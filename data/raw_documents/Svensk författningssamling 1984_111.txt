Title: Tjänstledighetsförordning (1984:111)
SFS Number: Svensk författningssamling 1984:111
URL: https://www.riksdagen.se/sv/dokument-och-lagar/dokument/svensk-forfattningssamling/tjanstledighetsforordning-1984111_sfs-1984-111/
Source Link: http://rkrattsbaser.gov.se/sfst?bet=1984:111
Amendment Register Link: http://rkrattsbaser.gov.se/sfsr?bet=1984:111
Ministry/Authority: Finansdepartementet ESA
Issued: 1984-03-15
Metadata: {"Utfärdad": "1984-03-15", "Ändrad": "t.o.m. SFS 2022:1298"}

==================================================

Tjänstledighetsförordning (1984:111)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1984:111
Departement/myndighet
:   
Finansdepartementet ESA
Utfärdad
:   
1984-03-15
Ändrad
:   
t.o.m. SFS 2022:1298
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde m.m.
1 §
I denna förordning finns föreskrifter om prövningen av vissa frågor om tjänstledighet från anställningar vid myndigheterna under regeringen, dock inte affärsverken.
Föreskrifterna tillämpas bara, om något annat inte följer av lag, av föreskrifter som har meddelats av regeringen eller av kollektivavtal.
Förordning (1991:1747).
2 §
En arbetstagares rätt till tjänstledighet regleras i bland  annat följande föreskrifter:
Författning                     Föreskrift om tjänstledighet
Regeringsformen	                4 kap. 10 § - för att fullgöra
uppdrag som ledamot av riksdagen
Anställningsförordningen
(1994:373)	                19 § - i vissa fall får en
anställd med fullmakt ha flera
anställningar
Lagen (1974:358) om facklig  förtroendemans ställning på
arbetsplatsen	                6 §
Lagen (1974:981) om  arbetstagares rätt till
ledighet för utbildning	        1 §
Lagen (1976:580) om  medbestämmande i arbetslivet	17 § - för att delta i
förhandling
Arbetsmiljölagen (1977:1160)	6 kap. 5 och 15 §§ - för att
fullgöra uppgifter som
skyddsombud eller ledamot av
skyddskommitté
Lagen (1979:1184) om rätt  till ledighet för vissa  föreningsuppdrag inom skolan,
m.m.	                        3 §
Denna förordning (1984:111)	5 §
Lagen (1986:163) om rätt till  ledighet för utbildning i
svenska för invandrare	        3 §
Lagen (1988:1465) om ledighet
för närståendevård	        3 §
Kommunallagen (2017:725)	4 kap. 11 § - för att fullgöra
kommunala förtroendeuppdrag
4 kap. 34 § - för att tjänstgöra
som politisk sekreterare
Föräldraledighetslagen
(1995:584)	                3-9 §§
Lagen (1997:1293) om rätt till  ledighet för att bedriva
näringsverksamhet	        1 §
Lagen (1998:209) om rätt till  ledighet av trängande
familjeskäl	                1 §
Lagen (2022:102) om rätt till  ledighet för politiska uppdrag  inom EES, i Schweiz och i
Förenade kungariket	        1-3 §§
Förordning (2022:1298).
3 §
Har upphävts genom förordning (1991:369).
4 §
Har upphävts genom förordning (1991:369).
Ledighet för utlandstjänstgöring m.m.
5 §
En arbetstagare hos en statlig myndighet skall beviljas tjänstledighet för en anställning under högst åtta år i Nordiska ministerrådets sekretariat, i Nordiska rådets presidiesekretariat eller i en samnordisk institution.
Vid tillämpningen av första stycket beaktas
-- avtalet (SÖ 1989:60) mellan Danmark, Finland, Island, Norge och Sverige den 13 maj 1987 om den rättsliga ställningen för Nordiska ministerrådets sekretariat och Nordiska rådets presidiesekretariat jämte tilläggsprotokoll,
-- avtalet (SÖ 1989:67) mellan samma länder den 9 december 1988 om den rättsliga ställningen för samnordiska institutioner och deras anställda.
Förordning (1991:369).
5 a §
En arbetstagare bör beviljas tjänstledighet för en tidsbegränsad anställning i Europeiska unionens institutioner eller organ.
En arbetstagare, vars make är tjänstledig enligt första stycket, bör medges tjänstledighet för att vistas tillsammans med maken på stationeringsorten.
Medgivande till ledighet bör lämnas, om det inte finns synnerliga skäl för något annat. Förordning (1996:41).
6 §
En arbetstagare, vars make är anställd hos en statlig myndighet och i denna anställning stationerad utomlands, bör beviljas tjänstledighet för att vistas tillsammans med maken på stationeringsorten, om det inte finns synnerliga skäl för något annat.
Tjänstledighet enligt första stycket får omfatta sammanlagt högst fyra år eller, om maken är anställd inom utrikesförvaltningen, sammanlagt högst 12 år. Förordning (1991:369).
7 §
En arbetstagare bör beviljas tjänstledighet för anställning utomlands inom offentlig eller privat biståndsverksamhet, om det inte finns synnerliga skäl för något annat.
En arbetstagare, vars make är tjänstledig enligt första stycket, bör beviljas tjänstledighet för att vistas tillsammans med maken på stationeringsorten utomlands, om det inte finns synnerliga skäl för något annat.
Tjänstledighet enligt andra stycket bör omfatta sammanlagt högst fyra år. Förordning (1991:369).
7 a §
En arbetstagare bör beviljas tjänstledighet för en verksamhet som i huvudsak bedrivs utomlands i direkt syfte att främja svensk export.
En arbetstagare, vars make är tjänstledig enligt första stycket, bör beviljas tjänstledighet för att vistas tillsammans med maken på stationeringsorten utomlands.
Tjänstledighet enligt andra stycket får omfatta sammanlagt högst fyra år. Förordning (1991:369).
7 b §
Vid tillämpningen av 5-a, 6, 7 och 7-a-§§ likställs med make den som arbetstagaren varaktigt sammanbor med under äktenskapsliknande förhållanden. Förordning (1996:41).
Föräldraledighet
8 §
En arbetstagare bör, utöver vad som sägs i föräldraledighetslagen (1995:584), i regel beviljas förkortning av arbetstiden (partiell ledighet) för vård av barn intill utgången av det skolår då barnet fyller 12 år. Med skolår avses här tiden från en hösttermins början till nästa hösttermins början. Förordning (1999:863).
9 §
Vid tillämpningen av 8 § likställs med förälder både fosterförälder och den som stadigvarande sammanbor med förälder och som är eller har varit gift med eller har eller har haft barn med föräldern.
Förordning (1991:369).
Ledighet för vissa kommunala uppdrag
10 §
En arbetstagare som av en beslutande församling eller  nämnd i en kommun eller en region har fått ett uppdrag som  grundar sig på en författningsbestämmelse, bör beviljas  tjänstledighet för att fullgöra uppdraget, om det inte finns  synnerliga skäl för något annat. Förordning (2019:1006).
Ledighet för facklig anställning
10 a §
Tjänstledighet bör i regel beviljas för en anställning som facklig funktionär hos en arbetstagarorganisation som har till uppgift att ta till vara arbetstagarnas intressen på en myndighet.
Förordning (1991:369).
Annan ledighet
10 b §
Även i andra fall än som avses i 5--10 a §§ eller i någon annan författning får en arbetstagare beviljas tjänstledighet, om det finns särskilda skäl för det och det kan ske utan olägenheter för myndighetens verksamhet.
Vid prövningen av frågor om partiell tjänstledighet skall myndigheten särskilt ta hänsyn till arbetstagarens familjesociala förhållanden.
Förordning (1991:1747).
Avslutande bestämmelser
11 §
Tjänstledighet bör tidsbegränsas. Förordning (1991:369).
12 §
Tjänstledighet för längre tider bör i regel inte beviljas en arbetstagare som har varit anställd bara en kortare tid hos myndigheten.
Förordning (1991:369).
13 §
Har upphävts genom förordning (1991:369).
14 §
Har upphävts genom förordning (1988:1023).
15 §
Om tjänstledigheter som grundas på samma omständighet är åtskilda bara av tjänstgöringsfria dagar, skall den senaste tjänstledigheten anses omfatta också dessa mellanliggande dagar, även när detta inte framgår av tjänstledighetsbesluten.
Som tjänstgöringsfrihet enligt första stycket räknas inte ferier för personal vid statliga skolor. Förordning (1991:369).
16 §
En myndighets beslut i ärenden om tjänstledighet enligt denna förordning får inte överklagas. Förordning (1999:863).
Övergångsbestämmelser
1991:369
Denna förordning träder i kraft den 1 juli 1991.
Äldre föreskrifter gäller fortfarande i fråga om beslut som har meddelats före ikraftträdandet.
1999:863
Denna förordning träder i kraft den 1 januari 2000. Äldre föreskrifter gäller fortfarande i fråga om överklagande av beslut som har meddelats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.