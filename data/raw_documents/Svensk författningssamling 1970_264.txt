Title: Kungörelse (1970:264) om ersättning av statsmedel vid vissa atomolyckor
SFS Number: Svensk författningssamling 1970:264
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1970264-om-ersattning-av-statsmedel_sfs-1970-264/
Source Link: http://rkrattsbaser.gov.se/sfst?bet=1970:264
Amendment Register Link: http://rkrattsbaser.gov.se/sfsr?bet=1970:264
Ministry/Authority: Klimat- och näringslivsdepartementet
Issued: 1970-05-27
Metadata: {"Utfärdad": "1970-05-27"}

==================================================

Kungörelse (1970:264) om ersättning av statsmedel vid vissa atomolyckor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:264
Departement/myndighet
:   
Klimat- och näringslivsdepartementet
Utfärdad
:   
1970-05-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Inträffar under tiden till dess Danmark och Norge blivit bundna av  den i Paris den 29 juli 1960 avslutade konventionen om  skadeståndsansvar på atomenergins område samt den i Bryssel den 31  januari 1963 avslutade tilläggskonventionen till Paris-konventionen  atomolycka i de atomreaktoranläggningar vid Ringhals i Hallands län,  som enligt Kungl. Maj:ts tillstånd den 6 juni 1968 och den 21 mars 
1969 är under utförande eller som i framtiden enligt Kungl. Maj:ts  tillstånd där kommer att utföras, utgår ersättning av statsmedel för  atomskada i följd av olyckan
a) med belopp som anläggningens innehavare, utöver de  ersättningsbelopp som det åligger denne att betala enligt  atomansvarighetslagen (1968:45), skulle ha varit skyldig att utge, om  det för honom enligt 17 § nämnda lag gällande ansvarighetsbeloppet  utgjort ett belopp motsvarande 15 miljoner sådana betalningsenheter  som avses i 31 § samma lag, samt
b) med belopp som staten, utöver de ersättningsbelopp som det kan  åligga staten att betala enligt 29-31 §§ atomansvarighetslagen 
(1968:45), skulle ha varit skyldig att utge enligt nämnda paragrafer,  om samtliga stater som undertecknat tilläggskonventionen varit bundna  av denna vid tiden för olyckan samt det i 31 § första stycket nämnda  lag föreskrivna beloppet utgjort 70 miljoner betalningsenheter.
2 §
Anspråk på gottgörelse enligt 1 § får väckas av den skadelidande  eller av den som på grund av främmande stats lag nödgats utge  ersättning till den skadelidande.
3 §
Fråga om ersättning enligt denna kungörelse prövas av Kungl.  Maj:t.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.