Title: Förordning (2016:538) om åtgärder för utbyggnad av bredbandsnät
SFS Number: Svensk författningssamling 2016:538
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016538-om-atgarder-for-utbyggnad-av_sfs-2016-538/
Source Link: http://rkrattsbaser.gov.se/sfst?bet=2016:538
HTML Document Link: None
Amendment Register Link: http://rkrattsbaser.gov.se/sfsr?bet=2016:538
Ministry/Authority: Finansdepartementet DIS
Issued: 2016-05-26
Metadata: {"Utfärdad": "2016-05-26", "Ändrad": "t.o.m. SFS 2022:519"}

==================================================

Förordning (2016:538) om åtgärder för utbyggnad av bredbandsnät
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2016:538
Departement/myndighet
: 
Finansdepartementet DIS
Utfärdad
: 
2016-05-26
Ändrad
: 
t.o.m. SFS 2022:519
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns kompletterande bestämmelser till lagen (2016:534) om åtgärder för utbyggnad av bredbandsnät.
2 §
Termer som används i denna förordning har samma betydelse som i lagen (2016:534) om åtgärder för utbyggnad av bredbandsnät.
3 §
Post- och telestyrelsen är tvistlösningsmyndighet och tillsynsmyndighet enligt 1 kap. 5 § lagen (2016:534) om åtgärder för utbyggnad av bredbandsnät.
4 §
När Post- och telestyrelsen prövar tvister enligt 
2 kap. 1 § lagen (2016:534) om åtgärder för utbyggnad av bredbandsnät ska myndigheten, om nätinnehavaren är en tillhandahållare av ett allmänt kommunikationsnät och det är lämpligt, ta hänsyn till målen i 1 kap. 1 § lagen (2022:482) om elektronisk kommunikation. Förordning (2022:519).
5 §
När Post- och telestyrelsen prövar tvister eller utövar tillsyn enligt lagen (2016:534) om åtgärder för utbyggnad av bredbandsnät ska myndigheten vid behov höra andra myndigheter som har särskild kunskap om en viss typ av infrastruktur.
6 §
Post- och telestyrelsen ansvarar för informationstjänsten för utbyggnad av bredbandsnät enligt 4 kap. 1 § lagen 
(2016:534) om åtgärder för utbyggnad av bredbandsnät.
7 §
Post- och telestyrelsen får meddela föreskrifter om verkställigheten av lagen (2016:534) om åtgärder för utbyggnad av bredbandsnät.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.