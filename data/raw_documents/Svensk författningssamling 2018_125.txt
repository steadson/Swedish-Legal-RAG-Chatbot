Title: Lag (2018:125) med kompletterande bestämmelser till EU:s förordning om personlig skyddsutrustning
SFS Number: Svensk författningssamling 2018:125
URL: https://www.riksdagen.se/sv/dokument-och-lagar/dokument/svensk-forfattningssamling/lag-2018125-med-kompletterande-bestammelser_sfs-2018-125/
Source Link: http://rkrattsbaser.gov.se/sfst?bet=2018:125
Amendment Register Link: http://rkrattsbaser.gov.se/sfsr?bet=2018:125
Ministry/Authority: Finansdepartementet KO
Issued: 2018-03-08
Metadata: {"Utfärdad": "2018-03-08", "Ändrad": "t.o.m. SFS 2022:1140"}

==================================================

Lag (2018:125) med kompletterande bestämmelser till EU:s förordning om personlig skyddsutrustning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:125
Departement/myndighet
:   
Finansdepartementet KO
Utfärdad
:   
2018-03-08
Ändrad
:   
t.o.m. SFS 2022:1140
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag kompletterar Europaparlamentets och rådets  förordning (EU) nr 2016/425 av den 9 mars 2016 om personlig  skyddsutrustning och om upphävande av rådets direktiv 
89/686/EEG, i den ursprungliga lydelsen, (EU:s förordning om  personlig skyddsutrustning). Förordningen innehåller krav som  ska vara uppfyllda för att personlig skyddsutrustning ska få  tillhandahållas på marknaden.
Marknadskontrollmyndigheter
2 §
Den eller de myndigheter som regeringen bestämmer ska  utöva marknadskontroll enligt EU:s förordning om personlig  skyddsutrustning och denna lag.
Bestämmelser om marknadskontroll finns även i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.
Lag (2021:681)
.
2 a §
Vid marknadskontroll enligt förordning (EU) 2019/1020  har marknadskontrollmyndigheten befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1140)
.
Hjälp av Polismyndigheten
3 §
På begäran av marknadskontrollmyndigheten ska  Polismyndigheten lämna den hjälp som behövs när myndigheten  vidtar åtgärder enligt 2 a §, om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller
2. det annars finns synnerliga skäl.
Lag (2021:681)
.
Förelägganden
4 §
Marknadskontrollmyndigheten får besluta de förelägganden  som behövs i ett enskilt fall för att EU:s förordning om  personlig skyddsutrustning och förordning (EU) 2019/1020 ska  följas.
Lag (2022:1140)
.
5 §
Ett beslut enligt 2 a eller 4 § ska förenas med vite, om  det inte av särskilda skäl är obehövligt.
Lag (2021:681)
.
6 §
Marknadskontrollmyndigheten får, när den fattar beslut  enligt 2 a eller 4 §, bestämma att beslutet ska gälla  omedelbart.
Lag (2021:681)
.
Ekonomisk ersättning
7 §
En tillverkare, tillverkares representant, importör eller  distributör (ekonomisk aktör) ska ersätta  marknadskontrollmyndigheten för provtagning och undersökning  av prov, om det vid kontroll visar sig att den personliga  skyddsutrustningen inte uppfyller kraven i EU:s förordning om  personlig skyddsutrustning.
Marknadskontrollmyndigheten ska ersätta den ekonomiska  aktören för varuprover och liknande, om det finns särskilda  skäl för det.
Tystnadsplikt
8 §
Den som har befattat sig med ett ärende som gäller  marknadskontroll enligt EU:s förordning om personlig  skyddsutrustning och denna lag får inte obehörigen röja eller  utnyttja det som han eller hon då har fått veta om någons  affärs- eller driftförhållanden.
I det allmännas verksamhet tillämpas offentlighets- och  sekretesslagen (2009:400) i stället för första stycket.
Sanktionsavgift
9 §
En ekonomisk aktör ska åläggas att betala en  sanktionsavgift, om den ekonomiska aktören eller någon som  handlar på den ekonomiska aktörens vägnar uppsåtligen eller av  oaktsamhet har brutit mot kraven i EU:s förordning om  personlig skyddsutrustning.
Sanktionsavgift får inte åläggas någon för att denne inte har  följt ett föreläggande som har förenats med vite.
I övrigt ska i fråga om sanktionsavgift 37 § andra stycket och 
39-43 §§ produktsäkerhetslagen (2004:451) tillämpas.
Lag (2022:1140)
.
Överklagande
10 §
En marknadskontrollmyndighets beslut enligt 2 a, 4 eller 
7 § får överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2021:681)
.
Övergångsbestämmelser
2018:125
1. Denna lag träder i kraft den 21 april 2018.
2. Genom lagen upphävs lagen (1992:1326) om personlig  skyddsutrustning för privat bruk.
3. Förelägganden och förbud som har meddelats före  ikraftträdandet med stöd av den upphävda lagen ska  fortfarande gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.