Title: Lag (2001:181) om behandling av uppgifter i Skatteverkets beskattningsverksamhet
SFS Number: Svensk författningssamling 2001:181
URL: https://www.riksdagen.se/sv/dokument-och-lagar/dokument/svensk-forfattningssamling/lag-2001181-om-behandling-av-uppgifter-i_sfs-2001-181/
Source Link: http://rkrattsbaser.gov.se/sfst?bet=2001:181
Amendment Register Link: http://rkrattsbaser.gov.se/sfsr?bet=2001:181
Ministry/Authority: Finansdepartementet S3
Issued: 2001-04-19
Metadata: {"Utfärdad": "2001-04-19", "Ändrad": "t.o.m. SFS 2025:423"}

==================================================

Lag (2001:181) om behandling av uppgifter i Skatteverkets beskattningsverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:181
Departement/myndighet
:   
Finansdepartementet S3
Utfärdad
:   
2001-04-19
Ändrad
:   
t.o.m. SFS 2025:423
Övrig text
:   
Rättelseblad 2007:468 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Beskattningsdatabasen
3 kap. Enskildas rättigheter
Övergångsbestämmelser
1 kap. Allmänna bestämmelser
Lagens tillämpningsområde
1 §
Denna lag tillämpas vid behandling av personuppgifter i  Skatteverkets beskattningsverksamhet och i verkets
1. handläggning enligt lagen (2007:324) om Skatteverkets  hantering av vissa borgenärsuppgifter,
2. handläggning enligt lagen (2013:948) om stöd vid  korttidsarbete,
3. handläggning enligt lagen (2020:548) om omställningsstöd,
4. handläggning av sådant stöd som avses i lagen (2023:230) om  förfarande för elstöd till företag,
5. handläggning av sådan kompensation som avses i lagen 
(2024:404) om skattefrihet och förfarande för kompensation  till personer födda 1957 på grund av höjd åldersgräns för  förhöjt grundavdrag, och
6. hantering enligt lagen (2024:1300) om uppgiftsskyldighet i  fråga om frånvaro på grund av vård av barn.
Lagen gäller endast om behandlingen är helt eller delvis  automatiserad eller om uppgifterna ingår i eller är avsedda  att ingå i en strukturerad samling av personuppgifter som är  tillgängliga för sökning eller sammanställning enligt  särskilda kriterier.
Bestämmelserna i 4-6 och 8 §§ samt 2 kap. gäller även vid  behandling av uppgifter om juridiska personer och avlidna.
Lag (2024:1301)
.
Definitioner
1 a §
Termer och uttryck som används i denna lag har samma betydelse och tillämpningsområde som i inkomstskattelagen
(1999:1229).
Lag (2001:1182)
.
Förhållandet till annan reglering
 
2 § Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning), här benämnd EU:s  dataskyddsförordning.
Lag (2018:228)
.
3 §
Vid behandling av personuppgifter enligt denna lag  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats  i anslutning till den lagen, om inte annat följer av denna  lag eller föreskrifter som har meddelats i anslutning till  lagen.
Lag (2018:228)
.
Ändamål
4 §
Uppgifter får behandlas för att tillhandahålla information  som behövs hos Skatteverket för
1. fastställande av underlag för samt bestämmande,  redovisning, betalning och återbetalning av skatter och  avgifter,
2. bestämmande av pensionsgrundande inkomst,
3. fastighetstaxering,
4. revision och annan analys- eller kontrollverksamhet,
5. tillsyn samt lämplighets- och tillståndsprövning och annan  liknande prövning,
6. handläggning
a) enligt lagen (2007:324) om Skatteverkets hantering av vissa  borgenärsuppgifter,
b) av andra frågor om ansvar för någon annans skatter och  avgifter,
c) enligt lagen (2015:912) om automatiskt utbyte av  upplysningar om finansiella konton och 22 b kap.  skatteförfarandelagen (2011:1244),
d) enligt lagen (2017:182) om automatiskt utbyte av land-för-
land-rapporter på skatteområdet och 33 a kap.  skatteförfarandelagen,
e) enligt 33 b kap. skatteförfarandelagen,
f) enligt lagen (2013:948) om stöd vid korttidsarbete och  lagen (2020:548) om omställningsstöd, handläggning av sådant  stöd som avses i lagen (2023:230) om förfarande för elstöd  till företag samt vid handläggning av sådan kompensation som  avses i lagen (2024:404) om skattefrihet och förfarande för  kompensation till personer födda 1957 på grund av höjd  åldersgräns för förhöjt grundavdrag, och
g) enligt lagen (2022:1681) om plattformsoperatörers  inhämtande av vissa uppgifter på skatteområdet, lagen 
(2022:1682) om automatiskt utbyte av upplysningar om inkomster  genom digitala plattformar och 22 c kap.  skatteförfarandelagen,
7. fullgörande av ett åliggande som följer av ett för Sverige  bindande internationellt åtagande,
8. hantering av underrättelser från arbetsgivare om  anställning av utlänningar som avses i lagen (2013:644) om  rätt till lön och annan ersättning för arbete utfört av en  utlänning som inte har rätt att vistas i Sverige,
9. hantering enligt lagen (2024:1300) om uppgiftsskyldighet i  fråga om frånvaro på grund av vård av barn, och
10. tillsyn, kontroll, uppföljning och planering av  verksamheten.
Lag (2024:1301)
.
4 a §
Uppgifter som betaltjänstleverantörer har lämnat enligt  bestämmelserna i 33 c kap. skatteförfarandelagen (2011:1244)  får behandlas endast för att
1. Skatteverket ska kunna fullgöra åtagandet som följer av  artikel 24b i rådets förordning (EU) nr 904/2010 av den 
7 oktober 2010 om administrativt samarbete och kampen mot  mervärdesskattebedrägeri, och
2. Skatteverket ska kunna
a) kontrollera betaltjänstleverantörernas uppgifts- eller  dokumentationsskyldighet enligt 33 c kap. 5 § respektive 
39 kap. 3 c § skatteförfarandelagen, och
b) handlägga ärenden som avser avgifter enligt 49 b kap. 3 §  respektive 49 c kap. 7 eller 8 § skatteförfarandelagen.
Uppgifter som avses i första stycket får endast  vidarebehandlas enligt 5 a §.
Begränsningarna i första och andra styckena gäller inte om  Skatteverket, efter att ha överfört uppgifterna till det  centrala elektroniska systemet för betalningsinformation i  enlighet med artikel 24b i rådets förordning (EU) nr 904/2010,  inhämtar uppgifterna från systemet i enlighet med artikel 24d  i förordningen.
Lag (2023:639)
.
5 §
Uppgifter som behandlas enligt 4 § får även behandlas  för
1. att tillhandahålla information som behövs i  författningsreglerad verksamhet hos någon annan än  Skatteverket för
a) fastställande av underlag för samt redovisning,  bestämmande, betalning och återbetalning av skatter eller  avgifter,
b) utsökning, indrivning, skuldsanering och F-skuldsanering,
c) att utgöra underlag för beräkning, beslut och kontroll i  fråga om förmån, bidrag och andra stöd,
d) pensionsberäkning,
e) tillsyn och kontroll samt lämplighets- och  tillståndsprövning och annan liknande prövning, och
f) aktualisering och komplettering av uppgifter om  fastigheter i andra myndigheters register,
2. att tillhandahålla information som behövs i Skatteverkets  brottsbekämpande verksamhet enligt lagen (1997:1024) om  Skatteverkets brottsbekämpande verksamhet,
3. att fullgöra uppgiftslämnande som sker i överensstämmelse  med lag eller förordning, och
4. andra ändamål, under förutsättning att uppgifterna inte  behandlas på ett sätt som är oförenligt med det ändamål för  vilket uppgifterna samlades in.
Lag (2018:228)
.
5 a §
Uppgifter som behandlas enligt 4 a § första stycket får  även behandlas för att fullgöra uppgiftslämnande som sker i  överensstämmelse med lag eller förordning.
Lag (2023:639)
.
Personuppgiftsansvar
6 §
Skatteverket är personuppgiftsansvarigt för den behandling av personuppgifter som verket skall utföra.
Lag (2003:670)
.
Behandling av känsliga personuppgifter m.m.
7 §
Personuppgifter som avses i artikel 9.1 i EU:s  dataskyddsförordning (känsliga personuppgifter) och uppgifter  om lagöverträdelser som innefattar brott, domar i brottmål,  straffprocessuella tvångsmedel eller administrativa  frihetsberövanden får behandlas endast om uppgifterna har  lämnats i ett ärende eller är nödvändiga för handläggningen  av det.
Uppgifter som avses i första stycket får i annat fall  behandlas endast om det särskilt anges i 2 kap.
Lag (2018:228)
.
Gallring
8 §
Uppgifter som behandlas automatiserat i ett ärende skall gallras senast ett år efter det att ärendet har avslutats om inte regeringen eller den myndighet regeringen bestämmer har meddelat föreskrifter om att uppgifter skall gallras vid en annan tidpunkt eller att uppgifter skall bevaras.
För uppgifter som behandlas med stöd av 2 kap. gäller särskilda bestämmelser.
2 kap. Beskattningsdatabasen
1 §
I beskattningsverksamheten ska det finnas en samling  uppgifter som med hjälp av automatiserad behandling används  gemensamt i verksamheten för de i 1 kap. 4-5 a §§ angivna  ändamålen (beskattningsdatabas).
Lag (2023:639)
.
Innehåll
2 §
I databasen får uppgifter behandlas om personer som  omfattas av verksamhet enligt 1 kap. 4 § 1-9 och 4 a §.  Uppgifter om andra personer får behandlas om det behövs för  handläggningen av ett ärende.
Lag (2024:1301)
.
3 §
För de ändamål som anges i 1 kap. 4 och 4 a §§ får  följande uppgifter behandlas i databasen:
1. en fysisk persons identitet, medborgarskap, bosättning och  familjeförhållanden,
2. en juridisk persons identitet, säte, ägarförhållanden samt  firmatecknare och andra företrädare,
3. registrering för skatter och avgifter,
4. underlag för fastställande av skatter och avgifter,
5. bestämmande av skatter och avgifter,
6. underlag för fastighetstaxering,
7. revision och annan kontroll av skatter och avgifter,
8. uppgifter som behövs för handläggning enligt lagen 
(2007:324) om Skatteverkets hantering av vissa  borgenärsuppgifter,
9. avgiftsskyldighet till ett registrerat trossamfund och  medlemskap i fackförening,
10. yrkanden och grunder i ett ärende,
11. beslut, betalning, redovisning och övriga åtgärder i ett  ärende,
12. uppgifter som behövs vid hantering av underrättelser från  arbetsgivare om anställning av utlänningar som avses i lagen 
(2013:644) om rätt till lön och annan ersättning för arbete  utfört av en utlänning som inte har rätt att vistas i Sverige,
13. uppgifter som behövs för handläggning
a) enligt lagen (2013:948) om stöd vid korttidsarbete,
b) enligt lagen (2020:548) om omställningsstöd,
c) av sådant stöd som avses i lagen (2023:230) om förfarande  för elstöd till företag,
d) av sådan kompensation som avses i lagen (2024:404) om  skattefrihet och förfarande för kompensation till personer  födda 1957 på grund av höjd åldersgräns för förhöjt  grundavdrag, och
14. uppgifter som behövs vid hantering enligt lagen 
(2024:1300) om uppgiftsskyldighet i fråga om frånvaro på grund  av vård av barn.
I databasen får även andra uppgifter behandlas som behövs för  fullgörande av ett åliggande som följer av ett för Sverige  bindande internationellt åtagande.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela närmare  föreskrifter om vilka uppgifter som får behandlas i databasen  enligt första stycket.
Lag (2024:1301)
.
4 §
En handling som har kommit in i ett ärende får behandlas i databasen och får innehålla uppgifter som avses i 1 kap. 7 §.
En handling som upprättats i ett ärende får behandlas i databasen och får innehålla sådana uppgifter om de är nödvändiga för ärendets handläggning.
4 a §
I databasen får uppgifter och handlingar behandlas som  ingår i det datoriserade system som avses i artikel 1 i  Europaparlamentets och rådets beslut (EU) 2020/263 av den 
15 januari 2020 om datorisering av uppgifter om förflyttningar  och kontroller av punktskattepliktiga varor.
Lag (2022:169)
.
Enskilds rätt att ta del av uppgifter
5 §
Från databasen får nedan angivna uppgifter lämnas ut till  en enskild, om det inte av särskild anledning kan antas att  den enskilde som uppgiften avser eller någon närstående lider  men om uppgiften röjs.
Uppgifter får lämnas ut om
1. namn och personnummer,
2. organisationsnummer, namn, företagsnamn och juridisk form  samt i fråga om handelsbolag och andra juridiska personer  sådana uppgifter om huvudkontor och säte som avses i 67 kap. 
8 § skatteförfarandelagen (2011:1244),
3. registrering enligt skatteförfarandelagen samt särskilt  registrerings- eller redovisningsnummer,
4. på vilket sätt den preliminära skatten ska betalas för en  fysisk person,
5. registrering av skyldighet att göra skatteavdrag eller  betala arbetsgivaravgifter,
6. slag av näringsverksamhet,
7. beslut om likvidation, förenklad avveckling eller konkurs,
8. huruvida en fysisk eller juridisk person är godkänd som  skattebefriad förbrukare enligt lagen (1994:1776) om skatt på  energi eller lagen (2022:156) om alkoholskatt och i sådana  fall från vilken tidpunkt,
9. huruvida en fysisk eller juridisk person är godkänd som  registrerad avsändare enligt lagen om skatt på energi, lagen 
(2022:155) om tobaksskatt eller lagen om alkoholskatt och i  sådana fall från vilken tidpunkt,
10. huruvida en distansförsäljare enligt 10 kap. lagen om  tobaksskatt har ställt säkerhet för skatten på de varor som  sänds från det andra EU-landet, och
11. huruvida en producent av öl har anmält att den är ett  oberoende småbryggeri enligt lagen om alkoholskatt och i  sådana fall producentens anmälda årsproduktion och eventuell  anteckning om att uppgifterna inte har accepterats av  Skatteverket vid en prövning.
Lag (2025:103)
.
Utlämnande av uppgifter till enskilda på medium för automatiserad behandling
6 §
Uppgifter i databasen får lämnas ut till en enskild på medium för automatiserad behandling endast om regeringen har meddelat föreskrifter om det.
Direktåtkomst
7 §
Skatteverkets direktåtkomst till uppgifterna i  beskattningsdatabasen får i verksamhet som avses i lagen 
(1997:1024) om Skatteverkets brottsbekämpande verksamhet  endast omfatta de uppgifter som avses i 3 § 1-5, 7, 10 och 
11.
Regeringen meddelar närmare föreskrifter om vilka uppgifter  direktåtkomst enligt första stycket får omfatta.
Lag (2017:454)
.
8 §
Kronofogdemyndigheten får ha direktåtkomst till uppgifter  som avses i 3 § 1-5, 8, 10 och 11. Direktåtkomst till  uppgifter som avses i 3 § 4, 5, 8, 10 och 11 får endast avse  den som
1. har ansökt om skuldsanering eller F-skuldsanering,
2. är registrerad som gäldenär hos Kronofogdemyndigheten,
3. är make eller likställd med make till den som har ansökt om  skuldsanering eller F-skuldsanering, eller
4. är make eller likställd med make till gäldenär hos  Kronofogdemyndigheten.
Tullverket får ha direktåtkomst till uppgifter som avses i 3 § 
1-5, 10 och 11. Åtkomsten får endast avse den som är eller kan  antas vara gäldenär enligt tullagstiftningen, skyldig att  betala skatt för vara vid import eller otillåten införsel  eller föremål för Tullverkets kontrollverksamhet enligt 5 kap.  eller 6 kap. 5 § 3 eller 7 § 3 tullbefogenhetslagen 
(2024:710).
Tullverket får ha direktåtkomst till uppgifter och handlingar  som avses i 4 a §.
Regeringen kan med stöd av 8 kap. 7 § regeringsformen meddela  närmare föreskrifter om vilka uppgifter och handlingar  direktåtkomst enligt första till tredje styckena får omfatta.
Lag (2024:740)
.
8 a §
En socialnämnd får ha direktåtkomst till uppgifter som  avses i 3 § första stycket 1, 4 och 5. Åtkomsten får endast  förekomma om uppgifterna behövs i ett ärende om ekonomiskt  bistånd enligt 12 kap. socialtjänstlagen (2025:400) eller i  ett ärende om återkrav av sådant bistånd enligt 33 kap. samma  lag. En socialnämnd får ha direktåtkomst först sedan  Skatteverket har försäkrat sig om att handläggare hos  socialnämnden bara kan ta del av uppgifter om personer som är  aktuella i ärenden hos nämnden.
Lag (2025:423)
.
8 b §
Migrationsverket får ha direktåtkomst till uppgifter i  beskattningsdatabasen, om uppgifterna behövs i ett ärende om  dagersättning åt asylsökande enligt lagen (1994:137) om  mottagande av asylsökande m.fl.
Direktåtkomsten får endast omfatta
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen  avser.
Lag (2017:388)
.
8 c §
Försäkringskassan får ha direktåtkomst till  uppgifter i beskattningsdatabasen, om uppgifterna behövs i  ett ärende om
1. betalningsskyldighet för en bidragsskyldig förälder enligt 
19 kap. socialförsäkringsbalken,
2. bestämmande av sjukpenninggrundande inkomst enligt 26 kap.  socialförsäkringsbalken, eller
3. beräkning av bostadsbidrag enligt 97 kap.  socialförsäkringsbalken.
Direktåtkomsten får endast omfatta
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen  avser.
Lag (2018:1631)
.
8 d §
Arbetsförmedlingen får ha direktåtkomst till uppgifter  i beskattningsdatabasen, om uppgifterna behövs i ett ärende  om stöd till arbetsgivare för anställning av en enskild  person.
Direktåtkomsten får endast omfatta
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen  avser.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela ytterligare  föreskrifter om begränsningar av direktåtkomsten.
Lag (2017:388)
.
9 §
En registrerad får ha direktåtkomst till sådana uppgifter om sig själv i databasen som får lämnas ut till den registrerade, om regeringen har meddelat föreskrifter om det.
Regeringen eller den myndighet som regeringen bestämmer meddelar föreskrifter om vilka uppgifter som får omfattas av direktåtkomst enligt första stycket.
Lag (2005:1116)
.
Sökbegrepp
10 §
Vid sökning efter handlingar som avses i 4 § får endast  uppgift om namn, person- eller samordningsnummer, beteckning  för fastighet samt uppgifter som avses i 5 kap. 2 §  offentlighets- och sekretesslagen (2009:400) användas som  sökbegrepp.
Som sökbegrepp får dock inte uppgift som avses i 1 kap. 7 §  användas.
Lag (2015:901)
.
Gallring
11 §
Uppgifter och handlingar i databasen ska, om inget annat  anges i 11 a, 12 eller 12 a §, gallras senast sju år efter  utgången av det kalenderår då den beskattningsperiod som  uppgifterna eller handlingarna kan hänföras till gick ut.
Lag (2024:1301)
.
11 a §
Uppgifter som avses i 1 kap. 4 a § första stycket ska  gallras senast fem år efter utgången av det kalenderår då  uppgifterna lämnades till Skatteverket.
Motsvarande gäller uppgifter och handlingar som finns i  ärenden som avser
1. kontroll av betaltjänstleverantörers uppgifts- eller  dokumentationsskyldighet enligt 33 c kap. 5 § respektive 
39 kap. 3 c § skatteförfarandelagen (2011:1244), eller
2. uttag av avgifter enligt 49 b kap. 3 § respektive 49 c kap. 
7 eller 8 § skatteförfarandelagen.
Lag (2023:639)
.
12 §
Uppgifter och handlingar som avser
1. revision ska gallras tio år efter utgången av det  kalenderår då revisionen avslutades, och
2. fastighetstaxering ska gallras tolv år efter utgången av  det taxeringsår som uppgifterna eller handlingarna kan  hänföras till.
Uppgifter och handlingar om godkända upplagshavare,  registrerade varumottagare, tillfälligt registrerade  varumottagare, registrerade avsändare, godkända skatteupplag,  certifierade mottagare, tillfälligt certifierade mottagare,  certifierade avsändare, tillfälligt certifierade avsändare,  registrerade distansförsäljare och tillfälligt registrerade  distansförsäljare enligt lagen (1994:1776) om skatt på energi,  lagen (2022:155) om tobaksskatt samt lagen (2022:156) om  alkoholskatt ska gallras sju år efter utgången av det  kalenderår då aktören avregistrerades.
Uppgifter och handlingar ska gallras sju år efter utgången av  det kalenderår då godkännandet blev återkallat om de avser
1. godkända lagerhållare enligt lagen om skatt på energi,  lagen (2016:1067) om skatt på kemikalier i viss elektronik,  lagen (2018:696) om skatt på vissa nikotinhaltiga produkter  eller lagen om tobaksskatt,
2. registrerade mottagare och registrerade EU-handlare enligt  lagen om skatt på kemikalier i viss elektronik,
3. registrerade distansförsäljare av tuggtobak och övrig tobak  enligt lagen om tobaksskatt, eller
4. den som är godkänd för särskild hantering av proviantering  till havs enligt 8 kap. 4 § lagen om skatt på energi.
Uppgifter och handlingar som avses i 4 a § ska gallras tio år  efter utgången av det kalenderår då de meddelanden som är  kopplade till den administrativa referenskoden enligt 4 b kap. 
4 § tredje stycket lagen om skatt på energi, 5 kap. 4 § tredje  stycket lagen om tobaksskatt eller 5 kap. 4 § tredje stycket  lagen om alkoholskatt, den förenklade administrativa  referenskoden enligt 4 e kap. 3 § tredje stycket lagen om  skatt på energi, 8 kap. 4 § tredje stycket lagen om  tobaksskatt eller 8 kap. 4 § tredje stycket lagen om  alkoholskatt eller annan sammanhållande identifikationsuppgift  senast ändrades.
Lag (2023:803)
.
12 a §
Sådana uppgifter om frånvaro som avses i lagen 
(2024:1300) om uppgiftsskyldighet i fråga om frånvaro på grund  av vård av barn ska gallras när de har lämnats ut till  Försäkringskassan.
Lag (2024:1301)
.
13 §
Vad som sägs i 11-12 §§ hindrar inte att regeringen eller  den myndighet som regeringen bestämmer meddelar föreskrifter  om att uppgifter eller handlingar ska bevaras under längre tid  än som anges i 11-12 §§.
Lag (2023:639)
.
Avgifter
14 §
Skatteverket får ta ut avgifter för att lämna ut  uppgifter ur databasen enligt de närmare föreskrifter som  meddelas av regeringen.
Rätten att ta ut avgifter får inte innebära en inskränkning i
1. rätten att ta del av och mot fastställd avgift få kopia  eller utskrift av en allmän handling enligt  tryckfrihetsförordningen, eller
2. en registrerads rätt enligt artikel 12.5 i EU:s  dataskyddsförordning.
Lag (2018:228)
.
3 kap. Enskildas rättigheter
Information till den registrerade m.fl.
1 §
Har upphävts genom
lag (2018:228)
.
2 §
Har upphävts genom
lag (2018:228)
.
2 a §
Vid behandling av personuppgifter på grund av  samarbete enligt lagen (2012:843) om administrativt samarbete  inom Europeiska unionen i fråga om beskattning ska artiklarna 
13 och 15-19 i EU:s dataskyddsförordning inte tillämpas, om  sådana begränsningar är nödvändiga med hänsyn till ett  viktigt ekonomiskt eller finansiellt intresse hos Europeiska  unionen eller en stat som ingår i unionen.
Lag (2018:228)
.
Rätten att göra invändningar
3 §
Artikel 21.1 i EU:s dataskyddsförordning om rätten att  göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Lag (2018:228)
.
4 §
Har upphävts  genom
lag (2018:228)
.
Övergångsbestämmelser
2001:181
1. Denna lag träder i kraft den 1 oktober 2001, då skatteregisterlagen (1980:343) skall upphöra att gälla. Den äldre lagens bestämmelser om gallring och innehåll i ett register gäller dock fortfarande i fråga om uppgifter och handlingar som har tillförts registret före den 1 oktober 2001.
2. Bestämmelser i lagen om grundläggande krav på behandling av personuppgifter samt behandling av känsliga personuppgifter och uppgifter om lagöverträdelser m.m., skall inte börja tillämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling som utförs för ett visst bestämt ändamål om manuell behandling för ändamålet påbörjats före den 24 oktober 1998.
3. Har en begäran om registerutdrag enligt 10 § datalagen
(1973:289) kommit in innan denna lag träder i kraft men har utdraget inte expedierats före ikraftträdandet, skall framställningen anses som en ansökan om information enligt denna lag.
4. Bestämmelsen om skadestånd skall tillämpas endast om den omständighet som yrkandet hänför sig till har inträffat efter det att lagen har trätt i kraft beträffande den aktuella behandlingen.
2003:670
1. Denna lag träder i kraft den 1 januari 2004.
2. Den nya föreskriften i 1 kap. 6 § gäller även för behandling av personuppgifter som Riksskatteverket eller skattemyndighet utfört.
3. Äldre föreskrifter i 3 kap. 4 § första stycket gäller fortfarande för överklagande av skattemyndighets beslut som har meddelats före ikraftträdandet.
2004:1347
Denna lag träder i kraft den 1 januari 2005. Äldre bestämmelser gäller fortfarande i fråga om uppgifter och handlingar som avser ärenden om arvsskatt, gåvoskatt och gåvoanmälan.
2009:1508
Denna lag träder i kraft den 1 januari 2010. Äldre bestämmelser gäller fortfarande för förhållanden som hänför sig till tiden före ikraftträdandet.
2011:1406
1. Denna lag träder i kraft den 1 januari 2012.
2. Äldre bestämmelser gäller fortfarande för förhållanden som hänför sig till tiden före ikraftträdandet.
2018:228
1. Denna lag träder i kraft den 25 maj 2018.
2. Äldre föreskrifter om straff gäller fortfarande för  överträdelser som har skett före ikraftträdandet.
2023:803
1. Denna lag träder i kraft den 1 november 2024.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2024:405
1. Denna lag träder i kraft den 1 juli 2024.
2. Äldre bestämmelser gäller fortfarande för uppgifter om  sjuklönekostnad som avser tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.