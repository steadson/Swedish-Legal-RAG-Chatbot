Title: Förordning (2003:770) om statliga myndigheters elektroniska informationsutbyte
SFS Number: Svensk författningssamling 2003:770
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2003770-om-statliga-myndigheters_sfs-2003-770/
Source Link: http://rkrattsbaser.gov.se/sfst?bet=2003:770
Amendment Register Link: http://rkrattsbaser.gov.se/sfsr?bet=2003:770
Ministry/Authority: Finansdepartementet DOF
Issued: 2003-11-13
Metadata: {"Utfärdad": "2003-11-13", "Ändrad": "t.o.m. SFS 2018:1491"}

==================================================

Förordning (2003:770) om statliga myndigheters elektroniska informationsutbyte
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:770
Departement/myndighet
:   
Finansdepartementet DOF
Utfärdad
:   
2003-11-13
Ändrad
:   
t.o.m. SFS 2018:1491
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning gäller för myndigheter under regeringen.
2 §
En myndighet skall i sin verksamhet främja utvecklingen av ett säkert och effektivt elektroniskt informationsutbyte inom den offentliga förvaltningen.
3 §
Myndigheter med fler än 50 anställda ska hantera sina  utgående beställningar av varor och tjänster elektroniskt.  Kravet gäller dock inte för beställningar som
1. görs av Regeringskansliet, Försvarsmakten, Försvarets  materielverk, Försvarets radioanstalt, Totalförsvarets  forskningsinstitut eller Säkerhetspolisen, eller
2. är olämpliga att hantera elektroniskt av sekretesskäl  eller säkerhetsskyddsskäl.
Myndigheten för digital förvaltning får meddela föreskrifter  om hanteringen av beställningar och om standarder eller  liknande krav som ska vara gemensamma för elektroniskt  informationsutbyte i samband med beställning, leverans och  fakturering av varor och tjänster. Myndigheten ska vid  utarbetande av föreskrifter beakta nationell och  internationell standard. Förordning (2018:1491).
4 §
Myndigheten för digital förvaltning får i enskilda  fall besluta om undantag från kravet i 3 § första stycket och  från föreskrifter som meddelats med stöd av 3 § andra  stycket, om det behövs i avvaktan på att en myndighet ska  kunna ansluta sig till sådana tjänster för elektroniska  beställningar som tillhandahålls av Statens servicecenter  eller om det finns andra särskilda skäl.
Förordning (2018:1491).
5 §
Har upphävts genom förordning (2018:360).
Övergångsbestämmelser
2012:544
Denna förordning träder i kraft den 1 oktober 2012.
Bestämmelsen i 3 § första stycket tillämpas första gången vid hantering av beställningar som görs den 31 maj 2013.
2013:870
1. Denna förordning träder i kraft den 1 januari 2014.
2. I fråga om myndigheter som inte uppräknas i den upphävda bilagan ska 3 § första stycket tillämpas första gången vid hantering av beställningar som görs efter den 30 juni 2014.
Bilagan har upphävts genom förordning (2013:870).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.