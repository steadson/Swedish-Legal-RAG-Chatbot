Title: Förordning (1999:1135) om misstankeregister
SFS Number: Svensk författningssamling 1999:1135
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19991135-om-misstankeregister_sfs-1999-1135/
Source Link: http://rkrattsbaser.gov.se/sfst?bet=1999:1135
Amendment Register Link: http://rkrattsbaser.gov.se/sfsr?bet=1999:1135
Ministry/Authority: Justitiedepartementet L4
Issued: 1999-12-02
Metadata: {"Utfärdad": "1999-12-02", "Ändrad": "t.o.m. SFS 2025:694"}

==================================================

Förordning (1999:1135) om misstankeregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:1135
Departement/myndighet
:   
Justitiedepartementet L4
Utfärdad
:   
1999-12-02
Ändrad
:   
t.o.m. SFS 2025:694
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Med misstankeregister avses i denna förordning det register som förs med stöd av lagen (1998:621) om misstankeregister.
Misstankeregistrets innehåll
2 §
Om förutsättningarna för registrering enligt 3 § lagen
(1998:621) om misstankeregister är uppfyllda, ska registret innehålla uppgifter om
1. namn, personnummer eller samordningsnummer och andra
identitetsuppgifter,
2. de brott som misstanken avser,
3. ärendenummer och vid vilken myndighet som ärendet handläggs,
samt
4. beslut om strafförelägganden, beslut att väcka åtal eller talan om förvandling av böter.
Detta gäller dock inte om ärendet förs i diarium som avses i 3 § offentlighets- och sekretessförordningen (2009:641).
Förordning (2009:644).
Rätt att få uppgifter ur registret
Myndigheter som har rätt att få fullständiga uppgifter
3 §
Uppgifter ur misstankeregistret ska lämnas ut om det  begärs av
1. det statsråd som är föredragande i ärenden enligt lagen 
(2022:700) om särskild kontroll av vissa utlänningar, i  ärenden om utlämning för brott, i ärenden om nåd i brottmål  eller i andra ärenden enligt 12 kap. 9 § regeringsformen eller  i ärenden om överförande av straffverkställighet enligt lagen 
(2025:520) om internationell verkställighet i brottmål, eller  den statsrådet bemyndigar, för utredning i ett sådant ärende  och i fråga om den som ärendet gäller,
2. en åklagarmyndighet, i ärenden där en prövning ska göras, i  fråga om den som prövningen gäller,
3. Säkerhetspolisen, i ärenden om anställning eller uppdrag  vid myndigheten,
4. Tullverket i tillståndsärenden och andra ärenden där en  lämplighetsprövning ska göras, i fråga om den som prövningen  gäller,
5. en länsstyrelse, i fråga om den som ärendet gäller, om inte  annat anges, i ärenden
a) där länsstyrelsen enligt lag eller förordning ska hämta in  sådana uppgifter,
b) där länsstyrelsen ska göra en lämplighetsprövning,
c) om godkännande och tillsyn enligt förordningen (1989:149)  om bevakningsföretag m.m.,
d) om godkännande av skyddsvakt enligt skyddsförordningen 
(2010:523),
e) om godkännande och tillsyn enligt förordningen (2011:155)  om auktorisation av delgivningsföretag, och
f) om auktorisation enligt förordningen om auktorisation av  delgivningsföretag, i fråga om personer som anges i 4 § första  stycket 1 och 2 i den förordningen,
6. Transportstyrelsen, i fråga om den som myndigheten vid  lämplighetsprövning enligt lagen (1998:493) om trafikskolor  och förordningen (1998:978) om trafikskolor överväger att ge  tillstånd eller godkänna samt i ärenden om körkortstillstånd,  körkort, traktorkort, taxiförarlegitimation, tillstånd till  yrkesmässig trafik eller taxitrafik, biluthyrning och  transporttillstånd eller tillstånd för att få driva en  redovisningscentral eller en beställningscentral för  taxitrafik, i fråga om den som ärendet gäller,
7. det statsråd som är föredragande i ärenden enligt lagen 
(2001:82) om svenskt medborgarskap, eller den statsrådet  bemyndigar, för utredning i ett sådant ärende, i fråga om den  som ärendet gäller,
8. Migrationsverket, i ärenden enligt lagen om svenskt  medborgarskap eller utlänningslagen (2005:716), dels i fråga  om den som ärendet gäller, dels för utredning i ärenden som  avses i 5 kap. 3 a § första stycket 1 utlänningslagen, i fråga  om någon annan än den som utredningen gäller, och i ärenden  enligt lagen (2022:700) om särskild kontroll av vissa  utlänningar, i fråga om den som ärendet gäller,
9. en passmyndighet utom riket i passärenden, i fråga om den  som ärendet gäller,
10. en migrationsdomstol eller Migrationsöverdomstolen, i mål  om upphävande av allmän domstols beslut om utvisning på grund  av brott enligt utlänningslagen, i fråga om den som ärendet  gäller,
11. en åklagarmyndighet eller allmän domstol i ett ärende  enligt lagen (2017:1000) om en europeisk utredningsorder, och
12. en åklagarmyndighet i ett ärende enligt Europaparlamentets  och rådets förordning (EU) 2018/1805 av den 14 november 2018  om ömsesidigt erkännande av beslut om frysning och beslut om  förverkande.
Uppgifter om någon annan person än den som prövningen gäller  enligt första stycket 8 ska begränsas till uppgifter om  misstanke som avser brott enligt 3, 4 eller 6 kap. eller 
16 kap. 10 a § brottsbalken. Förordning (2025:534).
Myndigheter som har rätt att få uppgifter om brott för vilket åtal väckts
4 §
En uppgift om misstanke om brott för vilket åtal har  väckts ska lämnas ut om det begärs av
1. Justitiekanslern, i fråga om den som ansöker om ersättning  enligt lagen (1998:714) om ersättning vid frihetsberövanden  och andra tvångsåtgärder,
2. Kriminalvården, i fråga om den som myndigheten avser att  anställa eller anlita som
a) övervakare,
b) förtroendeman enligt lagen (1991:2041) om särskild  personutredning i brottmål, m.m. eller fängelseförordningen 
(2010:2010),
c) personutredare enligt lagen om särskild personutredning i  brottmål, m.m.,
d) biträde enligt 6 § andra stycket lagen (1994:451) om  intensivövervakning med elektronisk kontroll eller 33 §  fängelseförordningen,
e) kontrollör enligt 3 kap. 4 § förordningen (1998:642) om  verkställighet av frivårdspåföljder, eller
f) särskild koordinator enligt 8 § lagen (2020:616) om  verkställighet av ungdomsövervakning,
3. Kriminalvården, när uppgiften behövs för prövning av en  fråga enligt fängelselagen (2010:610), häkteslagen (2010:611),  lagen om intensivövervakning med elektronisk kontroll, lagen  om särskild personutredning i brottmål, m.m., lagen om  verkställighet av ungdomsövervakning, förordningen om  verkställighet av frivårdspåföljder eller  fängelseförordningen,
4. en övervakningsnämnd eller Kriminalvården, i ärenden om  övervakning, i fråga om den som ärendet gäller,
5. Riksbanken, i fråga om den som banken avser att anställa  som bevaknings- eller transportpersonal,
6. en statlig eller kommunal myndighet som beslutar om  anställning av personal inom psykiatrisk sjukvård, vård av  utvecklingsstörda, vård av barn och ungdom eller tvångsvård av  missbrukare, i fråga om den som myndigheten avser att anställa  eller anlita som uppdragstagare,
7. Myndigheten för samhällsskydd och beredskap eller en  kommun, i fråga om den som myndigheten eller kommunen  lämplighetsprövar enligt 19 § lagen (2010:1011) om  brandfarliga och explosiva varor,
8. en socialnämnd, i ärenden om
a) att utse kontaktperson eller kontaktfamilj enligt 13 kap. 7 
§ socialtjänstlagen (2025:400) för en person som inte har  fyllt 21 år,
b) vårdnad, boende eller umgänge enligt 6 kap. föräldrabalken  samt beslut om vård eller medgivande att ta emot barn m.m.  enligt 18 kap. 11 § och 22 kap. 2, 4, 13, 14 och 16 §§  socialtjänstlagen,
c) adoption enligt 24 kap. 1, 4 och 5 §§ socialtjänstlagen,
d) åtgärder enligt lagen (1988:870) om vård av missbrukare i  vissa fall, lagen (1990:52) med särskilda bestämmelser om vård  av unga eller lagen (2024:79) om placering av barn i skyddat  boende, eller
e) att utse särskild handläggare enligt 9 § lagen om  verkställighet av ungdomsövervakning,
9. Transportstyrelsen, i fråga om den som myndigheten vid  lämplighetsprövning
a) enligt luftfartslagen (2010:500) och luftfartsförordningen 
(2010:770) överväger att ge certifikat eller tillstånd, eller
b) enligt 4 § lagen (1990:1157) om säkerhet vid tunnelbana och  spårväg, 2 kap. 2 § järnvägsmarknadslagen (2022:365), 3 kap. 3  och 7 §§ järnvägssäkerhetslagen (2022:367) eller 4 kap. 2 och 
5 §§ lagen (2022:368) om nationella järnvägssystem överväger  att ge tillstånd,
10. Finansinspektionen, i fråga om den som myndigheten  lämplighetsprövar enligt
a) lagen (1996:1006) om viss finansiell verksamhet,
b) lagen (2004:46) om värdepappersfonder,
c) lagen (2004:297) om bank- och finansieringsrörelse,
d) lagen (2007:528) om värdepappersmarknaden,
e) lagen (2010:751) om betaltjänster,
f) försäkringsrörelselagen (2010:2043),
g) lagen (2011:755) om elektroniska pengar,
h) lagen (2013:561) om förvaltare av alternativa  investeringsfonder,
i) lagen (2016:1024) om verksamhet med bostadskrediter,
j) lagen (2019:742) om tjänstepensionsföretag,
k) lagen (2023:714) om förvärv och förvaltning av nödlidande  kreditavtal,
l) lagen (2024:114) om clearing och avveckling av betalningar,
m) Europaparlamentets och rådets förordning (EU) nr 648/2012  av den 4 juli 2012 om OTC-derivat, centrala motparter och  transaktionsregister,
n) Europaparlamentets och rådets förordning (EU) nr 909/2014  av den 23 juli 2014 om förbättrad värdepappersavveckling i  Europeiska unionen och om värdepapperscentraler samt ändring  av direktiv 98/26/EG och 2014/65/EU och förordning (EU) nr 
236/2012, eller
o) Europaparlamentets och rådets förordning (EU) 2023/1114 av  den 31 maj 2023 om marknader för kryptotillgångar och om  ändring av förordningarna (EU) nr 1093/2010 och (EU) nr 
1095/2010 samt direktiven 2013/36/EU och (EU) 2019/1937,
11. Fastighetsmäklarinspektionen, vid en redbarhets- och  lämplighetsprövning av en fastighetsmäklare enligt  fastighetsmäklarlagen (2021:516),
12. Kammarkollegiet, i fråga om den som myndigheten vid  prövning enligt förordningen (1985:613) om auktorisation av  tolkar och översättare avser att auktorisera,
13. Revisorsinspektionen, i fråga om den som myndigheten vid  lämplighetsprövning enligt revisorslagen (2001:883) överväger  att auktorisera eller godkänna,
14. Skatteverket, för prövning av upplagshavare, skatteupplag  och registrerade varumottagare enligt lagen (1994:1776) om  skatt på energi, lagen (2022:155) om tobaksskatt eller lagen 
(2022:156) om alkoholskatt, skattebefriade förbrukare enligt  lagen om skatt på energi eller lagen om alkoholskatt samt  lagerhållare enligt lagen om skatt på energi, lagen (2018:696)  om skatt på vissa nikotinhaltiga produkter eller lagen om  tobaksskatt,
15. Försvarsmakten, i fråga om dels totalförsvarspliktiga som  är inskrivna för värnplikt enligt lagen (1994:1809) om  totalförsvarsplikt, dels dem som Försvarsmakten avser att anta  eller som är antagna till militär utbildning inom myndigheten,
16. Försvarsmakten, i fråga om den som myndigheten avser att  anställa för tjänstgöring i internationella militära insatser,
17. Läkemedelsverket, i fråga om den som myndigheten överväger  att ge tillstånd enligt 2 kap. 1 § lagen (2009:366) om handel  med läkemedel eller lagen (1992:860) om kontroll av narkotika,
18. Kronofogdemyndigheten, för utredning i ärenden enligt  skuldsaneringslagen (2016:675) eller lagen (2016:676) om  skuldsanering för företagare, i fråga om den som ärendet  gäller,
19. Riksgäldskontoret, i fråga om den som myndigheten  överväger att betala ut ersättning till enligt lagen 
(1999:158) om investerarskydd,
20. Rättsmedicinalverket, när uppgiften behövs för prövning  enligt häkteslagen av om ett besök eller elektronisk  kommunikation kan tillåtas eller ska kontrolleras,
21. Migrationsverket, i fråga om den som myndigheten avser att  anställa eller anlita inom förvarsverksamheten,
22. Statens institutionsstyrelse, när uppgiften behövs för  prövning enligt lagen med särskilda bestämmelser om vård av  unga eller lagen (1998:603) om verkställighet av sluten  ungdomsvård av om ett besök eller elektronisk kommunikation  kan tillåtas eller ska begränsas eller kontrolleras,
23. allmän domstol eller allmän förvaltningsdomstol, i fråga  om en nämndeman som ska påbörja en tjänstgöringsperiod i  domstolen,
24. Domstolsverket, allmän domstol eller allmän  förvaltningsdomstol i fråga om den som myndigheten avser att  anställa, och
25. en åklagarmyndighet, i fråga om den som myndigheten avser  att anställa. Förordning (2025:694).
Uppgifter för prövning av ett meddelat tillstånd
5 §
En myndighet som enligt 3 eller 4 § har rätt att få uppgifter ur misstankeregistret vid tillståndsgivning eller godkännandet har rätt att få motsvarande uppgifter för prövning av ett meddelat tillstånd, godkännande, certifikat eller en beslutad auktorisation.
5 a §
Uppgifter ur misstankeregistret ska lämnas ut om det  begärs av Tullverket i ärenden där en prövning av ett  meddelat tillstånd, godkännande eller certifikat ska göras  enligt Europaparlamentets och rådets förordning (EU) nr 
952/2013 av den 9 oktober 2013 om fastställande av en  tullkodex för unionen och de förordningar som meddelas med  stöd av den förordningen. Förordning (2016:335).
Direktåtkomst
6 §
Säkerhetspolisen, Skatteverket, Tullverket,  Kustbevakningen, åklagarmyndigheter, Kriminalvården,  Domstolsverket, allmänna domstolar, allmänna  förvaltningsdomstolar och Migrationsverket får ha  direktåtkomst till uppgifter i misstankeregistret.  Direktåtkomsten ska begränsas till att endast gälla sådana  uppgifter som myndigheterna har rätt att få ut enligt lagen 
(1998:621) om misstankeregister eller denna förordning.  Förordning (2025:340).
7 §
Transportstyrelsen får ha direktåtkomst till uppgifter ur  misstankeregistret i ärenden som rör körkortstillstånd,  körkort, traktorkort, taxiförarlegitimation, tillstånd till  yrkesmässig trafik eller taxitrafik, biluthyrning och  transporttillstånd eller tillstånd för att få driva en  redovisningscentral eller en beställningscentral för  taxitrafik.
En länsstyrelse får ha direktåtkomst till uppgifter ur  misstankeregistret i ärenden om godkännande och tillsyn av  personal vid bevakningsföretag, i ärenden enligt förordningen 
(2011:155) om auktorisation av delgivningsföretag och i  ärenden om godkännande av skyddsvakt enligt skyddsförordningen 
(2010:523).
Direktåtkomsten ska begränsas till att endast gälla sådana  uppgifter som myndigheterna har rätt att få ut enligt denna  förordning. Åtkomsten får endast omfatta uppgifter om  misstanke om brott för vilket åtal har väckts och uppgifter om  misstanke om brott i övrigt förekommer. Förordning (2020:630).
Enskildas rätt att få uppgifter
8 §
Uppgift om misstanke om brott för vilket åtal har väckts skall på begäran lämnas ut om det begärs av
1. ett sådant larminstallationsföretag som avses i lagen
(1983:1097) med vissa bestämmelser om larmanläggningar m.m., i fråga om den som företaget avser att anställa eller anlita som uppdragstagare för larminstallationer samt
2. en enskild sammanslutning eller person som beslutar om anställning av personal inom psykiatrisk sjukvård, vård av utvecklingsstörda eller vård av barn och ungdom, i fråga om den som den enskilde avser att anställa eller anlita som uppdragstagare.
8 a §
Uppgift om misstanke om brott för vilket åtal har  väckts ska lämnas ut om det begärs av en enskild som behöver  ett registerutdrag om sig själv enligt bestämmelser i lagen 
(2007:171) om registerkontroll av personal vid vissa boenden  som tar emot barn. Registerutdraget ska endast innehålla  uppgifter om brott som avses i 3 kap. 1, 2, 5 och 6 §§, 4  kap. 1-2 och 4-5 §§, 6 kap., 8 kap. 5 och 6 §§, 16 kap. 8, 9  och 10 a §§ brottsbalken, narkotikastrafflagen (1968:64),  lagen (1991:1969) om förbud mot vissa dopningsmedel, lagen 
(1999:42) om förbud mot vissa hälsofarliga varor, 6 § lagen 
(2000:1225) om straff för smuggling och 11 kap. 4 §  alkohollagen (2010:1622) samt medverkan och försök till  sådana brott. I fråga om brott som avses i 6 kap.  brottsbalken, narkotikastrafflagen och lagen om förbud mot  vissa dopningsmedel ska utdraget också innehålla uppgifter om  förberedelse, stämpling och underlåtenhet att avslöja brott.  Förordning (2015:993).
Avgift
9 §
Avgift skall tas ut för att lämna ut uppgifter till enskilda enligt 8 §.
För avgiftens storlek m.m. gäller bestämmelserna i 20-24 §§
avgiftsförordningen (1992:191), varvid avgiftsklass A tillämpas.
Vilka uppgifter som skall lämnas
Domstolar
10 §
En domstol ska tillhandahålla en åklagarmyndighet eller  Europeiska åklagarmyndigheten uppgifter om en dom eller ett  beslut som fått laga kraft i den del som rör den utdömda  påföljden eller avser sådan särskild rättsverkan av brott som  innefattar betalningsskyldighet. Förordning (2024:635).
Myndigheter
11 §
Har upphävts genom förordning (2014:1159).
12 §
Tullverket ska i fråga om den som ska registreras enligt 3 § första stycket lagen (1998:621) om misstankeregister, lämna sådana uppgifter till Polismyndigheten som anges i 2 §
1-3 denna förordning. Tullverket ska också lämna sådana uppgifter till Polismyndigheten som krävs för gallring av registret enligt 13 § 1 lagen om misstankeregister.
Förordning (2014:1159).
13 §
En åklagarmyndighet ska i fråga om den som ska registreras enligt 3 § lagen (1998:621) om misstankeregister, lämna sådana uppgifter till Polismyndigheten som anges i 2 §
denna förordning. En åklagarmyndighet ska också lämna sådana uppgifter till Polismyndigheten som krävs för gallring av registret enligt 13 § lagen om misstankeregister.
Förordning (2014:1159).
Europeiska åklagarmyndigheten
13 a §
Uppgifter ur misstankeregistret ska, i fråga om den som  begäran gäller, lämnas ut på begäran av Europeiska  åklagarmyndigheten i enlighet med artikel 43 i rådets  förordning (EU) 2017/1939 av den 12 oktober 2017 om  genomförande av fördjupat samarbete om inrättande av  Europeiska åklagarmyndigheten. Förordning (2024:635).
Ansvar för lämnade uppgifter
14 §
Den myndighet som har lämnat uppgifter till Polismyndigheten enligt denna förordning ansvarar för att uppgifterna är riktiga.
Felaktigheter eller ofullständigheter i uppgifter som avses i 12 och 13 §§ ska rättas på det sätt som Polismyndigheten bestämmer efter samråd med den berörda myndigheten.
Förordning (2014:1159).
15 §
Den som i offentlig tjänst tar del av uppgifter ur misstankeregistret och misstänker att registrets innehåll är oriktigt, ska genast anmäla det till Polismyndigheten.
Förordning (2014:1159).
Rätt att meddela föreskrifter
16 §
Polismyndigheten får, efter samråd med Åklagarmyndigheten och Tullverket, föreskriva att registrering enligt 3 § lagen (1998:621) om misstankeregister ska begränsas utöver vad som följer av denna förordning.
Förordning (2014:1159).
17 §
Polismyndigheten får, efter samråd med berörda myndigheter, meddela de föreskrifter som behövs för verkställigheten av denna förordning. Förordning (2014:1159).
18 §
Har upphävts genom förordning (2022:829).
Övergångsbestämmelser
1999:1135
1. Denna förordning träder i kraft den 1 januari 2000.
2. Fram till den 1 januari 2009 skall endast tingsrätterna och hovrätterna tillhandahålla åklagarmyndigheten sådana uppgifter som anges i 10 §. Högsta domstolen skall under denna tid i stället tillhandahålla Rikspolisstyrelsen dessa uppgifter.
Förordning (2006:1227).
2013:658
1. Denna förordning träder i kraft den 1 september 2013.
2. Äldre föreskrifter gäller i fråga om ärenden som avser upphävande av allmän domstols beslut om utvisning på grund av brott och som har kommit in till regeringen före ikraftträdandet.
2018:1480
1. Denna förordning träder i kraft den 1 januari 2019.
2. Äldre bestämmelser gäller fortfarande för beslut enligt  lotterilagen (1994:1000) som har meddelats före  ikraftträdandet. Det som sägs om Lotteriinspektionen ska då  gälla för Spelinspektionen.
2025:479
1. Denna förordning träder i kraft den 1 juli 2025.
2. Äldre bestämmelser gäller dock fortfarande för företag som  omfattas av punkt 2 i ikraftträdande- och  övergångsbestämmelserna till lagen (2025:596) om upphävande av  lagen (2014:275) om viss verksamhet med konsumentkrediter.
Förordning (2025:694).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.