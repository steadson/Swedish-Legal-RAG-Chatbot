Title: Förordning (2001:651) om vägtrafikdefinitioner
SFS Number: Svensk författningssamling 2001:651
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001651-om-vagtrafikdefinitioner_sfs-2001-651/
Source Link: http://rkrattsbaser.gov.se/sfst?bet=2001:651
Amendment Register Link: http://rkrattsbaser.gov.se/sfsr?bet=2001:651
Ministry/Authority: Landsbygds- och infrastrukturdepartementet RSIB TM
Issued: 2001-08-23
Metadata: {"Utfärdad": "2001-08-23", "Ändrad": "t.o.m. SFS 2020:1095"}

==================================================

Förordning (2001:651) om vägtrafikdefinitioner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:651
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2001-08-23
Ändrad
:   
t.o.m. SFS 2020:1095
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller i anslutning till lagen (2001:559)
om vägtrafikdefinitioner och innehåller definitioner utöver de som finns i den.
2 §
Definitionerna nedan är avsedda att användas i andra  författningar i den utsträckning som föreskrivs i dessa.
Beteckning		Betydelse
Accelerationsfält	Ett sådant körfält som är avsett 
			endast för anslutande trafik
Alternativa bränslen	Bränslen eller kraftkällor som, 
			åtminstone delvis, fungerar som 
			ersättning för fossila oljekällor 
			för energiförsörjning till transport 
			och som kan bidra till en utfasning av 
			fossila bränslen och en förbättrad 
			miljöprestanda inom transportsektorn, 
			och som utgörs av
1. elektricitet som förbrukas i alla 
			typer av elektriska fordon,
			
			2. väte,
3. naturgas, inklusive biometan, i gasform 
			(komprimerad naturgas - CNG) och flytande 
			form (flytande naturgas - LNG),
4. gasol (LPG), eller
5. mekanisk energi från fordonsbaserad 
			lagring/fordonsbaserade källor, inklusive 
			spillvärme
Behörighetshandling	Körkort, traktorkort, förarbevis för moped 
			klass II, förarbevis för snöskoter samt 
			förarbevis för terränghjuling
Besiktningsinstrument	Ett bevis om att fordonet har godkänts 
			vid en mopedbesiktning
Cirkulationsplats	En plats som enligt lokala 
			trafikföreskrifter eller föreskrifter 
			enligt 10 kap. 14 § trafikförordningen 
			(1998:1276) ska vara cirkulationsplats och 
			som är utmärkt med ett vägmärke för 
			cirkulationsplats
Cykelbana		En väg eller del av en väg som är avsedd 
			för cykeltrafik och trafik med moped 
			klass II
Cykelfält 		Ett särskilt körfält som genom
			vägmarkering anvisats för cyklande och 
			förare av moped klass II
Cykelgata		En väg eller vägsträcka som enligt 
			lokala trafikföreskrifter ska vara 
			cykelgata och som är utmärkt med 
			vägmärke för cykelgata
Cykelpassage		En del av en väg som är avsedd att 
			användas av cyklande eller förare av 
			moped klass II för att korsa en körbana 
			eller en cykelbana och som anges med 
			vägmarkering.
				
			En cykelpassage är bevakad om trafiken 
			regleras med trafiksignaler eller av en 
			polisman och i annat fall obevakad
Cykelöverfart		En del av en väg som enligt en lokal 
			trafikföreskrift är avsedd att användas 
			av cyklande eller förare av moped klass 
			II för att korsa en körbana eller en 
			cykelbana och som anges med vägmarkering 
			och vägmärke.
Vid en cykelöverfart ska trafikmiljön 
			vara utformad så att det säkras att fordon 
			inte förs med högre hastighet än 30 
			kilometer i timmen.
EG-motorfordon		Ett fordon som är avsett att användas på 
			väg, oavsett om det är färdigbyggt eller 
			inte, som har minst fyra hjul och som är 
			konstruerat för en maximihastighet över 
			25 kilometer i timmen. Dock undantas 
			spårbundna fordon, jordbruks- och 
			skogsbrukstraktorer, mopeder, motorcyklar 
			och motorredskap
Färdled			En sådan led eller plats i terrängen som 
			allmänt används för samfärdsel men inte 
			är en väg
Grundhandling		En handling som är avsedd för 
			färdigställande av körkort, förarbevis 
			för moped klass II, förarbevis för 
			snöskoter, förarbevis för terränghjuling 
			eller taxiförarlegitimation
Gågata			En väg eller en vägsträcka som enligt en 
			lokal trafikföreskrift ska vara gågata och 
			som är utmärkt med vägmärke för gågata
Gångfartsområde		En väg eller ett område som enligt lokala 
			trafikföreskrifter ska vara gångfartsområde 
			och som är utmärkt med vägmärke för 
			gångfartsområde
Halvljus		Avbländat färdljus
Heldragen linje		Längsgående heldragen linje som enligt 
			4 kap. 5 § vägmärkesförordningen (2007:90) 
			ersätter motsvarande bruten linje i 
			4 kap. 4 §
Helljus			Inte avbländat färdljus
Huvudled		En väg eller en vägsträcka som enligt en 
			lokal trafikföreskrift ska vara huvudled 
			och som är utmärkt med vägmärke för 
			huvudled
Internationellt körkort	En handling som är avsedd att användas i 
			andra länder och som visar att innehavaren 
			är behörig att föra bil, motorcykel eller 
			terrängvagn
Jordbruks- och  skogsbrukstraktor	Ett motordrivet fordon med hjul eller 
			band, och med motor, som har minst två 
			axlar, som är konstruerat för en maximal 
			hastighet om lägst 6 kilometer i timmen, 
			vars främsta funktion är som dragfordon 
			och som har konstruerats särskilt för att 
			dra, skjuta, frakta eller driva viss 
			utbytbar utrustning avsedd att användas 
			inom jord- eller skogsbruk, eller för att 
			dra släpvagnar avsedda att användas inom 
			jord- eller skogsbruk. En jordbruks- och 
			skogsbrukstraktor kan vara utrustad för 
			transport av last i jordbruks- eller 
			skogsbrukssammanhang eller med 
			passagerarsäten
Körbana			En del av en väg som är avsedd för trafik 
			med fordon, dock inte en cykelbana eller 
			en vägren
Körfält			Ett sådant längsgående fält av en körbana 
			som anges med vägmarkering eller, om någon 
			vägmarkering inte finns, är tillräckligt 
			brett för trafik i en fil med fyrhjuliga 
			fordon
	
Körfält för fordon i  linjetrafik m.fl.	Ett körfält eller en körbana som enligt 
			en lokal trafikföreskrift ska vara körfält 
			för fordon i linjetrafik m.fl. och som är 
			utmärkt med vägmärke för körfält eller 
			körbana för fordon i linjetrafik m.fl.
Körförbud		Förbud mot att använda ett fordon
Körträning		Träning i att föra ett körkorts- eller 
			traktorkortspliktigt motordrivet fordon 
			utan avsikt att avlägga förarprov
Laddplats		En plats som enligt en lokal 
			trafikföreskrift ska vara laddplats och 
			som är utmärkt med ett vägmärke för 
			parkering och en tilläggstavla för 
			laddplats
Lastlängd		Avståndet från lastutrymmets främsta 
			yttersta punkt till dess bakersta 
			yttersta punkt
Ledbuss			En buss som består av två eller flera 
			fasta sektioner som är kopplade till 
			varandra med en eller flera ledade 
			sektioner där passagerarutrymmena 
			i de fasta sektionerna står i 
			förbindelse med varandra. Genom den 
			ledade sektionen eller de ledade 
			sektionerna kan passagerarna 
			förflytta sig fritt mellan de fasta 
			sektionerna.
Lämplighetsbevis	Ett bevis om att ett fordon har 
			godkänts vid lämplighetsbesiktning
Motortrafikled		En väg eller en vägsträcka som enligt 
			en lokal trafikföreskrift ska vara 
			motortrafikled och som är utmärkt 
			med vägmärke för motortrafikled
Motorväg		En väg eller en vägsträcka som enligt 
			en lokal trafikföreskrift ska vara 
			motorväg och som är utmärkt med 
			vägmärke för motorväg
Odelbar last		Last som inte utan risk för onödiga 
			kostnader eller skador kan delas i 
			två eller flera dellaster
Parkering		En uppställning av ett fordon med 
			eller utan förare av någon annan 
			anledning än som
1. föranleds av trafikförhållandena,
2. sker för att undvika fara, eller
3. sker för på- eller avstigning eller 
			på- eller avlastning av gods
Plankorsning		En korsning i samma plan mellan en väg 
			och en sådan järnväg eller spårväg som 
			är anlagd på en särskild banvall
Registrerad importör	En importör som har registrerats i 
			vägtrafikregistret
Registrerat fordon	Ett fordon som är upptaget i 
			vägtrafikregistret
Registreringsnummer	Det nummer under vilket ett fordon är 
			registrerat i vägtrafikregistret
Registreringsskylt	En av Transportstyrelsen tillhandahållen 
			skylt, som i enlighet med bestämmelserna 
			i förordningen (2019:383) om fordons 
			registrering och användning
1. upptar fordonets registreringsnummer,
2. är avsedd för beskickningsfordon, 
			eller
3. utgör en personlig fordonsskylt
Retardationsfält	Ett sådant körfält som är avsett endast 
			för avfart
Spärrområde		Ett vägområde som markerats med vinklade 
			eller snedställda parallella streck och 
			som begränsas av en heldragen linje. Del 
			av eller hela området kan utföras i vitt
Stannande		Annat stillastående med ett fordon än som
1. sker för att undvika fara,
2. föranleds av trafikförhållandena, eller
3. utgör parkering
Temperaturkontrollerat  fordon			Ett fordon med fast eller avtagbar 
			överbyggnad som är särskilt utrustat för 
			godsbefordran vid kontrollerad temperatur 
			och vars sidoväggar inklusive isolering är 
			minst 45 millimeter tjocka
Terräng			Ett område som inte är väg
Trafikant		Den som färdas eller annars uppehåller sig 
			på en väg eller i ett fordon på en väg eller 
			i terräng samt den som färdas i terräng
Trafikskola		Yrkesmässig utbildning av bil- eller 
			motorcykelförare
Trafiksyn		Synorganets funktion i sådana avseenden som 
			har betydelse från trafiksäkerhetssynpunkt
Trafikövningsplats	En plats för genomförande av obligatoriska 
			moment vid övningskörning som inte bör 
			utföras på väg
Tunnelkategori		Indelning av vägtunnlar efter tillåtligheten 
			av färd med fordon som transporterar farligt 
			gods. Tunnelkategorierna är A, B, C, D och E
Typintyg		Ett intyg som har utfärdats enligt 5 kap. 
			8 § i den upphävda fordonsförordningen 
			(2002:925) eller enligt 62 § i den upphävda 
			fordonskungörelsen (1972:595)
Tättbebyggt område	Ett visst område som enligt en lokal 
			trafikföreskrift ska vara tättbebyggt 
			område
Tävlingsfordon		Motorfordon som har anpassats för 
			tävlingsändamål och som får användas på väg 
			genom undantag i föreskrifter eller beslut 
			i enskilda fall enligt fordonsförordningen 
			(2009:211)
Utryckningsfordon	Fordon som i vägtrafikregistret är upptaget 
			som utryckningsfordon
Utsläppsfri drift	Drift av fordon utan förbränningsmotor eller 
			med en förbränningsmotor som släpper ut 
			1. mindre än 1 g CO2/kWh, fastställt i 
			enlighet med förordning (EG) nr 595/2009 och 
			EU-förordningar som har antagits med stöd 
			av den förordningen, eller 
			2. mindre än 1 g CO2/km, fastställt i 
			enlighet med Europaparlamentets och rådets 
			förordning (EG) nr 715/2007 och 
			EU-förordningar som har antagits med stöd av 
			den förordningen.
Väg			1. En sådan väg, gata, torg och annan led 
			eller plats som allmänt används för trafik 
			med motorfordon,
			2. en led som är anordnad för cykeltrafik, 
			och
			3. en gång- eller ridbana invid en väg 
			enligt 1 eller 2.
Vägren			En del av en väg som är avsedd för trafik med 
			fordon, dock inte körbana eller cykelbana
Yrkesmässig  fordonstillverkare	En fordonstillverkare som innehar ett 
			typgodkännande för fordon
Ändamålsplats		En plats som enligt lokala trafikföreskrifter 
			ska vara ändamålsplats och som är utmärkt med 
			ett vägmärke för ändamålsplats
Övergångsställe		En del av en väg som är avsedd att användas 
			av gående för att korsa en körbana eller en 
			cykelbana och som anges med vägmarkering 
			eller vägmärke. Ett övergångsställe är bevakat 
			om trafiken regleras med trafiksignaler eller 
			av en polisman och i annat fall obevakat Förordning (2020:1095).
3 §
Transportstyrelsen beslutar i frågor som avses i 3 § lagen
(2001:559) om vägtrafikdefinitioner. Förordning (2008:1137).
4 §
Transportstyrelsen får meddela föreskrifter om eller i enskilda fall medge undantag som avses i 4 § lagen (2001:559)
om vägtrafikdefinitioner. Styrelsen får meddela föreskrifter om avgifter för prövning av en ansökan om undantag.
Föreskrifter om undantag får meddelas endast om det finns särskilda skäl och det kan ske utan fara för trafiksäkerheten.
Detsamma gäller beslut om undantag i enskilda fall. Om fordons skatteplikt påverkas krävs dock synnerliga skäl för undantag.
Undantag får förenas med villkor. Förordning (2010:1600).
5 §
Transportstyrelsen får meddela de föreskrifter som behövs för verkställigheten av denna förordning. Förordning (2008:1137).
6 §
Ett beslut enligt 3-5 §§ skall fattas efter samråd med Skatteverket, om något fordons beskattningsförhållande påverkas av beslutet.
Om en fråga som avses i 3 eller 4 § är av principiell betydelse eller om det annars finns särskild anledning till det skall ärendet med yttrande av Transportstyrelsen respektive Skatteverket överlämnas till regeringen för avgörande.
Förordning (2008:1137).
7 §
Beslut av Transportstyrelsen enligt denna förordning får överklagas hos regeringen. Förordning (2008:1137).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.