Title: Lag (2025:606) om tillhandahållande och användning av hållbara flygbränslen
SFS Number: Svensk författningssamling 2025:606
URL: https://www.riksdagen.se/sv/dokument-och-lagar/dokument/svensk-forfattningssamling/lag-2025606-om-tillhandahallande-och-anvandning_sfs-2025-606/
Source Link: http://rkrattsbaser.gov.se/sfst?bet=2025:606
Amendment Register Link: http://rkrattsbaser.gov.se/sfsr?bet=2025:606
Ministry/Authority: Landsbygds- och infrastrukturdepartementet
Issued: 2025-05-28
Metadata: {"Utfärdad": "2025-05-28"}

==================================================

Lag (2025:606) om tillhandahållande och användning av hållbara flygbränslen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:606
Departement/myndighet
:   
Landsbygds- och infrastrukturdepartementet
Utfärdad
:   
2025-05-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagen kompletterar en EU-förordning
1 §
Denna lag kompletterar Europaparlamentets och rådets för-
ordning (EU) 2023/2405 av den 18 oktober 2023 om säkerstäl-
lande av lika villkor för hållbar lufttransport (ReFuelEU Avi-
ation).
EU-förordningen innehåller krav på att
1. vid flygplatser tillhandahålla flygbränslen som i viss om-
fattning ska
bestå av hållbart flygbränsle,
2. tanka hållbara flygbränslen, och
3. underlätta tillgången till hållbara flygbränslen.
Definitioner
2 §
Med EU-förordningen avses i denna lag Europaparlamentets  och rådets förordning (EU) 2023/2405.
3 §
Med luftfartygsoperatör, flygbränsleleverantör, hållbart  flygbränsle, syntetiskt flygbränsle, konventionellt flyg-
bränsle, flygbränsle, årlig otankad mängd och total årlig  otankad mängd avses i denna lag detsamma som i EU-
förordningen.
Undantag från tankningskrav
4 §
Frågor om undantag enligt artikel 5.3 i EU-förordningen  från förordningens tankningskrav prövas av den myndighet som  regeringen bestämmer.
Tillsyn
5 §
Den myndighet som regeringen bestämmer utövar tillsyn över  att EU-förordningen och rättsakter som har antagits med stöd  av förordningen följs.
6 §
Tillsynsmyndigheten har rätt att i den utsträckning som  behövs för tillsynen
1. ta del av upplysningar och handlingar, och
2. få tillträde till områden, lokaler och andra utrymmen, dock  inte bostäder.
7 §
Tillsynsmyndigheten får besluta de förelägganden som be-
hövs för tillsynen och för att de som omfattas av tillsynen  ska fullgöra sina skyldigheter enligt EU-förordningen och de  rättsakter som har antagits med stöd av EU-förordningen.
Ett beslut om föreläggande får förenas med vite.
8 §
Polismyndigheten ska på begäran av tillsynsmyndigheten  lämna den hjälp som behövs för tillsynen.
Hjälpen får begäras endast om
1. särskilda omständigheter gör att det kan befaras att till-
synsåtgärden inte kan utföras utan en polismans särskilda be-
fogenheter enligt 10 § polislagen (1984:387), eller
2. det annars finns synnerliga skäl.
Avgifter för prövning och tillsyn
9 §
Regeringen eller den myndighet som regeringen bestämmer  får meddela föreskrifter om avgifter för att täcka en myndig-
hets kostnader för att
1. pröva en ansökan om undantag enligt 4 §, och
2. utöva tillsyn enligt EU-förordningen, rättsakter som har  antagits med stöd av EU-förordningen, denna lag och föreskrif-
ter som meddelats med stöd av lagen.
Sanktionsavgifter
10 §
En flygbränsleleverantör som inte följer ett krav i arti-
kel 4 i EU-förordningen om minimiandel hållbart flygbränsle  ska betala en sanktionsavgift som är dubbelt så hög som det  belopp som motsvarar skillnaden mellan det årliga genomsnitts-
priset på konventionellt flygbränsle och hållbart flygbränsle  per ton multiplicerat med det antal ton flygbränsle som saknas  för att minimiandelen ska kunna anses vara uppfylld.
11 §
En flygbränsleleverantör som inte följer ett krav i arti-
kel 4 i EU-förordningen om minimiandel syntetiskt flygbränsle  ska betala en sanktionsavgift som är dubbelt så hög som det  belopp som motsvarar skillnaden mellan det årliga genomsnitts-
priset på syntetiskt flygbränsle och konventionellt flyg-
bränsle per ton multiplicerat med det antal ton flygbränsle  som saknas för att minimiandelen ska kunna anses vara upp-
fylld.
Sanktionsavgiften ska bestämmas med hänsyn till det som sägs i  artikel 12.5 i EU-förordningen om att undvika dubbla sanktion-
er.
12 §
En flygbränsleleverantör som inte följer ett krav i arti-
kel 9.2 eller 10 i EU-förordningen genom att lämna vilsele-
dande eller felaktig information om hållbart flygbränsle ska  betala en sanktionsavgift som är dubbelt så hög som det belopp  som motsvarar skillnaden mellan det årliga genomsnittspriset  på konventionellt flygbränsle och hållbart flygbränsle per ton  multiplicerat med det antal ton flygbränsle som den vilsele-
dande eller felaktiga informationen avser.
13 §
En luftfartygsoperatör som inte följer ett tankningskrav  i artikel 5 i EU-förordningen ska betala en sanktionsavgift  som är dubbelt så hög som det belopp som motsvarar det årliga  genomsnittspriset på flygbränsle per ton multiplicerat med den  totala årliga otankade mängden.
14 §
För en upprepad överträdelse får sanktionsavgiften be-
stämmas till ett belopp som beräknas enligt 10-13 §§ med ett  tillägg om högst 10 procent.
Prövning av sanktionsavgift
15 §
Den myndighet som regeringen bestämmer prövar frågor om  sanktionsavgifter.
16 §
En sanktionsavgift får inte tas ut om överträdelsen om-
fattas av ett föreläggande som har förenats med vite och över-
trädelsen ligger till grund för en ansökan om utdömande av vi-
tet.
17 §
En sanktionsavgift får tas ut endast om den som anspråket  riktas mot, inom fem år från tidpunkten för överträdelsen, har  delgetts en upplysning om att myndigheten överväger att fatta  ett sådant beslut.
18 §
Om överträdelsen är ursäktlig eller det av någon annan  anledning är oskäligt att ta ut en sanktionsavgift, ska avgif-
ten helt eller delvis sättas ned.
Betalning av sanktionsavgift
19 §
En sanktionsavgift ska betalas till den myndighet som har  beslutat att ta ut avgiften. Avgiften ska betalas senast 30  dagar efter det att beslutet har fått laga kraft. Avgiften  tillfaller staten.
Om sanktionsavgiften inte har betalats i rätt tid, ska myndig-
heten ta ut en dröjsmålsavgift enligt lagen (1997:484) om  dröjsmålsavgift och begära indrivning av sanktionsavgiften och  dröjsmålsavgiften.
Överklagande
20 §
Följande beslut får överklagas till allmän förvaltnings-
domstol:
1. beslut i frågor om undantag från tankningskrav enligt 4 §,
2. beslut om föreläggande enligt 7 §, och
3. beslut om att ta ut en sanktionsavgift enligt denna lag.
Andra beslut enligt denna lag eller enligt EU-förordningen får  inte överklagas.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.