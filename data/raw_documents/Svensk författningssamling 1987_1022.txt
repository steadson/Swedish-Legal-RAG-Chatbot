Title: Förordning (1987:1022) om äktenskapsregistret
SFS Number: Svensk författningssamling 1987:1022
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19871022-om-aktenskapsregistret_sfs-1987-1022/
Source Link: http://rkrattsbaser.gov.se/sfst?bet=1987:1022
Amendment Register Link: http://rkrattsbaser.gov.se/sfsr?bet=1987:1022
Ministry/Authority: Justitiedepartementet L2
Issued: 1987-10-29
Metadata: {"Utfärdad": "1987-10-29", "Ändrad": "t.o.m. SFS 2022:961"}

==================================================

Förordning (1987:1022) om äktenskapsregistret
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:1022
Departement/myndighet
:   
Justitiedepartementet L2
Utfärdad
:   
1987-10-29
Ändrad
:   
t.o.m. SFS 2022:961
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Har upphävts genom förordning (2015:906).
2 §
Tingsrätterna ska till äktenskapsregistret sända in  uppgifter om
1. domar varigenom en vigsel har förklarats ogiltig eller  domstolen har dömt till äktenskapsskillnad,
2. domar eller beslut varigenom domstolen har avgjort ett mål  om äktenskapsskillnad utan att ha dömt till  äktenskapsskillnad, och
3. beslut som avser ett utländskt avgörande om upplösning av  ett äktenskap när beslutet har meddelats i ett förfarande  enligt
a) 3 kap. 8 § första stycket lagen (1904:26 s. 1) om vissa  internationella rättsförhållanden rörande äktenskap och  förmynderskap, eller
b) artikel 30.3 eller artikel 40 i rådets förordning (EU) 
2019/1111 av den 25 juni 2019 om behörighet, erkännande och  verkställighet av avgöranden i äktenskapsmål och mål om  föräldraansvar, och om internationella bortföranden av barn 
(Bryssel II-förordningen). Förordning (2022:961).
3 §
Hovrätterna och Högsta domstolen ska lämna uppgifter om  domar och slutliga beslut med anledning av överklagande av  sådana avgöranden som den lägre rätten har varit skyldig att  lämna uppgift om. De ska även lämna uppgifter om andra domar  varigenom domstolen har förklarat en vigsel ogiltig eller  dömt till äktenskapsskillnad. Förordning (2015:906).
4 §
Uppgift om dom eller beslut ska sändas in till äktenskapsregistret inom tre dagar från det att tiden för att överklaga avgörandet gick ut. Det ska anges om överklagande har skett. Förordning (2011:983).
5 §
Om tingsrätten har avvisat en talan mot en sådan dom som avses i 2 § 1 och avvisningsbeslutet överklagas, skall tingsrätten utan dröjsmål underrätta äktenskapsregistret om detta. Detsamma gäller för en hovrätt som har avvisat ett överklagande av en dom eller ett beslut som avses i 3 §. Förordning (1996:277).
6 §
Domstolen skall anteckna dagen för avsändandet av uppgift eller underrättelse i sitt mål- och ärenderegister. Förordning (1996:277).
7 §
Äktenskapsregistret ska vara ordnat så att de uppgifter som antecknats i registret lätt kan återfinnas.
Förordning (2011:983).
8 §
Har upphävts genom förordning (1991:793).
9 §
Domstolsverket fastställer efter samråd med Skatteverket formulär och annat som domstolarna ska använda för att fullgöra sin uppgiftsskyldighet enligt denna förordning.
Förordning (2011:983).
10 §
Har upphävts genom förordning (2015:906).
11 §
Har upphävts genom förordning (2015:906).
12 §
Har upphävts genom förordning (2015:906).
13 §
Har upphävts genom förordning (2015:906).
Övergångsbestämmelser
1987:1022
1. Denna förordning träder i kraft den 1 januari 1988.
2. Äldre föreskrifter gäller fortfarande i fråga om fall som avses i 12 § lagen (1987:788) om införande av äktenskapsbalken och punkt 3 i övergångsbestämmelserna till lagen (1987:803) om ändring i fastighetsbildningslagen (1970:988).
2022:961
1. Denna förordning träder i kraft den 1 augusti 2022.
2. Äldre bestämmelser gäller fortfarande för beslut som avser  ett utländskt avgörande som har meddelats i ett förfarande som  inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.