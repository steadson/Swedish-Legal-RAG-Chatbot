Title: Lag (2015:280) om rapportering av olyckor vid olje- och gasverksamhet till havs utanför Europeiska unionen
SFS Number: Svensk författningssamling 2015:280
URL: https://www.riksdagen.se/sv/dokument-och-lagar/dokument/svensk-forfattningssamling/lag-2015280-om-rapportering-av-olyckor-vid_sfs-2015-280/
Source Link: http://rkrattsbaser.gov.se/sfst?bet=2015:280
Amendment Register Link: http://rkrattsbaser.gov.se/sfsr?bet=2015:280
Ministry/Authority: Klimat- och näringslivsdepartementet RSN
Issued: 2015-05-21
Metadata: {"Utfärdad": "2015-05-21"}

==================================================

Lag (2015:280) om rapportering av olyckor vid olje- och gasverksamhet till havs utanför Europeiska unionen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:280
Departement/myndighet
:   
Klimat- och näringslivsdepartementet RSN
Utfärdad
:   
2015-05-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens innehåll
1 §
Denna lag innehåller bestämmelser om genomförande av  Europaparlamentets och rådets direktiv 2013/30/EU av den 12  juni 2013 om säkerhet för olje- och gasverksamhet till havs  och om ändring av direktiv 2004/35/EG.
Bestämmelser med anledning av direktivets genomförande finns  även i lagen (1966:314) om kontinentalsockeln, i minerallagen 
(1991:45) och i offentlighets- och sekretesslagen 
(2009:400).
Rapportering av olyckor
2 §
Ett företag som är registrerat i Sverige ska på begäran  av tillsynsmyndigheten rapportera om omständigheterna kring  en allvarlig olycka som företaget, eller dess dotterföretag,  har varit inblandat i vid olje- eller gasverksamhet till havs  utanför Europeiska unionen.
Regeringen eller den myndighet som regeringen bestämmer får  meddela föreskrifter om skyldigheten att rapportera om en  allvarlig olycka.
Tillsyn
3 §
Den myndighet som regeringen bestämmer 
(tillsynsmyndigheten) utövar tillsyn över att denna lag och  föreskrifter som har meddelats i anslutning till lagen följs.
4 §
Tillsynsmyndigheten får besluta de förelägganden som  behövs för tillsynen.
Ett föreläggande får förenas med vite.
Överklagande
5 §
Beslut enligt denna lag får överklagas till allmän  förvaltningsdomstol.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.