Title: Kungörelse (1971:1086) om äganderättsutredning 
och legalisering
SFS Number: Svensk författningssamling 1971:1086
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-19711086-om-aganderattsutredning_sfs-1971-1086/
Source Link: http://rkrattsbaser.gov.se/sfst?bet=1971:1086
Amendment Register Link: http://rkrattsbaser.gov.se/sfsr?bet=1971:1086
Ministry/Authority: Justitiedepartementet L1
Issued: 1971-12-17
Metadata: {"Utfärdad": "1971-12-17", "Ändrad": "t.o.m. SFS 2008:680"}

==================================================

Kungörelse (1971:1086) om äganderättsutredning 
och legalisering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1971:1086
Departement/myndighet
:   
Justitiedepartementet L1
Utfärdad
:   
1971-12-17
Ändrad
:   
t.o.m. SFS 2008:680
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Bestämmelserna i 6-15 och 17 §§, 18 § första stycket, 20 och 21 §§, 24 § första stycket, 25 § samt 26 § första och andra styckena fastighetsbildningskungörelsen (1971:762) skall tillämpas även i mål eller ärende enligt lagen (1971:1037) om äganderättsutredning och legalisering. Förordning (2004:392).
2 §
Har ett beslut om sammanläggning meddelats vid en förrättning enligt lagen (1971:1037) om äganderättsutredning och legalisering skall en kopia av beslutet ofördröjligen och senast inom en vecka sändas till länsstyrelsen. Förordning (1995:1426).
3 §
Om någon överklagar en avslutad äganderättsutredningsförrättning eller en avslutad legaliseringsförrättning vid vilken utredning skett enligt 21 § lagen (1971:1037) om äganderättsutredning och legalisering, skall lantmäterimyndigheten senast inom fyra dagar sända en kopia av skrivelsen med överklagandet till inskrivningsmyndigheten.
Förordning (1995:1426).
4 §
I fall som avses i 3 § skall lantmäterimyndigheten, när utslag eller slutligt beslut i målet vunnit laga kraft, så snart det kan ske sända en avskrift av utslaget eller det slutliga beslutet till inskrivningsmyndigheten. FÖrordning (1995:1426).
5 §
Har vid förrättning enligt lagen (1971:1037) om äganderättsutredning och legalisering meddelats förordnande enligt 11 § samma lag, skall lantmäterimyndigheten, sedan förordnandet vunnit laga kraft och behövlig registrering skett, genast sända en avskrift av förordnandet till inskrivningsmyndigheten för anteckning i fastighetsregistrets inskrivningsdel. Förordning (2000:314).
6 §
Har ägolott enligt äganderättsförteckning flera delägare och är ej andelstalen enhetliga i hela ägolotten, redovisas i fastighetsregistrets allmänna del varje andel eller grupp av sinsemellan enhetliga andelar i ägolotten som en fastighet. Förordning (2000:314).
7 §
När lagfart meddelas på grund av äganderättsförteckning eller ärende om sådan lagfart har förklarats vilande, skall fastighetsbevis beträffande egendomen tillställas den i äganderättsförteckningen upptagne ägaren. Ingår egendomen i en beslutad sammanläggning som inte har fullbordats, skall sådant bevis inte utfärdas förrän frågan om sammanläggning slutligt har avgjorts. Förordning (2000:314).
8 §
Lantmäteriet får meddela de ytterligare föreskrifter som behövs för verkställigheten av lagen (1971:1037) om äganderättsutredning och legalisering samt denna kungörelse.
Förordning (2008:680).
Övergångsbestämmelser
1971:1086
Denna kungörelse träder i kraft den 1 januari 1972.
Intill dess god man utsetts enligt fastighetsbildningslagen (1970:988)
får förrättningslantmätaren till tjänstgöring som god man kalla någon som är valbar till sådan befattning.
1987:1030
1. Denna förordning träder i kraft den 1 januari 1988.
2. I fall som avses i punkt 3 i övergångsbestämmelserna till lagen
(1987:803) om ändring i fastighetsbildningslagen (1970:988) gäller 1 § i sin äldre lydelse.
1995:1426
1.Denna förordning träder i kraft den 1 januari 1996.
2. Vad som sägs om orden "fastighetsbildningsmyndigheten" och
"fastighetsregistermyndigheten" i äldre bestämmelser gäller fortfarande i fråga om fastighetsbildningsmyndigheter och fastighetsregistermyndigheter som inrättats enligt lagen (1971:133)
om kommunal fastighetsbildningsmyndighet och fastighetsregistermyndighet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.