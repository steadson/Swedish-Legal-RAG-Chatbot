Title: Förordning (2023:797) med instruktion för Kriminalvården
SFS Number: Svensk författningssamling 2023:797
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023797-med-instruktion-for_sfs-2023-797/
Source Link: http://rkrattsbaser.gov.se/sfst?bet=2023:797
Amendment Register Link: http://rkrattsbaser.gov.se/sfsr?bet=2023:797
Ministry/Authority: Justitiedepartementet KRIM
Issued: 2023-11-30
Metadata: {"Utfärdad": "2023-11-30"}

==================================================

Förordning (2023:797) med instruktion för Kriminalvården
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:797
Departement/myndighet
:   
Justitiedepartementet KRIM
Utfärdad
:   
2023-11-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Kriminalvården ansvarar för att verkställa utdömda  påföljder, bedriva häktesverksamhet och utföra  personutredningar i brottmål.
2 §
Myndighetens verksamhet ska bedrivas på ett säkert, humant  och effektivt sätt. Återfall i brott ska förebyggas.
Myndigheten ska särskilt vidta åtgärder som syftar till att
1. brottslighet under verkställigheten förhindras,
2. narkotikamissbruk bekämpas,
3. innehållet i verkställigheten anpassas efter varje individs  behov, och
4. frigivningen förbereds.
3 §
Myndigheten ska
1. delta i det myndighetsgemensamma arbetet mot den grova och  organiserade brottsligheten,
2. delta i ett myndighetsgemensamt arbete för att möjliggöra  ett särskilt snabbförfarande enligt 45 kap. 13 a §  rättegångsbalken och 3 b § förundersökningskungörelsen 
(1947:948), och
3. verkställa de transporter som Polismyndigheten och  Säkerhetspolisen överlämnar enligt 29 a § polislagen 
(1984:387) samt lämna andra myndigheter den hjälp med  transport som är särskilt föreskrivet.
För varje person som transporteras av myndigheten enligt  första stycket 3 ska det föras journal.
4 §
Myndigheten är beredskapsmyndighet enligt förordningen 
(2022:524) om statliga myndigheters beredskap.
I förordningen (2022:1058) med kompletterande bestämmelser  till EU:s gräns- och kustbevakningsförordning finns  bestämmelser om myndighetens ansvar med anledning av  Europaparlamentets och rådets förordning (EU) 2019/1896 av den 
13 november 2019 om den europeiska gräns- och kustbevakningen  och om upphävande av förordningarna (EU) nr 1052/2013 och (EU) 
2016/1624.
5 §
Myndigheten får
1. bedriva forskning av betydelse för verksamheten,
2. bidra till internationell civil krishantering inom sin  profession, och
3. utföra administrativa uppgifter åt övervakningsnämnderna  enligt överenskommelse mellan myndigheten och respektive  övervakningsnämnd.
6 §
Säkerheten inom myndigheten ska vara väl anpassad till  verksamhetens behov.
7 §
Antalet häktes- och anstaltsplatser ska fortlöpande  anpassas till behovet. Häktes- och anstaltsorganisationen ska  vara utformad så att den tillgodoser olika behov av  övervakning och kontroll.
Anstaltsorganisationen ska vara utformad så att den  tillgodoser intagnas rättigheter och olika behov av  sysselsättning och annat innehåll i verkställigheten samt  främjar en ändamålsenlig planering av intagnas frigivning.
Häktesorganisationen ska vara utformad så att den tillgodoser  intagnas rättigheter och främjar ett effektivt samarbete med  övriga myndigheter inom rättsväsendet.
8 §
Frivårdsorganisationen ska vara utformad så att den  tillgodoser behovet av kontroll, stöd och andra åtgärder för  att minska klienternas risk för återfall i brott. Ett  effektivt samarbete med Kriminalvårdens övriga verksamheter  och med andra myndigheter ska främjas.
9 §
Myndigheten ska tillämpa ett jämställdhetsperspektiv när  den utför sina uppgifter.
Ledning och organisation
10 §
Myndigheten ska ledas av en myndighetschef.
11 §
Vid myndigheten ska det finnas ett insynsråd som ska  bestå av högst tio ledamöter.
Anställningar och uppdrag
12 §
Generaldirektören är myndighetschef.
13 §
Vid myndigheten ska det finnas en överdirektör.
Personalansvarsnämnd
14 §
Vid myndigheten ska det finnas en personalansvarsnämnd.
Tillämplighet av vissa förordningar
15 §
Myndigheten ska tillämpa internrevisionsförordningen 
(2006:1228) och personalföreträdarförordningen (1987:1101).
Avgifter
16 §
Myndigheten får mot avgift tillhandahålla sådana  produkter och tjänster som produceras huvudsakligen av intagna  som ett led i verksamheten i anstalt och häkte.
Myndigheten får ta ut avgifter för måltider som myndigheten  tillhandahåller andra än intagna.
Myndigheten får bestämma storleken på avgifterna och disponera  avgiftsintäkterna.
Rätt att meddela föreskrifter
17 §
Myndigheten får meddela de föreskrifter i organisatoriskt  hänseende som behövs för att uppnå samordning, effektivitet,  enhetlighet och följdriktighet inom myndighetens verksamhet.
Övergångsbestämmelser
2023:797
1. Denna förordning träder i kraft den 1 januari 2024.
2. Genom förordningen upphävs förordningen (2007:1172) med  instruktion för Kriminalvården.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.