Title: Lag (1998:676) om statlig ålderspensionsavgift
SFS Number: Svensk författningssamling 1998:676
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998676-om-statlig-alderspensionsavgift_sfs-1998-676/
Source Link: http://rkrattsbaser.gov.se/sfst?bet=1998:676
Amendment Register Link: http://rkrattsbaser.gov.se/sfsr?bet=1998:676
Ministry/Authority: Socialdepartementet
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2025:382"}

==================================================

Lag (1998:676) om statlig ålderspensionsavgift
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:676
Departement/myndighet
:   
Socialdepartementet
Utfärdad
:   
1998-06-11
Ändrad
:   
t.o.m. SFS 2025:382
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statlig ålderspensionsavgift ska för varje år betalas av staten enligt denna lag.
Avgift betalas endast för personer som är försäkrade för inkomstgrundad ålderspension enligt 4 och 6 kap.
socialförsäkringsbalken och som uppfyller förutsättningarna för tillgodoräknande av pensionsrätt för inkomstpension eller av pensionspoäng.
Lag (2010:1271)
.
2 §
Avgiften utgör 10,21 procent av ersättning i form av
1. sjukpenning och rehabiliteringspenning enligt 24-28 och 
31 kap. socialförsäkringsbalken samt arbetsskadesjukpenning  enligt 40 kap. nämnda balk eller motsvarande ersättning som  utgetts enligt nämnda balk eller annan författning eller på  grund av regeringens förordnande, i den utsträckning  ersättningen trätt i stället för en försäkrads inkomst av  anställning enligt 59 kap. 8-11 §§ socialförsäkringsbalken  eller inkomst av annat förvärvsarbete enligt 59 kap. 14 §  första stycket 1-3 nämnda balk,
2. föräldrapenningsförmåner enligt 11-13 kap.  socialförsäkringsbalken,
3. närståendepenning enligt 47 kap. socialförsäkringsbalken,
4. ersättning enligt 20 § lagen (1991:1047) om sjuklön,
5. livränta enligt 41-44 kap. socialförsäkringsbalken eller  annan motsvarande livränta som bestäms med tillämpning av 41  och 42 kap. nämnda balk,
7. omvårdnadsbidrag enligt 22 kap. socialförsäkringsbalken,
8. arbetslöshetsersättning enligt lagen (2024:506) om  arbetslöshetsförsäkring,
9. statlig ersättning som lämnas för arbete i etableringsjobb,
10. aktivitetsstöd till den som deltar i ett  arbetsmarknadspolitiskt program,
14. ersättning till deltagare i teckenspråksutbildning för  vissa föräldrar (TUFF),
15. dagpenning till totalförsvarspliktiga som tjänstgör enligt  lagen (1994:1809) om totalförsvarsplikt och till andra som får  dagpenning enligt de grunder som gäller för  totalförsvarspliktiga,
16. bidrag från Sveriges författarfond och Konstnärsnämnden i  den utsträckning som regeringen så föreskriver, och
17. omställningsstudiebidrag enligt lagen (2022:856) om  omställningsstudiestöd.
Lag (2024:512)
.
3 §
Avgift beräknas inte på ersättning enligt 2 § om ersättningen tillsammans med annan inkomst av anställning och inkomst av annat förvärvsarbete understiger 42,3 procent av det för året gällande prisbasbeloppet enligt 2 kap. 6 och 7 §§ socialförsäkringsbalken.
Lag (2010:1271)
.
4 §
Vid beräkning av avgift på ersättning enligt 2 § ska det bortses från en försäkrads inkomster som överstiger 8,07 gånger det för året gällande inkomstbasbeloppet enligt 58 kap. 26 och 27 §§ socialförsäkringsbalken i följande ordning:
1. ersättningar enligt 2 § 1 som utgör inkomst av annat förvärvsarbete,
2. annan inkomst av annat förvärvsarbete,
3. ersättningar enligt 2 § som utgör inkomst av anställning,
4. annan inkomst av anställning.
Lag (2010:1271)
.
5 §
Avgiften utgör 18,5 procent av sådana pensionsgrundande belopp som fastställs enligt 60 kap.
socialförsäkringsbalken och av inkomstrelaterad sjukersättning och inkomstrelaterad aktivitetsersättning enligt 34 kap. socialförsäkringsbalken.
Lag (2010:1271)
.
6 §
Har upphävts genom
lag (2010:1271)
.
7 §
Avgift skall för varje år betalas preliminärt med belopp som så nära som möjligt beräknas motsvara den slutliga avgiften. Den preliminära avgiften betalas varje månad.
Regeringen skall bestämma storleken på de belopp som skall betalas.
8 §
/Upphör att gälla U:2026-01-01/
Fördelningen av avgiften ska göras enligt följande. Den andel som beräknas motsvara pensionsrätt för premiepension för samma år förs till Riksgäldskontoret för tillfällig förvaltning enligt 64 kap. 15-17 §§
socialförsäkringsbalken. Återstoden förs, efter avstämning gentemot Riksgäldskontoret enligt 9 §, till Första-Fjärde AP-fonderna för förvaltning enligt lagen (2000:192) om allmänna pensionsfonder (AP-fonder).
Regeringen ska för varje år fastställa andelarna efter förslag från Pensionsmyndigheten.
Lag (2010:1271)
.
8 §
/Träder i kraft I:2026-01-01/
Fördelningen av avgiften ska göras enligt följande. Den  andel som beräknas motsvara pensionsrätt för premiepension för  samma år förs till Riksgäldskontoret för tillfällig  förvaltning enligt 64 kap. 15-17 §§ socialförsäkringsbalken.  Återstoden förs, efter avstämning gentemot Riksgäldskontoret  enligt 9 §, till Andra-Fjärde AP-fonderna för förvaltning  enligt lagen (2000:192) om allmänna pensionsfonder (AP-
fonder).
Regeringen ska för varje år fastställa andelarna efter förslag  från Pensionsmyndigheten.
Lag (2025:382)
.
9 §
/Upphör att gälla U:2026-01-01/
Slutlig avstämning av avgifterna ska göras året efter fastställelseåret. Den skillnad som framkommer mellan beräknade belopp och de belopp som slutligt framräknas för det aktuella året ska regleras gentemot Riksgäldskontoret i samband med en kommande preliminär överföring och gentemot Första-Fjärde AP-fonderna i samband med att storleken på de preliminära avgifterna bestäms. Det belopp som ska regleras gentemot Riksgäldskontoret beräknas med tillägg av sådan avkastning som avses i 64 kap. 16 § socialförsäkringsbalken och det belopp som ska regleras gentemot Första-Fjärde AP-
fonderna med sådan ränta som anges i 65 kap. 3 §
skatteförfarandelagen (2011:1244).
Med fastställelseår avses detsamma som enligt 57 kap. 2 §
första stycket 2 socialförsäkringsbalken.
Lag (2011:1392)
.
9 §
/Träder i kraft I:2026-01-01/
Slutlig avstämning av avgifterna ska göras året efter  fastställelseåret. Den skillnad som framkommer mellan  beräknade belopp och de belopp som slutligt framräknas för det  aktuella året ska regleras gentemot Riksgäldskontoret i  samband med en kommande preliminär överföring och gentemot  Andra-Fjärde AP-fonderna i samband med att storleken på de  preliminära avgifterna bestäms. Det belopp som ska regleras  gentemot Riksgäldskontoret beräknas med tillägg av sådan  avkastning som avses i 64 kap. 16 § socialförsäkringsbalken  och det belopp som ska regleras gentemot   Andra-Fjärde AP-fonderna med sådan ränta som anges i 65 kap. 
3 § skatteförfarandelagen (2011:1244).
Med fastställelseår avses detsamma som enligt 57 kap. 2 §  första stycket 2 socialförsäkringsbalken.
Lag (2025:382)
.
10 §
Avgiften används till finansiering av försäkringen för inkomstgrundad ålderspension enligt socialförsäkringsbalken.
Lag (2010:1271)
.
Övergångsbestämmelser
1998:676
1. Denna lag träder i kraft den 1 oktober 1998 och tillämpas första gången på ersättningar och pensionsgrundande belopp som beräknas för år 1999.
2. Under åren 1999 och 2000 skall utöver vad som sägs i 10 §
avgiften även finansiera försäkringen för tilläggspension i form av ålderspension enligt lagen (1962:381) om allmän försäkring och folkpension i form av ålderspension enligt samma lag för personer med rätt till sådan tilläggspension.
1999:1411
Denna lag träder i kraft den 1 juli 2001. Den äldre lydelsen gäller fortfarande i fråga om studiestöd som beviljats enligt den upphävda studiestödslagen (1973:349) eller enligt övergångsbestämmelserna till studiestödslagen (1999:1395).
2000:1009
Denna lag träder i kraft den 1 januari 2001 och tillämpas första gången på ersättningar som beräknas för år 2001.
2001:838
1. Denna lag träder i kraft den 1 januari 2002.
2. De nya bestämmelserna tillämpas första gången på avgifter som beräknas för år 2003.
3. Äldre bestämmelser gäller vid beräkning av avgifter för år 2002, dock skall avgift inte beräknas på ersättning enligt 2 §
om ersättningen tillsammans med annan inkomst av anställning och inkomst av annat förvärvsarbete understiger 29,3 procent av det för året gällande prisbasbeloppet enligt 1 kap. 6 § lagen
(1962:381) om allmän försäkring.
2001:1118
1. Denna lag träder i kraft den 1 januari 2002.
2. Bestämmelsen i 4 § tillämpas första gången på avgifter som beräknas för år 2002.
3. Bestämmelsen i 9 § tillämpas första gången vid avstämningen år 2002.
2002:979
Denna lag träder i kraft den 1 januari 2003 och tillämpas första gången på avgifter som beräknas för år 2003.
2010:1271
1. Denna lag träder i kraft den 1 januari 2011.
2. Äldre bestämmelser gäller i fråga om förmåner som avser tid före ikraftträdandet.
2011:1392
Denna lag träder i kraft den 1 januari 2012 och tillämpas på ränta som hänför sig till tid från och med den 1 januari 2013.
2017:280
1. Denna lag träder i kraft den 1 juli 2017.
2. Äldre föreskrifter gäller fortfarande för  utbildningsbidrag för doktorander som lämnas senast den 30  juni 2022.
2018:1267
1. Denna lag träder i kraft den 1 januari 2019.
2. Äldre bestämmelser gäller fortfarande i fråga om  vårdbidrag enligt 22 kap. socialförsäkringsbalken i dess  lydelse före den 1 januari 2019.
2024:512
1. Denna lag träder i kraft den 1 oktober 2025.
2. Äldre bestämmelser gäller fortfarande för dagpenning enligt  den upphävda lagen (1997:238) om arbetslöshetsförsäkring.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.