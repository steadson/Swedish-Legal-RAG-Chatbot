Title: Steriliseringslag (1975:580)
SFS Number: Svensk författningssamling 1975:580
URL: https://www.riksdagen.se/sv/dokument-och-lagar/dokument/svensk-forfattningssamling/steriliseringslag-1975580_sfs-1975-580/
Source Link: http://rkrattsbaser.gov.se/sfst?bet=1975:580
Amendment Register Link: http://rkrattsbaser.gov.se/sfsr?bet=1975:580
Ministry/Authority: Socialdepartementet
Issued: 1975-06-12
Metadata: {"Utfärdad": "1975-06-12", "Ändrad": "t.o.m. SFS 2024:240"}

==================================================

Steriliseringslag (1975:580)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1975:580
Departement/myndighet
:   
Socialdepartementet
Utfärdad
:   
1975-06-12
Ändrad
:   
t.o.m. SFS 2024:240
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller sådant ingrepp i könsorganen som utan att innebära kastrering medför varaktigt upphävande av fortplantningsförmågan (sterilisering). Lagen gäller dock inte ingrepp som utförs som ett led i behandlingen av kroppslig sjukdom.
Lag (2012:457)
.
2 §
En person som har fyllt tjugofem år får på egen begäran steriliseras, om han eller hon är bosatt i Sverige. Om sterilisering vägras, ska frågan omedelbart underställas Socialstyrelsens prövning.
Lag (2012:457)
.
2 a §
En person som har fyllt 18 men inte 25 år får på egen  begäran steriliseras om förutsättningarna i 2 § första stycket  lagen (2024:237) om vissa kirurgiska ingrepp i könsorganen är  uppfyllda.
Lag (2024:240)
.
3 §
En person, som har fyllt 18 men inte 25 år och som är  bosatt i Sverige, ska efter egen ansökan hos Socialstyrelsen  få tillstånd till sterilisering
1. om det finns beaktansvärd risk för att arvsanlag som kan  medföra allvarlig psykisk störning, svårartad kroppslig  sjukdom eller svårt lyte av annat slag överförs till avkomling 
(genetisk indikation), eller
2. i fråga om kvinna, om graviditet till följd av sjukdom,  kroppsfel eller svaghet skulle medföra allvarlig fara för  kvinnans liv eller hälsa (medicinsk indikation).
Lag (2024:240)
.
4 §
Socialstyrelsens beslut i ärende om tillstånd till sterilisering får inte överklagas.
Lag (2012:457)
.
5 §
Sterilisering får inte ske utan att den som begär åtgärden noggrant har informerats om ingreppets innebörd och följder samt, i förekommande fall, om andra möjligheter att förebygga graviditet.
Lag (2012:457)
.
6 §
Endast den som är behörig att utöva läkaryrket får utföra  sterilisering.
Sterilisering av kvinnor ska ske på allmänt sjukhus eller på  annan sjukvårdsinrättning som Inspektionen för vård och  omsorg godkänner.
Lag (2013:1140)
.
7 §
Har upphävts genom
lag (1980:228)
.
8 §
Den som uppsåtligen utför sterilisering i strid med 2, 3, 
5 eller 6 § döms till böter eller fängelse i högst sex  månader.
Lag (2024:240)
.
Övergångsbestämmelser
2013:1140
1. Denna lag träder i kraft den 1 januari 2014.
2. Vid tillämpning av 7 a § förvaltningsprocesslagen 
(1971:291) ska Inspektionen för vård och omsorg vara den  enskildes motpart, om inspektionen efter ikraftträdandet är  behörig att handlägga den typ av fråga som är föremål för  prövning.
3. För gärningar som avses i 8 § och som har begåtts före  ikraftträdandet gäller 6 § i sin äldre lydelse.
2024:240
1. Denna lag träder i kraft den 1 juli 2025.
2. Tillstånd till sterilisering som har getts enligt 3 § i den  äldre lydelsen gäller fortfarande.
3. Ärenden enligt 3 § i den äldre lydelsen som har inletts hos  Socialstyrelsen före ikraftträdandet men ännu inte avgjorts  handläggs enligt äldre föreskrifter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.