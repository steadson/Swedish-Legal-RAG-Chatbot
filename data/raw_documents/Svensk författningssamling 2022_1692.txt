Title: Förordning (2022:1692) om plattformsoperatörers inhämtande av vissa uppgifter på skatteområdet
SFS Number: Svensk författningssamling 2022:1692
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221692-om-plattformsoperatorers_sfs-2022-1692/
Source Link: http://rkrattsbaser.gov.se/sfst?bet=2022:1692
Amendment Register Link: http://rkrattsbaser.gov.se/sfsr?bet=2022:1692
Ministry/Authority: Finansdepartementet
Issued: 2022-12-01
Metadata: {"Utfärdad": "2022-12-01"}

==================================================

Förordning (2022:1692) om plattformsoperatörers inhämtande av vissa uppgifter på skatteområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1692
Departement/myndighet
:   
Finansdepartementet
Utfärdad
:   
2022-12-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Förordningen är meddelad med stöd av
1. 3 kap. 3 § lagen (2022:1681) om plattformsoperatörers  inhämtande av vissa uppgifter på skatteområdet i fråga om 3 §,
2. 4 kap. 4 § lagen om plattformsoperatörers inhämtande av  vissa uppgifter på skatteområdet i fråga om 4 §,
3. 5 kap. 2 § lagen om plattformsoperatörers inhämtande av  vissa uppgifter på skatteområdet i fråga om 5 §,
4. 8 kap. 11 § regeringsformen i fråga om 6 §, och
5. 8 kap. 7 § regeringsformen i fråga om övriga bestämmelser.
2 §
Skatteverket får sända en motiverad begäran att Europeiska  kommissionen i en genomförandeakt ska fastställa om de  upplysningar som ska utbytas automatiskt enligt ett avtal  mellan de behöriga myndigheterna i den berörda medlemsstaten  och en jurisdiktion utanför unionen är likvärdiga med de  uppgifter som ska utbytas enligt rådets direktiv (EU) 2021/514  i den mening som avses i avsnitt I.A.7 i bilaga V till rådets  direktiv 2011/16/EU av den 15 februari 2011 om administrativt  samarbete i fråga om beskattning, i lydelsen enligt rådets  direktiv (EU) 2021/514.
3 §
Skatteverket får meddela föreskrifter om vilka uppgifter  och vilken dokumentation en anmälan eller meddelande enligt 
3 kap. 1 och 2 §§ lagen (2022:1681) om plattformsoperatörers  inhämtande av vissa uppgifter på skatteområdet ska innehålla.
En anmälan eller ett meddelande enligt första stycket ska  göras enligt ett fastställt formulär.
4 §
Skatteverket får meddela ytterligare föreskrifter om vilka  uppgifter och vilken dokumentation en ansökan om registrering  eller anmälan enligt 4 kap. 2 och 3 §§ lagen (2022:1681) om  plattformsoperatörers inhämtande av vissa uppgifter på  skatteområdet ska innehålla.
En ansökan om registrering eller anmälan enligt första stycket  ska göras enligt ett fastställt formulär.
5 §
Skatteverket får meddela ytterligare föreskrifter om  vilket underlag som ska ges in tillsammans med en ansökan om  undantag från rapporteringsskyldigheten enligt 5 kap. 1 §  lagen (2022:1681) om plattformsoperatörers inhämtande av vissa  uppgifter på skatteområdet.
En ansökan enligt första stycket ska göras enligt ett  fastställt formulär.
6 §
Skatteverket får meddela föreskrifter om fastställande av  formulär och formatet för formulären enligt lagen (2022:1681)  om plattformsoperatörers inhämtande av vissa uppgifter på  skatteområdet och denna förordning.
7 §
Skatteverket ska kontrollera att de rapporteringsskyldiga  plattformsoperatörerna tillämpar de åtgärder för kundkännedom  som framgår av 6 kap. lagen (2022:1681) om  plattformsoperatörers inhämtande av vissa uppgifter på  skatteområdet och att de lämnar kontrolluppgifter i enlighet  med 22 c kap. skatteförfarandelagen (2011:1244).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.