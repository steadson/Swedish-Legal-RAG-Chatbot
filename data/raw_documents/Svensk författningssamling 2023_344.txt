Title: Förordning (2023:344) om offentliggörande av vissa stora företags inkomstskatterapporter
SFS Number: Svensk författningssamling 2023:344
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023344-om-offentliggorande-av-vissa_sfs-2023-344/
Source Link: http://rkrattsbaser.gov.se/sfst?bet=2023:344
HTML Document Link: None
Amendment Register Link: http://rkrattsbaser.gov.se/sfsr?bet=2023:344
Ministry/Authority: Justitiedepartementet L1
Issued: 2023-06-01
Metadata: {"Utfärdad": "2023-06-01"}

==================================================

Förordning (2023:344) om offentliggörande av vissa stora företags inkomstskatterapporter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2023:344
Departement/myndighet
: 
Justitiedepartementet L1
Utfärdad
: 
2023-06-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar lagen (2023:340) om offentliggörande av vissa stora företags inkomstskatterapporter.
Förordningen är meddelad med stöd av 8 kap. 7 § regeringsformen.
Inlämnande till Bolagsverket
2 §
Bolagsverket får meddela närmare föreskrifter om
1. elektronisk överföring till Bolagsverket, och
2. bestyrkande av att en elektronisk kopia överensstämmer med originalet.
Kungörande
3 §
När en inkomstskatterapport eller ett sådant uttalande som avses i 5 eller 8 § lagen (2023:340) om offentliggörande av vissa stora företags inkomstskatterapporter har lämnats in, ska Bolagsverket kungöra detta i Post- och Inrikes Tidningar. Kungörandet ska ske senast månaden efter den månad då rapporten eller uttalandet har registrerats av myndigheten.
Kungörelsen ska innehålla följande uppgifter:
1. namn och organisationsnummer på det företag eller den filial som har lämnat in inkomstskatterapporten eller uttalandet,
2. sista dagen av det räkenskapsår som handlingarna avser, och
3. den tidpunkt då inkomstskatterapporten eller uttalandet lämnades in till Bolagsverket och diarienummer eller motsvarande ärendebeteckning.
En kungörelse ska ske på samma språk som registreringen i det register som företaget i fråga är registrerat i.
Förvaring av inlämnade handlingar
4 §
En inkomstskatterapport eller ett uttalande som har lämnats in till Bolagsverket får föras över till ett maskinläsbart medium. Handlingarna ska hållas tillgängliga hos Bolagsverket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.