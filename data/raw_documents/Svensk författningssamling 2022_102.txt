Title: Lag (2022:102) om rätt till ledighet för politiska uppdrag inom EES, i Schweiz och i Förenade kungariket
SFS Number: Svensk författningssamling 2022:102
URL: https://www.riksdagen.se/sv/dokument-och-lagar/dokument/svensk-forfattningssamling/lag-2022102-om-ratt-till-ledighet-for-politiska_sfs-2022-102/
Source Link: http://rkrattsbaser.gov.se/sfst?bet=2022:102
Amendment Register Link: http://rkrattsbaser.gov.se/sfsr?bet=2022:102
Ministry/Authority: Finansdepartementet
Issued: 2022-02-03
Metadata: {"Utfärdad": "2022-02-03"}

==================================================

Lag (2022:102) om rätt till ledighet för politiska uppdrag inom EES, i Schweiz och i Förenade kungariket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:102
Departement/myndighet
:   
Finansdepartementet
Utfärdad
:   
2022-02-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
En person som har ett politiskt uppdrag på lokal eller  regional nivå i en annan stat inom Europeiska ekonomiska  samarbetsområdet (EES), i Schweiz eller i Förenade kungariket  har rätt till ledighet från sin anställning i Sverige i den  omfattning som anges i denna lag.
2 §
Rätten till ledighet gäller den som har ett politiskt  uppdrag som motsvarar något av följande uppdrag i Sverige som  ger rätt till ledighet enligt kommunallagen (2017:725):
1. förtroendevald ledamot eller ersättare i fullmäktige, nämnd  eller fullmäktigeberedning eller revisor,
2. kommunalråd, borgarråd, regionråd, oppositionsråd eller  annat förtroendeuppdrag som fullgörs på heltid eller betydande  del av heltid,
3. förtroendevald ledamot eller ersättare i beslutande  församling, beslutande församlings beredning, förbundsstyrelse  eller annan nämnd eller revisor i ett kommunalförbund, och
4. av fullmäktige utsedd styrelseledamot, styrelsesuppleant,  lekmannarevisor, motsvarande annan revisor eller suppleant för  revisor i ett kommunalt bolag, en kommunal stiftelse eller en  kommunal förening.
3 §
Det politiska uppdraget ger rätt till den ledighet från  anställningen som behövs för att uppdraget ska kunna  fullgöras. Ledigheten ska omfatta tid för
1. möten som är nödvändiga för uppdraget,
2. resor till och från möten, och
3. behövlig dygnsvila omedelbart före eller efter möten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.