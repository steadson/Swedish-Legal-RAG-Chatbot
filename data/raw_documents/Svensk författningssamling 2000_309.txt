Title: Inskrivningsförordning (2000:309)
SFS Number: Svensk författningssamling 2000:309
URL: https://www.riksdagen.se/sv/dokument-och-lagar/dokument/svensk-forfattningssamling/inskrivningsforordning-2000309_sfs-2000-309/
Source Link: http://rkrattsbaser.gov.se/sfst?bet=2000:309
Amendment Register Link: http://rkrattsbaser.gov.se/sfsr?bet=2000:309
Ministry/Authority: Justitiedepartementet L1
Issued: 2000-05-11
Metadata: {"Utfärdad": "2000-05-11", "Ändrad": "t.o.m. SFS 2023:151"}

==================================================

Inskrivningsförordning (2000:309)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:309
Departement/myndighet
:   
Justitiedepartementet L1
Utfärdad
:   
2000-05-11
Ändrad
:   
t.o.m. SFS 2023:151
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Bestämmelser om innehållet i fastighetsregistrets inskrivningsdel finns i förordningen (2000:308) om fastighetsregister.
Ansökan och anmälan
2 §
I följande inskrivningsärenden får en ansökan ges in i  form av ett elektroniskt dokument:
1. lagfart enligt 20 kap. 1 § och lagfartssammanträde enligt 
20 kap. 10 § jordabalken,
2. inskrivning eller andra åtgärder avseende tomträtt enligt 
21 kap. jordabalken,
3. inteckning enligt 22 kap. 2 § jordabalken,
4. inteckningsåtgärder enligt 22 kap. 7-11 §§ jordabalken, om  inteckningen motsvaras av ett datapantbrev,
5. anteckning om innehav och borttagande av sådan anteckning  enligt 22 kap. 12 § jordabalken, och
6. inskrivning eller andra åtgärder avseende annan  nyttjanderätt än tomträtt samt avseende servitut och rätt till  elektrisk kraft enligt 23 kap. jordabalken.
I ärenden där en ansökan ges in elektroniskt får även en  handling som avses i 20 kap. 6 § 1, 21 kap. 2 § första  stycket 1 och 23 kap. 2 § första stycket 1 jordabalken samt 
7 kap. 5 § fjärde stycket äktenskapsbalken och 23 § andra  stycket sambolagen (2003:376) ges in elektroniskt, om den  elektroniska handlingen överensstämmer med originalet.
I ärenden om anteckning och borttagande av anteckning enligt 
19 kap. 29 och 30 §§ jordabalken får anmälan eller annan  handling som ska ligga till grund för åtgärden ges in i form  av ett elektroniskt dokument. Förordning (2023:151).
3 §
Lantmäteriet får meddela föreskrifter om hur en  elektronisk handling ska vara beskaffad, hur handlingens  överensstämmelse med originalet ska vara bestyrkt och vad som  i övrigt ska gälla om det tekniska förfarandet för  verifiering av innehåll i och utställare av ett elektroniskt  dokument i de ärenden som avses i 2 §.
Lantmäteriet får lämna en ingivare tillstånd att ge in  handlingar i form av ett elektronisk dokument på annat sätt  än enligt de meddelade föreskrifterna. Vid prövningen ska  Lantmäteriet beakta
1. att sökanden har tillgång till den tekniska utrustning och  den tekniska sakkunskap som krävs för elektronisk ingivning,  och
2. att sökanden även i övrigt uppfyller de krav på lämplighet  som bör ställas med hänsyn till det elektroniska förfarandets  uppbyggnad och funktion.
Lantmäteriet får återkalla tillståndet, om det finns skäl för  det. Förordning (2017:217).
3 a §
Ny beteckning 2 § genom förordning (2017:217).
3 b §
Ny beteckning 3 § genom förordning (2017:217).
3 c §
Har upphävts genom förordning (2017:217).
4 §
Har inskrivningsmyndigheten kallat någon annan än sökanden att höras upplysningsvis vid ett sammanträde enligt 19 kap.
16 § jordabalken eller ett lagfartssammanträde, har denne rätt till ersättning av allmänna medel, om det inte finns särskilda skäl för att den som har hörts själv bör stå för kostnaden.
Ersättning av allmänna medel som avses i denna paragraf betalas enligt förordningen (1982:805) om ersättning av allmänna medel till vittnen m.m.
4 a §
I 20 kap. 12 a § jordabalken finns bestämmelser om att sökanden ska ersätta staten för vissa kostnader i samband med lagfartssammanträde.
Bestämmelser om begäran om indrivning m.m. finns i 4-9 §§
indrivningsförordningen (1993:1229). Att den betalningsskyldige ska uppmanas att betala fordringen innan ansökan om indrivning görs framgår av 3 § indrivningsförordningen.
Indrivning behöver inte begäras för en fordran som understiger 100 kronor, om indrivning inte krävs från allmän synpunkt.
Förordning (2008:181).
Registrering
5 §
Ett inskrivningsärende ska registreras i inskrivningsmyndighetens register enligt 19 kap. 8 §
jordabalken när det kommer in till inskrivningsmyndigheten.
Vid registreringen ska det anges vilken eller vilka fastigheter som ärendet berör.
Sedan samtliga ärenden som hör till en inskrivningsdag har registrerats får besluten i ärendena överföras till fastighetsregistrets inskrivningsdel. Förordning (2011:61).
6 §
Bestämmelserna i 5 § ska tillämpas även i fråga om de ändringar i fastighetsindelningen som ska göras i inskrivningsdelen enligt 52 § förordningen (2000:308) om fastighetsregister. Förordning (2011:61).
7 §
Om ett beslut inte kan överföras enligt 5 § andra stycket till följd av ändring i fastighetsindelningen eller av annat skäl, ska beslutet omprövas. Förordning (2011:61).
Underrättelse och bevis om beslut
8 §
Bestämmelser om underrättelse och bevis om beslut i inskrivningsärenden finns i 19 kap. 20 och 21 §§ jordabalken.
Om ett utbyte av ett pantbrev eller ett vilandebevis sker i samband med en sammanföring av en beviljad inteckning eller en vilandeförklarad inteckning, ska det på grund av sammanföringen utfärdas en underrättelse i stället för ett pantbrev eller ett vilandebevis. Förordning (2008:852).
8 a §
En underrättelse enligt 19 kap. 20 § jordabalken får lämnas elektroniskt, bara om sökanden har godtagit det.
Förordning (2008:852).
9 §
Underrättelser, skriftliga pantbrev och vilandebevis framställs av Lantmäteriet på begäran av inskrivningsmyndigheten.
Om ett skriftligt pantbrev eller ett vilandebevis till följd av tekniskt fel eller av annan anledning inte kan framställas, får inskrivningsmyndigheten i stället utfärda ett särskilt bevis.
Ett sådant bevis ska undertecknas av den som har fattat beslutet.
Av 6 kap. 1 § jordabalken framgår att datapantbrev utfärdas genom registrering av inteckningen i pantbrevsregistret.
Särskilda bestämmelser om sådan registrering finns i lagen
(1994:448) om pantbrevsregister och förordningen (1994:598) om pantbrevsregister. Förordning (2008:852).
10 §
Ett skriftligt pantbrev ska innehålla uppgifter om
1. inteckningens belopp med bokstäver och siffror samt inteckningens valuta,
2. den eller de fastigheter som inteckningen har beviljats i eller utsträckts till eller den tomträtt som inteckningen har beviljats i,
3. den eller de fastigheter eller den tomträtt som inteckningen gäller i när pantbrevet utfärdas,
4. datum och nummer för inteckningsansökan samt, om det beslut som ligger till grund för pantbrevets utfärdande har meddelats på en senare inskrivningsdag, datum och nummer för beslutet, och
5. andra förhållanden som rör inteckningen och som är av betydelse för bedömningen av den rätt inteckningen medför enligt lag.
I fråga om skriftliga pantbrev som utfärdas enligt 8 § lagen
(1994:448) om pantbrevsregister finns det särskilda bestämmelser i 7 § förordningen (1994:598) om pantbrevsregister. Förordning (2008:852).
11 §
När en ansökan om inteckning som har förklarats vilande har tagits upp till ny prövning och beviljats, ska inskrivningsmyndigheten förstöra vilandebeviset.
Om en inteckning dödas, ska inskrivningsmyndigheten förstöra det skriftliga pantbrev som svarar mot inteckningen. När ett nytt pantbrev utfärdas efter utbyte, utsträckning, sammanföring, relaxation eller nedsättning, ska motsvarande gälla i fråga om tidigare utfärdade skriftliga pantbrev. I fråga om inteckningar för vilka datapantbrev är utfärdade ska inskrivningsmyndigheten underrätta Lantmäteriet om beslutet i inteckningsärendet. Underrättelsen får lämnas med hjälp av automatiserad behandling. Förordning (2008:688).
12 §
Bestämmelserna i 10 § första stycket och 11 § andra stycket ska tilllämpas också på vilandebevis. Om ett annat beslut än uppskov meddelas vid den nya prövningen av den vilandeförklarade ansökningen, ska det tidigare utfärdade vilandebeviset förstöras av inskrivningsmyndigheten.
Förordning (2008:852).
Ärenden om sammanläggning
13 §
Om inskrivningsmyndigheten har yttrat sig i ett ärende om sammanläggning och ändras, sedan yttrandet har lämnats men innan ett fastighetsbildningsbeslut har meddelats eller frågan om sammanläggning har förfallit, något förhållande som yttrandet avsåg, ska inskrivningsmyndigheten genast underrätta lantmäterimyndigheten om detta. Förordning (2008:181).
14 §
Om en fastighet som ingår i en beslutad men ännu inte avslutad sammanläggning har utmätts, belagts med kvarstad eller tagits i anspråk genom betalningssäkring, skall inskrivningsmyndigheten genast underrätta lantmäterimyndigheten. Detsamma gäller, om fastigheten annars skall säljas i den ordning som föreskrivs för utmätt fast egendom.
Underrättelseskyldighet
15 §
Om en ansökan om lagfart eller inskrivning av tomträtt  beviljas eller förklaras vilande, ska en underrättelse om  detta omedelbart skickas till överlåtaren. En underrättelse om  bifall ska dock inte skickas om överlåtaren tidigare i ärendet  har underrättats om ett beslut om vilandeförklaring.
Första stycket gäller inte om ansökan har getts in till  inskrivningsmyndigheten av en statlig myndighet, en region, en  kommun, en advokat, en registrerad fastighetsmäklare eller ett  företag som står under tillsyn av Finansinspektionen.
Förordning (2019:1038).
15 a §
Har upphävts genom förordning (2013:855).
15 b §
Om en ansökan om inteckning beviljas eller förklaras vilande ska en underrättelse om beslutet omedelbart skickas till sökanden, om denne har företrätts av ett ombud som inte har visat upp en fullmakt i original. Förordning (2011:61).
15 c §
Om en ansökan om lagfart, inskrivning av tomträtt eller inteckning beviljas eller förklaras vilande, ska en underrättelse om beslutet omedelbart skickas till en make som har lämnat samtycke enligt 7 kap. 5 § äktenskapsbalken eller sambo som har lämnat samtycke enligt 23 § sambolagen
(2003:376), om samtycket har getts in elektroniskt till inskrivningsmyndigheten. Förordning (2011:61).
16 §
Om en ansökan om inskrivning av ett servitut beviljas, skall lantmäterimyndigheten omedelbart underrättas om detta.
Vid underrättelsen skall fogas kopia av den handling på vilken rättigheten grundas.
Dödas eller avförs ett inskrivet servitut, skall underrättelse om detta lämnas på motsvarande sätt.
17 §
Om det i ett lagfartsärende som avser förvärv från staten av en fastighet belägen i Västernorrlands, Jämtlands, Västerbottens eller Norrbottens län eller i Älvdalens kommun i Dalarnas län framkommer att fastigheten vid utgången av juni 1992 tillhörde staten, skall inskrivningsmyndigheten underrätta lantmäterimyndigheten om detta. Underrättelse skall lämnas omedelbart efter det att lagfart har beviljats.
18 §
Har upphävts genom förordning (2008:852).
Ärenderegister
19 §
Inskrivningsmyndighetens register enligt 19 kap. 8 §
jordabalken (ärenderegistret) förs med automatiserad behandling. Registret får innehålla de handlingar som har kommit in eller upprättats i ärenden och uppgifter ur sådana handlingar samt uppgifter om handläggningens gång.
Förordning (2011:61).
20 §
Lantmäteriet är personuppgiftsansvarigt för den  behandling av personuppgifter som sker i ärenderegistret.
Förordning (2018:295).
20 a §
Ärenderegistret får i fråga om personuppgifter ha  till ändamål att tillhandahålla uppgifter för  inskrivningsmyndighetens handläggning av inskrivningsärenden  och övriga ärenden som enligt lag ska handläggas av  myndigheten.
Uppgifter som behandlas i ärenderegistret för ändamål som  anges i första stycket får också behandlas för att fullgöra  uppgiftslämnande som sker i överensstämmelse med lag eller  förordning.
Personuppgifter som behandlas enligt första stycket får  behandlas även för andra ändamål, under förutsättning att  uppgifterna inte behandlas på ett sätt som är oförenligt med  det ändamål för vilket uppgifterna samlades in.
Förordning (2018:295).
20 b §
Vid behandling enligt 20 a § får sådana känsliga  personuppgifter som avses i artikel 9.1 i Europaparlamentets  och rådets förordning (EU) 2016/679 av den 27 april 2016 om  skydd för fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning) behandlas, om uppgifterna finns i en  handling som har kommit in till inskrivningsmyndigheten  eller, om uppgifterna är nödvändiga för handläggningen av  ärendet, i en handling som har upprättats av myndigheten.
Förordning (2018:295).
20 c §
Personuppgifter som ingår i ärenderegistret får lämnas ut på ett medium för automatiserad behandling till andra myndigheter och till en part i egna ärenden samt, om det är uppenbart att det kan ske utan risk för att enskildas personliga integritet kränks, till enskilda i andra fall.
Förordning (2011:61).
20 d §
En myndighet som avses i lagen (1995:1393) om kommunal lantmäterimyndighet får ha direktåtkomst till fångeshandlingar, upplåtelsehandlingar och motsvarande handlingar i ärenderegistret som har blivit föremål för inskrivning i fastighetsregistret och som rör en fastighet inom myndighetens verksamhetsområde.
En part får ha direktåtkomst till uppgifter i ärenderegistret i egna ärenden. Förordning (2011:61).
20 e §
Vid sökning efter uppgifter som avses i 19 § får  endast ärendenummer och fastighetsbeteckning användas som  sökbegrepp. Om sökningen avser uppgifter i ett ärende som  ännu inte har avgjorts eller som har avgjorts mindre än två  år före söktillfället får även andra sökbegrepp användas.  Sådana känsliga personuppgifter som avses i artikel 9.1 i  Europaparlamentets och rådets förordning (EU) 2016/679 får  dock inte användas som sökbegrepp.
Vid sökning efter handlingar i ärenderegistret får endast  uppgifter som avses i 5 kap. 2 § första stycket 1 och 2  offentlighets- och sekretesslagen (2009:400) samt  fastighetsbeteckning användas som sökbegrepp.
Förordning (2018:295).
20 f §
Har upphävts genom förordning (2018:295).
20 g §
Har upphävts genom förordning (2018:295).
20 h §
Avgifter får tas ut för utlämnande av uppgifter ur ärenderegistret som sker på medium för automatiserad behandling. Avgift ska inte tas ut när uppgifter lämnas ut till en annan myndighet.
Lantmäteriet får meddela närmare föreskrifter om avgifter. Förordning (2011:61).
Expeditionsavgifter
21 §
Expeditionsavgift ska betalas till staten i de fall och med de belopp som anges i en särskild avgiftslista (Bilaga). I ett ärende om inteckning tilllämpas bestämmelserna om expeditionsavgift även om pantbrev utfärdas endast genom registrering i pantbrevsregistret.
Sökanden i ett inskrivningsärende eller den som begär ett bevis eller annan handling ska betala expeditionsavgift. Avgift för en underrättelse om anteckning om ställföreträdare enligt lagen
(1989:31) om förvaltning av vissa samägda jordbruksfastigheter ska dock betalas av ställföreträdaren.
Lantmäteriet beslutar om expeditionsavgift för gravationsbevis och fastighetsbevis. I övriga fall beslutar inskrivningsmyndigheten om expeditionsavgift.
Förordning (2008:852).
22 §
Ett bevis eller en annan handling som utvisar en inskrivningsåtgärd får inte lämnas ut förrän expeditionsavgiften har betalats. Om det begärs, får Lantmäteriet dock ta ut avgiften i samband med att beviset eller handlingen lämnas ut. Lantmäteriet får meddela föreskrifter om undantag från bestämmelserna i detta stycke.
Expeditionsavgiften ska betalas inom en månad från den dag då faktura avsändes eller en expedition färdigställdes. Om pantbrev har utfärdats genom registrering i pantbrevsregistret
(datapantbrev), anses expeditionen färdigställd i och med registreringen i pantbrevsregistret.
Expeditionsavgift i ärenden där stämpelskatt tas ut betalas inom den tid som enligt 31 § lagen (1984:404) om stämpelskatt vid inskrivningsmyndigheter gäller för inbetalning av stämpelskatt.
Om expeditionsavgiften inte betalas inom tre veckor från den dag då tidsfristen för betalning börjat löpa, ska den avgiftsskyldige skriftligen påminnas om betalningsskyldigheten och den tid inom vilken betalning ska ske.
Förordning (2008:852).
23 §
Lantmäteriet ska så snart som möjligt och senast på femtonde dagen efter uppbördsmånadens utgång sätta in de under månaden influtna avgifterna på statens centralkonto i Riksbanken. Förordning (2008:688).
24 §
Beslut om expeditionsavgift får överklagas hos Skatteverket. Skrivelsen med överklagandet ska ha kommit in till den myndighet som har beslutat om avgiften inom ett år från den dag då avgiften betalades. Expeditionen ska bifogas skrivelsen.
Den omständigheten att skrivelsen med överklagandet getts in till Skatteverket utgör inte något hinder mot att överklagandet tas upp till prövning, om handlingarna har kommit in före överklagandetidens utgång.
Skatteverkets beslut får inte överklagas.
Förordning (2008:181).
Muntliga upplysningar
25 §
Den tid då inskrivningsmyndigheten lämnar muntliga upplysningar om innehållet i fastighetsregistret eller andra handlingar som förvaras hos inskrivningsmyndigheten får begränsas till lägst tre timmar varje arbetsdag.
Förordning (2008:181).
Ytterligare föreskrifter
26 §
Lantmäteriet får meddela föreskrifter för verkställigheten av denna förordning. Förordning (2008:688).
Övergångsbestämmelser
2000:309
1. Denna förordning träder i kraft den 1 juli 2000.
2. Genom denna förordning upphävs
a) fastighetsbokskungörelsen (1971:708),
b) kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m.,
c) gravationsbeviskungörelsen (1971:710),
d) kungörelsen (1971:784) med tillämpningsföreskrifter för inskrivningsväsendet enligt jordabalken,
e) tomträttsbokskungörelsen (1971:801),
f) inskrivningsregisterkungörelsen (1974:1061),
g) kungörelsen (1974:1062) om uppläggande av inskrivningsregister, samt
h) förordningen (1982:56) om förande av fastighetsregister och inskrivningsregister med hjälp av automatisk databehandling.
3. Förordningen gäller inte för sådana fastigheter eller tomträtter som av ses i punkten 2 i övergångsbestämmelserna till lagen (2000:226) om ändring i jordabalken. I fråga om sådana fastigheter och tomträtter skall de under punkterna 2 a), c), d), e) och g) angivna förordningarna fortfarande gälla.
Bilaga
Avgiftslista                                            Kr
Bevis eller underrättelse om inskrivningsmyndighetens beslut rörande fastighet eller tomträtt
varigenom ansökan om lagfart eller om inskrivning
av tomträtt har bifallits eller förklarats vilande      825
i form av pantbrev eller vilandebevis eller bevis på sådan handling, om ärendet gäller utsträckning,
nedsättning eller relaxation                            825
i form av pantbrev eller vilandebevis i övriga fall     375
om inskrivning av förklaring som avses i 2 kap. 3 §
jordabalken                                             825
om anteckning om intresseanmälan enligt lagen
(1982:352) om rätt till fastighetsförvärv för ombildning till bostadsrätt eller kooperativ hyresrätt eller lagen (1985:658) om arrendatorers
rätt att förvärva arrendestället                        825
om anteckning om ställföreträdare enligt 2 §
lagen (1989:31) om förvaltning av vissa samägda
jordbruksfastigheter                                    375
om annan anteckning i fastighetsregistrets
inskrivningsdel                                         60
i övriga fall, för varje underrättelse                  375
Avgift tas inte ut för underrättelse om
uppskov till senare inskrivningsdag,
beslut rörande fastighet eller tomträtt varigenom ansökan eller anmälan avvisas eller avslås,
anteckning om innehav av pantbrev eller vilandebevis som gäller fastighet eller tomträtt,
rättelse av oriktig införing i fastighetsregistrets inskrivningsdel eller inskrivningsbok,
dödning,
borttagande av inskrivning av förklaring som avses i 2 kap. 3 § jordabalken,
anteckning om förnyelse enligt 4 § lagen
(2013:488) om förnyelse av vissa inskrivningar i fastighetsregistret.
Meddelas bevis eller underrättelse på flera handlingar i ett ärende tas avgift ut för endast ett bevis eller en underrättelse.
Utfärdas av tekniska skäl i ett ärende flera bevis eller underrättelser av samma slag, tas avgift ut endast för ett bevis eller en underrättelse.
Vid utbyte tas avgift ut för varje pantbrev, vilandebevis eller annan inteckningshandling som sätts i stället för annan handling.
Vid innehavsanteckning som inte är avgiftsfri tas avgift ut för varje pantbrev, vilandebevis eller annan inteckningshandling som berörs i ärendet.
Gravationsbevis rörande fastighet eller
tomträtt                                                230
Fastighetsbevis                                         230
Avgift tas inte ut för fastighetsbevis som avses i 7 § kungörelsen (1971:1086) om äganderättsutredning och legalisering.
Gravationsbevis rörande annat än fastighet eller
tomträttsom utfärdas särskilt                           100
som tecknas på tidigare utfärdat gravationsbevis rörande samma egendom
om det inte inträffat något som ska införas i
det nya beviset                                         70
övriga fall                                             100
Utfärdas nytt gravationsbevis, trots att tidigare utfärdat bevis, som getts in för komplettering, kunnat användas, tas avgift ut enligt reglerna om påskrift av tidigare utfärdat gravationsbevis.
Förordning (2013:494).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.