Title: Lag (1982:315) om styrelserepresentation för samhället i vissa 
stiftelser
SFS Number: Svensk författningssamling 1982:315
URL: https://www.riksdagen.se/sv/dokument-och-lagar/dokument/svensk-forfattningssamling/lag-1982315-om-styrelserepresentation-for_sfs-1982-315/
Source Link: http://rkrattsbaser.gov.se/sfst?bet=1982:315
Amendment Register Link: http://rkrattsbaser.gov.se/sfsr?bet=1982:315
Ministry/Authority: Närings- och handelsdepartementet
Issued: 1982-05-13
Metadata: {"Utfärdad": "1982-05-13", "Ändrad": "t.o.m. SFS 1994:970"}

==================================================

Lag (1982:315) om styrelserepresentation för samhället i vissa 
stiftelser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:315
Departement/myndighet
:   
Närings- och handelsdepartementet
Utfärdad
:   
1982-05-13
Ändrad
:   
t.o.m. SFS 1994:970
Tidsbestämd
: 
1996-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Staten har rätt att utse en ledamot (offentlig styrelseledamot)  och en ersättare i styrelsen för sådana allmännyttiga stiftelser som  har mer än fem miljoner kronor i tillgångar.
2 §
Regeringen beslutar om sådan styrelserepresentation som anges i 1 
§.
Högst tio stiftelser får samtidigt omfattas av sådan representation.
3 §
Offentliga styrelseledamöter skall särskilt verka för att  samhällets intressen beaktas i verksamheten.
4 §
Om frågan uppkommer att inrätta offentlig styrelserepresentation i  en stiftelse, är stiftelsen efter anmodan skyldig att till regeringen  överlämna en avskrift av stiftelseurkunden, stadgar och andra  handlingar som bestämmer stiftelsens verksamhet eller visar dess  ekonomiska ställning.
Sådan anmodan får förenas med vite.
5 §
Offentliga styrelseledamöter och ersättare utses för den tid som  regeringen bestämmer.
6 §
Den offentlige styrelseledamoten får närvara och delta i  överläggningar när ärenden, som senare skall avgöras av styrelsen,  förbereds av därtill särskilt utsedda styrelseledamöter.
7 §
Det åligger stiftelsen att betala arvode och annan ersättning till  den offentlige styrelseledamoten och hans eller hennes ersättare.
Om arvode utgår till ledamöter eller ersättare som har utsetts av  stiftelsen har den offentlige styrelseledamoten eller ersättaren rätt  till arvode med samma belopp. I annat fall bestämmer stiftelsen arvodet  särskilt. Arvodet skall i det senare fallet vara lägst 5 000 kronor och  högst 20 000 kronor om året för ledamot samt lägst 3 000 kronor och  högst 15 000 kronor om året för ersättare.
Offentliga styrelseledamöter och ersättare har rätt till ersättning för  nödvändiga kostnader för resor och uppehälle.
Lag (1991:427)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.