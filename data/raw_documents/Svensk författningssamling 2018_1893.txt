Title: Lag (2018:1893) om finansiering av radio och tv i allmänhetens tjänst
SFS Number: Svensk författningssamling 2018:1893
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181893-om-finansiering-av-radio-och-tv-i_sfs-2018-1893/
Source Link: http://rkrattsbaser.gov.se/sfst?bet=2018:1893
Amendment Register Link: http://rkrattsbaser.gov.se/sfsr?bet=2018:1893
Ministry/Authority: Kulturdepartementet
Issued: 2018-11-22
Metadata: {"Utfärdad": "2018-11-22", "Ändrad": "t.o.m. SFS 2024:1251"}

==================================================

Lag (2018:1893) om finansiering av radio och tv i allmänhetens tjänst
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1893
Departement/myndighet
:   
Kulturdepartementet
Utfärdad
:   
2018-11-22
Ändrad
:   
t.o.m. SFS 2024:1251
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Verksamhet som ska finansieras med public service-avgift
1 §
En public service-avgift ska finansiera radio- och  tv-verksamhet i allmänhetens tjänst och verksamhet som är  direkt anknuten till den under förutsättning att
1. sändningstillstånd enligt 4 kap. 3 § eller 11 kap. 1 §  första stycket radio- och tv-lagen (2010:696) har meddelats  den som bedriver sändningsverksamheten, och
2. tillståndet innehåller ett förbud mot att sända reklam.
Avgiften får inte finansiera annan verksamhet än den som  anges i första stycket.
Tilldelning av avgiftsmedel inför en tillståndsperiod
2 §
Ett beslut av riksdagen om tilldelning av avgiftsmedel  inför att sändningstillstånd enligt radio- och tv-lagen 
(2010:696) meddelas ska avse hela den period som tillståndet  gäller. Även regeringens beslut om villkoren för att använda  avgiftsmedlen ska avse hela denna period.
I enlighet med ett beslut om tilldelning enligt första  stycket tilldelar riksdagen årligen avgiftsmedel för den  verksamhet som anges i 1 §.
Vem ska betala public service-avgift?
3 §
Den som är obegränsat skattskyldig enligt 3 kap. 
3-5 §§ inkomstskattelagen (1999:1229) och som vid  beskattningsårets ingång har fyllt 18 år är skyldig att  betala public service-avgift.
Hur beräknas en public service-avgift?
4 §
Underlaget för public service-avgiften är den  avgiftsskyldiges beskattningsbara förvärvsinkomst enligt 
1 kap. 5 § inkomstskattelagen (1999:1229).
Underlaget ska högst uppgå till 1,55 gånger det  inkomstbasbelopp enligt 58 kap. 26 och 27 §§  socialförsäkringsbalken som gäller för beskattningsåret.
Lag (2024:1251)
.
5 §
Public service-avgiften är 1 procent av  avgiftsunderlaget enligt 4 §.
När upphör skyldigheten att betala public service-avgift?
6 §
Public service-avgift ska betalas till och med det år  den avgiftsskyldige avlider. Det som skulle ha gällt för den  avlidne ska för dödsåret tillämpas för dödsboet.
Förfaranderegler
7 §
Bestämmelser om förfarandet vid uttag av public  service-avgiften finns i skatteförfarandelagen (2011:1244).
Överföring och förvaltning av avgiftsmedel
8 §
De avgiftsmedel som Skatteverket får in ska föras över  till ett räntebärande konto i Riksgäldskontoret (public  service-kontot).
9 §
Kammarkollegiet ska förvalta avgiftsmedlen på public  service-kontot.
10 §
Regeringen eller den myndighet som regeringen  bestämmer kan med stöd av 8 kap. 7 § regeringsformen meddela  ytterligare föreskrifter om överföring och förvaltning av  avgiftsmedlen.
Övergångsbestämmelser
2018:1893
1. Denna lag träder i kraft den 1 januari 2019.
2. Genom lagen upphävs lagen (1989:41) om finansiering av  radio och TV i allmänhetens tjänst.
3. Den upphävda lagen gäller fortfarande för ärenden om  radio- och tv-avgift som har inletts hos Radiotjänst i Kiruna  Aktiebolag före ikraftträdandet.
4. Det som i den upphävda lagen anges om Radiotjänst i Kiruna  Aktiebolag ska efter den 31 december 2019 i stället gälla för  Kammarkollegiet.
5. Ärenden om radio- och tv-avgift som inte har  slutbehandlats den 31 december 2019 ska överlämnas till  Kammarkollegiet.
2020:1204
1. Denna lag träder i kraft den 1 januari 2021.
2. Bestämmelsen i den nya lydelsen tillämpas första gången för  det beskattningsår som börjar efter den 31 december 2020.
2021:1203
1. Denna lag träder i kraft den 1 januari 2022.
2. Bestämmelsen i den nya lydelsen tillämpas första gången för  det beskattningsår som börjar efter den 31 december 2021.
2023:895
1. Denna lag träder i kraft den 1 januari 2024.
2. Bestämmelsen i den nya lydelsen tillämpas första gången för  det beskattningsår som börjar efter 31 december 2023.
2024:1251
1. Denna lag träder i kraft den 1 januari 2025.
2. Bestämmelsen i den nya lydelsen tillämpas första gången för  det beskattningsår som börjar efter den 31 december 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.