Title: Lag (2021:600) med kompletterande bestämmelser till EU:s förordningar om medicintekniska produkter
SFS Number: Svensk författningssamling 2021:600
URL: https://www.riksdagen.se/sv/dokument-och-lagar/dokument/svensk-forfattningssamling/lag-2021600-med-kompletterande-bestammelser_sfs-2021-600/
Source Link: http://rkrattsbaser.gov.se/sfst?bet=2021:600
Amendment Register Link: http://rkrattsbaser.gov.se/sfsr?bet=2021:600
Ministry/Authority: Socialdepartementet
Issued: 2021-06-17
Metadata: {"Utfärdad": "2021-06-17", "Ändrad": "t.o.m. SFS 2025:286"}

==================================================

Lag (2021:600) med kompletterande bestämmelser till EU:s förordningar om medicintekniska produkter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:600
Departement/myndighet
:   
Socialdepartementet
Utfärdad
:   
2021-06-17
Ändrad
:   
t.o.m. SFS 2025:286
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Kliniska prövningar och prestandastudier
3 kap. Tillsyn
4 kap. Avgifter
5 kap. Sanktioner
6 kap. Tystnadsplikt och överklagande
7 kap. Ytterligare bemyndiganden och övriga bestämmelser
Övergångsbestämmelser
1 kap. Inledande bestämmelser
1 §
Denna lag kompletterar
1. Europaparlamentets och rådets förordning (EU) 2017/745 av  den 5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG, och
2. Europaparlamentets och rådets förordning (EU) 2017/746 av  den 5 april 2017 om medicintekniska produkter för in vitro-
diagnostik och om upphävande av direktiv 98/79/EG och  kommissionens beslut 2010/227/EU.
I lagen regleras även frågor som inte omfattas av EU-
förordningarna.
Lag (2021:602)
.
2 §
Termer och uttryck i denna lag har samma betydelse som i  förordning (EU) 2017/745 och förordning (EU) 2017/746.
Med produkter avses i denna lag, om inte annat anges,
- medicintekniska produkter,
- tillbehör till medicintekniska produkter,
- medicintekniska produkter för in vitro-diagnostik,
- tillbehör till medicintekniska produkter för in vitro-
diagnostik, och
- produkter som anges i bilaga XVI till förordning (EU) 
2017/745.
Lag (2022:394)
.
3 §
I fråga om produkter som är avsedda för konsumenter eller  som kan antas komma att användas av konsumenter gäller också  produktsäkerhetslagen (2004:451).
2 kap. Kliniska prövningar och prestandastudier
Informerat samtycke för försökspersoner vars mening inte kan  inhämtas
1 §
För en försöksperson som, på grund av sjukdom, psykisk  störning, försvagat hälsotillstånd eller något annat liknande  förhållande, inte är beslutskompetent, är en god man eller  förvaltare enligt 11 kap. 4 eller 7 § föräldrabalken, med  behörighet att sörja för den enskildes person, den lagligen  utsedda ställföreträdare som får ge informerat samtycke till  en klinisk prövning eller en prestandastudie på  försökspersonens vägnar.
Lag (2021:602)
.
Informerat samtycke för försökspersoner som är underåriga
2 §
För en försöksperson som är underårig är vårdnadshavarna  de lagligen utsedda ställföreträdare som får ge informerat  samtycke till en klinisk prövning eller en prestandastudie på  försökspersonens vägnar. En underårig försöksperson som har  fyllt 15 år ska också själv ge sitt informerade samtycke till  att delta i den kliniska prövningen eller prestandastudien,  under förutsättning att den underårige inser vad prövningen  eller studien innebär för honom eller henne. Ett sådant  informerat samtycke ska inhämtas i enlighet med vad som  regleras om en försöksperson i artikel 63.1 i förordning (EU) 
2017/745 och artikel 59.1 i förordning (EU) 2017/746.
Lag (2021:602)
.
Ersättningsgarantier
3 §
Sponsorn för en klinisk prövning eller en prestandastudie  är skyldig att genom försäkring eller på annat sätt garantera  att försökspersonen får ersättning om sponsorn eller prövaren  blir skyldig att betala sådan. Skadeskyddet eller  ersättningsgarantin ska vara förenlig med riskens karaktär och  omfattning.
Lag (2021:602)
.
Tillstånd att genomföra en klinisk prövning eller en  prestandastudie
4 §
Den myndighet som regeringen bestämmer prövar frågor om
1. tillstånd att genomföra en klinisk prövning eller en  prestandastudie, och
2. väsentliga ändringar av en sådan prövning eller studie.
Bestämmelser om den etiska granskningen av en ansökan eller  anmälan av en klinisk prövning eller en prestandastudie finns  i lagen (2021:603) med kompletterande bestämmelser om etisk  granskning till EU:s förordningar om medicintekniska  produkter.
Lag (2021:602)
.
Bevarande av dokumentation
5 §
Den dokumentation som avses i kapitel III avsnitt 3 i  bilaga XV till förordning (EU) 2017/745 och i kapitel II  avsnitt 3 i bilaga XIV till förordning (EU) 2017/746 ska  hållas tillgänglig för de behöriga myndigheterna under den tid  som anges i bilagorna även om sponsorn, dennes kontaktperson  eller den rättsliga företrädaren försätts i konkurs, går i  likvidation eller upphör med sin verksamhet. Sponsorn, dennes  kontaktperson eller den rättsliga företrädaren ska i sådana  fall anmäla till den myndighet som regeringen bestämmer vem  som ansvarar för arkiveringen av handlingarna och var de  förvaras.
Lag (2021:602)
.
Krav för andra kliniska prövningar
6 §
Bestämmelserna om kliniska prövningar i förordning (EU) 
2017/745, denna lag och föreskrifter som har meddelats i  anslutning till lagen ska även gälla för en klinisk prövning  som inte genomförs i något av de syften som anges i  artikel 62.1 i förordning (EU) 2017/745. För dessa prövningar  krävs tillstånd i enlighet med artikel 70.7 b i förordningen.
Regeringen eller den myndighet som regeringen bestämmer får  meddela föreskrifter om undantag från kraven som följer av  första stycket.
Den myndighet som regeringen bestämmer får i enskilda fall  besluta om undantag från kraven som följer av första stycket.  Ett sådant beslut får förenas med villkor.
3 kap. Tillsyn
1 §
Tillsyn över efterlevnaden av förordning (EU) 2017/745,  förordning (EU) 2017/746, denna lag och de föreskrifter som  har meddelats med stöd av lagen utövas av den eller de  myndigheter som regeringen bestämmer.
Lag (2021:602)
.
2 §
En tillsynsmyndighet har rätt att för tillsynen på begäran  få de upplysningar och handlingar som behövs och få tillträde  till områden, lokaler och andra utrymmen, dock inte bostäder,  där produkter hanteras eller där kliniska prövningar eller  prestandastudier utförs. Om det behövs för tillsynen, får  myndigheten göra undersökningar och ta prover. För kostnader  på grund av undersökningar eller för uttagna prover betalas  inte ersättning.
Lag (2021:602)
.
Marknadskontroll
3 §
Bestämmelser om marknadskontroll finns i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.
Den myndighet som regeringen bestämmer är  marknadskontrollmyndighet.
Lag (2022:1146)
.
4 §
Vid marknadskontroll enligt förordning (EU) 2019/1020 har  marknadskontrollmyndigheten befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1146)
.
5 §
Marknadskontrollmyndigheten får, när den fattar beslut  enligt 4 § eller, i enlighet med 6 §, fattar beslut om de  förelägganden som behövs för att förordning (EU) 2019/1020 ska  följas, bestämma att beslutet ska gälla omedelbart.
Lag (2022:1146)
.
Förelägganden och vite
6 §
En tillsynsmyndighet eller marknadskontrollmyndighet får  besluta de förelägganden som behövs för att förordning (EU) 
2017/745, förordning (EU) 2017/746, förordning (EU) 2019/1020,  denna lag och de föreskrifter som har meddelats med stöd av  lagen ska följas. En tillsynsmyndighet får också besluta om  förelägganden i de fall tillträde till områden, lokaler och  andra utrymmen enligt 2 § vägras.
Ett beslut om föreläggande får förenas med vite.
Lag (2022:1146)
.
Hjälp av Polismyndigheten eller Kronofogdemyndigheten
7 §
Polismyndigheten ska på begäran av en tillsynsmyndighet  eller en marknadskontrollmyndighet lämna den hjälp som behövs  för att tillsynsmyndigheten eller marknadskontrollmyndigheten  ska kunna vidta åtgärder eller verkställa beslut som har  meddelats med stöd av förordning (EU) 2017/745, förordning 
(EU) 2017/746 eller denna lag eller de föreskrifter som har  meddelats med stöd av lagen.
Hjälp enligt första stycket får begäras endast om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller
2. det annars finns synnerliga skäl.
Lag (2022:1146)
.
8 §
En tillsynsmyndighet får begära sådan handräckning av  Kronofogdemyndigheten som behövs när tillsynsmyndigheten  vidtar åtgärder eller verkställer beslut som har meddelats med  stöd av förordning (EU) 2017/745, förordning (EU) 2017/746  eller denna lag eller de föreskrifter som har meddelats med  stöd av lagen.
Vid handräckning gäller bestämmelserna i utsökningsbalken om  verkställighet av förpliktelser som inte avser  betalningsskyldighet, avhysning eller avlägsnande.
Lag (2022:1146)
.
4 kap. Avgifter
Avgifter för ansökan och anmälan
1 §
En avgift ska betalas av den som
1. ansöker i Sverige om att utses till anmält organ eller som  ansöker om utvidgning eller andra ändringar beträffande  utseendet av ett anmält organ och anmälan till Europeiska  kommissionen av sådana ändringar,
2. ansöker om att få genomföra en klinisk prövning eller en  prestandastudie,
3. anmäler att en klinisk prövning eller en prestandastudie  ska utföras för att ytterligare utvärdera en CE-märkt produkt  inom ramen för produktens avsedda ändamål,
4. anmäler väsentliga ändringar av en klinisk prövning eller  en prestandastudie,
5. ansöker om tillstånd att enligt artikel 59 i förordning 
(EU) 2017/745 eller artikel 54 i förordning (EU) 2017/746 i  Sverige släppa ut en specifik produkt på marknaden eller ta  den i bruk trots att de förfaranden som avses i artikel 52 i  förordning (EU) 2017/745 respektive artikel 48 i förordning 
(EU) 2017/746 inte har genomförts,
6. ansöker om undantag från ett krav som meddelats i  föreskrifter med stöd av 7 kap. 1 § andra stycket, eller
7. ansöker om undantag från ett språkkrav enligt 7 kap. 8 §  andra stycket.
Lag (2025:286)
.
Årsavgift
2 §
En årsavgift ska betalas av
1. en sådan ekonomisk aktör som anges i föreskrifter som har  meddelats med stöd av andra stycket och som registrerar  verksamhet i Sverige,
2. en tillverkare av sådana produkter som i fråga om  användningen står medicintekniska produkter nära enligt  föreskrifter som har meddelats med stöd av 7 kap. 1 §,
3. en reprocessare av engångsprodukter i Sverige om denna  verksamhet inte utförs inom hälso- och sjukvården eller av  hälso- och sjukvårdspersonal, och
4. ett anmält organ som har utsetts av den ansvariga  myndigheten för anmälda organ i Sverige.
Regeringen eller den myndighet som regeringen bestämmer får  meddela föreskrifter om vilka ekonomiska aktörer som ska  betala årsavgift enligt första stycket 1.
Avgifter för intyg, yttranden och rådgivning
3 §
En avgift ska betalas av
1. en ekonomisk aktör som begär att få ett exportintyg  utfärdat av den behöriga myndigheten,
2. en ekonomisk aktör med anledning av provtagning och  undersökning av prover i aktörens verksamhet, och
3. ett anmält organ som begär yttranden eller rådgivning av  den behöriga myndigheten i Sverige.
Föreskrifter om avgifter
4 §
Regeringen eller den myndighet som regeringen bestämmer  får meddela föreskrifter om storleken på de avgifter som avses  i detta kapitel samt om betalning av sådana avgifter.
5 kap. Sanktioner
Ansvar
1 §
Till böter eller fängelse i högst ett år döms den som med  uppsåt eller av oaktsamhet släpper ut en produkt på marknaden  eller tillhandahåller en sådan produkt i Sverige utan att
1. produkten uppfyller de krav och villkor som gäller enligt  artikel 5 i förordning (EU) 2017/745 eller artikel 5 i  förordning (EU) 2017/746, eller
2. de språkkrav uppfylls som gäller enligt föreskrifter som  har meddelats av regeringen med stöd av 7 kap. 8 § och som  avser den information om en produkt som ska tillhandahållas  eller lämnas till användare eller patienter i Sverige.
I ringa fall ska det inte dömas till ansvar.
Lag (2021:602)
.
2 §
Till böter eller fängelse i högst två år döms den som med  uppsåt eller av oaktsamhet påbörjar eller genomför en klinisk  prövning eller en prestandastudie
1. utan tillstånd,
2. utan att ha lämnat in en ansökan eller anmälan enligt  artikel 70.1, 74, 75 eller 82.1 i förordning (EU) 2017/745  eller artikel 66.1, 70 eller 71 i förordning (EU) 2017/746,
3. i strid med villkor som anges i beslut om tillstånd, beslut  avseende etisk granskning i enlighet med artikel 70.7 a eller 
74 i förordning (EU) 2017/745 eller artikel 66.7 a eller 70 i  förordning (EU) 2017/746, eller i ett yttrande avseende etisk  granskning i enlighet med artikel 75 eller 82.1 i förordning 
(EU) 2017/745 eller artikel 71 i förordning (EU) 2017/746 i  det fall den myndighet som prövar frågor enligt 2 kap. 4 §  inte har fattat beslut i frågan, eller
4. i strid med ett negativt yttrande avseende etisk granskning  i enlighet med artikel 70.7 a, 74, 75 eller 82.1 i förordning 
(EU) 2017/745 eller artikel 66.7 a, 70 eller 71 i förordning 
(EU) 2017/746 i det fall den myndighet som prövar frågor  enligt 2 kap. 4 § inte har fattat beslut i frågan.
I ringa fall ska det inte dömas till ansvar.
Lag (2021:602)
.
3 §
Straff enligt 1 eller 2 § får inte dömas ut för en gärning  som omfattas av ett föreläggande som har förenats med vite, om  en ansökan om utdömande av vitet har gjorts. Straff enligt 1  eller 2 § får inte heller dömas ut för en gärning som omfattas  av ett beslut om sanktionsavgift.
4 §
Har upphävts genom
lag (2024:892)
.
Sanktionsavgift
5 §
Regeringen eller den myndighet som regeringen bestämmer  får meddela föreskrifter om att en sanktionsavgift får tas ut
1. om en överträdelse har skett av artikel 7 eller 10-16 i  förordning (EU) 2017/745 eller artikel 7 eller 10-16 i  förordning (EU) 2017/746,
2. om en klinisk prövning eller en prestandastudie påbörjas  eller genomförs utan tillstånd eller utan att en ansökan eller  anmälan lämnats in eller i strid med villkor som anges i  beslut,
3. om en klinisk prövning eller prestandastudie påbörjas eller  genomförs i strid med ett negativt yttrande avseende den  etiska granskningen i enlighet med artikel 70.7 a, 74 eller 75  i förordning (EU) 2017/745 eller artikel 66.7 a, 70 eller 71 i  förordning (EU) 2017/746 i det fall den myndighet som prövar  frågor enligt 2 kap. 4 § inte har fattat beslut i frågan,  eller
4. av den som oriktigt har uppgett sig vara ett anmält organ  enligt artikel 2.42 i förordning (EU) 2017/745 eller artikel 
2.34 i förordning (EU) 2017/746.
Lag (2021:602)
.
6 §
Sanktionsavgift får tas ut med ett belopp som bestäms med  hänsyn till överträdelsens allvar, betydelsen av den  bestämmelse som överträdelsen avser och omständigheterna i  övrigt. Sanktionsavgiften ska bestämmas till högst 
100 000 000 kronor. För en statlig myndighet, en region eller  en kommun ska dock sanktionsavgiften bestämmas till högst 
10 000 000 kronor.
7 §
Sanktionsavgift får inte tas ut för en överträdelse som  omfattas av ett föreläggande som har förenats med vite, om en  ansökan om utdömande av vitet har gjorts.
8 §
En sanktionsavgift får sättas ned helt eller delvis om  överträdelsen är ringa eller ursäktlig eller om det annars med  hänsyn till omständigheterna skulle vara oskäligt att ta ut  avgiften.
9 §
Den myndighet som regeringen bestämmer ska besluta om  sanktionsavgift.
10 §
En sanktionsavgift får inte beslutas om den som avgiften  ska tas ut av inte har fått tillfälle att yttra sig inom fem  år från den dag då överträdelsen ägde rum.
11 §
En sanktionsavgift ska betalas till den myndighet som  regeringen bestämmer inom 30 dagar från det att beslutet om  att ta ut avgiften har fått laga kraft eller inom den längre  tid som anges i beslutet.
Om sanktionsavgiften inte betalas inom den tid som anges i  första stycket, ska myndigheten lämna den obetalda avgiften  för indrivning. Bestämmelser om indrivning finns i lagen 
(1993:891) om indrivning av statliga fordringar m.m.  Verkställighet får ske enligt utsökningsbalken.
Sanktionsavgiften ska tillfalla staten.
12 §
En sanktionsavgift faller bort i den utsträckning  verkställighet inte har skett inom fem år från det att  beslutet fick laga kraft.
Föreskrifter om sanktionsavgifter
13 §
Regeringen får meddela ytterligare föreskrifter om  sanktionsavgifter enligt denna lag.
6 kap. Tystnadsplikt och överklagande
1 §
Den som har tagit befattning med något ärende enligt  förordning (EU) 2017/745, förordning (EU) 2017/746 eller denna  lag får inte obehörigen röja eller på annat sätt utnyttja vad  han eller hon då har fått veta om någons affärs- eller  driftförhållanden.
Som obehörigt röjande anses inte att någon fullgör sådan  uppgiftsskyldighet som följer av lag eller förordning.
I det allmännas verksamhet tillämpas bestämmelserna i  offentlighets- och sekretesslagen (2009:400).
Lag (2021:602)
.
2 §
Beslut enligt denna lag får överklagas till allmän  förvaltningsdomstol.
Prövningstillstånd krävs vid överklagande till kammarrätten.
7 kap. Ytterligare bemyndiganden och övriga bestämmelser
Föreskrifter om lagens tillämplighet
1 §
Regeringen eller den myndighet som regeringen bestämmer  får meddela föreskrifter om att krav som följer av eller  väsentligen motsvarar kraven enligt förordning (EU) 2017/745,  förordning (EU) 2017/746 och denna lag ska gälla även för  produkter som inte anges i 1 kap. 2 § men som i fråga om  användningen står nära sådana produkter.
Den myndighet som regeringen bestämmer får i enskilda fall  besluta om undantag från kraven som följer av föreskrifter som  har meddelats med stöd av första stycket. Ett sådant beslut  får förenas med villkor.
Lag (2025:286)
.
Föreskrifter om specialanpassade produkter
2 §
Regeringen eller den myndighet som regeringen bestämmer  får meddela föreskrifter om vilka yrkeskvalifikationer den  person som ger skriftliga anvisningar för utformningen av en  specialanpassad produkt ska ha i enlighet med artikel 2.3 i  förordning (EU) 2017/745.
Föreskrifter om egentillverkade produkter
3 §
Regeringen eller den myndighet som regeringen bestämmer  får meddela föreskrifter om
1. de produkter som avses i artikel 5.5 i förordning (EU) 
2017/745 och artikel 5.5 i förordning (EU) 2017/746, och
2. skyldighet för hälso- och sjukvårdsinstitutioner att till  den myndighet som regeringen bestämmer lämna ytterligare  information om dessa produkter.
Lag (2021:602)
.
Föreskrifter om reprocessing och återanvändning
4 §
Regeringen eller den myndighet som regeringen bestämmer  får meddela föreskrifter om
1. tillåtelse att reprocessa och återanvända en engångsprodukt  i enlighet med artikel 17 i förordning (EU) 2017/745,
2. under vilka villkor en engångsprodukt får reprocessas,  återanvändas och tillhandahållas, och
3. under vilka villkor en engångsprodukt får reprocessas och  överföras till ett annat land.
Föreskrifter om blod och blodkomponenter
5 §
Regeringen eller den myndighet som regeringen bestämmer  får meddela föreskrifter om framställning, förvaring och  distribution av blod och blodkomponenter avsedda att användas  som råvara vid tillverkning av produkter som omfattas av  förordning (EU) 2017/745 eller förordning (EU) 2017/746.
Lag (2021:602)
.
Föreskrifter om information och rådgivning om genetiska tester
5 a §
Regeringen eller den myndighet som regeringen bestämmer  får meddela föreskrifter om den information som ska ges till  patienten och om den tillgång till rådgivning som ska finnas i  fråga om ett genetiskt test enligt artikel 4 i förordning (EU) 
2017/746.
Lag (2021:602)
.
Föreskrifter om medicinsk yrkesverksamhet vid  distansförsäljning
6 §
Regeringen eller den myndighet som regeringen bestämmer  får meddela föreskrifter om den medicinska yrkesverksamhet som  ska finnas att tillgå när en produkt mot betalning eller  kostnadsfritt används i samband med kommersiell verksamhet för  att tillhandahålla en diagnostisk eller terapeutisk tjänst som  via informationssamhällets tjänster eller genom andra  kommunikationsmedel direkt eller via mellanhänder erbjuds till  en fysisk eller juridisk person som är etablerad i Europeiska  ekonomiska samarbetsområdet.
Med informationssamhällets tjänster i första stycket avses  tjänster enligt definitionen i artikel 1.1 b i  Europaparlamentets och rådets direktiv (EU) 2015/1535 av den 
9 september 2015 om ett informationsförfarande beträffande  tekniska föreskrifter och beträffande föreskrifter för  informationssamhällets tjänster.
Föreskrifter om utbildningar som sakkunniga personer ska ha
7 §
Regeringen eller den myndighet som regeringen bestämmer  får meddela föreskrifter om vilka utbildningar inom juridik,  medicin, farmaci, ingenjörsvetenskap eller annan relevant  vetenskaplig disciplin som den person som har ansvar för att  regelverket följs ska ha i enlighet med artikel 15.1, 15.2 och 
15.6 i förordning (EU) 2017/745 och artikel 15.1, 15.2 och 
15.6 i förordning (EU) 2017/746.
Lag (2021:602)
.
Föreskrifter om det eller de språk som märkning och  information ska vara skriven på
8 §
Regeringen eller den myndighet som regeringen bestämmer  får meddela föreskrifter om vilka språk som en produkt ska  vara märkt på och vilka språk som information till patienter,  bruksanvisningar och säkerhetsmeddelanden till marknaden ska  vara skrivna på.
Om det finns särskilda skäl, får den myndighet som regeringen  bestämmer i enskilda fall besluta om undantag från kraven som  följer av föreskrifter som har meddelats med stöd av första  stycket. Ett sådant beslut får förenas med villkor.
Föreskrifter om informationskrav i fråga om implantat
9 §
Regeringen eller den myndighet som regeringen bestämmer  får meddela föreskrifter om att hälso- och  sjukvårdsinstitutioner och hälso- och sjukvårdspersonal ska  lämna information enligt artikel 18 i förordning (EU) 2017/745  och på vilka sätt den informationen ska lämnas.
Föreskrifter om krav på att lagra och förvara UDI
10 §
Regeringen eller den myndighet som regeringen bestämmer  får meddela föreskrifter om att
1. hälso- och sjukvårdsinstitutioner ska lagra och förvara den  unika produktidentifieringen (UDI) även för produkter som inte  är implantat i klass III och som har levererats till dem, och
2. hälso- och sjukvårdspersonal och inrättningar som använder  en produkt som omfattas av bilaga XVI till förordning (EU) 
2017/745 ska lagra och förvara UDI för produkter som har  levererats till dem.
Lag (2021:601)
.
Föreskrifter om registrering av uppgifter
11 §
Regeringen eller den myndighet som regeringen bestämmer  får meddela föreskrifter om
1. skyldighet för ekonomiska aktörer som tillhandahåller eller  bedriver verksamhet med produkter i Sverige, inklusive med  sådana produkter som anges i föreskrifter som har meddelats  med stöd av 1 §, att lämna uppgifter om sin verksamhet och sin  produkt hos en myndighet för registrering, och
2. skyldighet för den som reprocessar eller återanvänder  engångsprodukter i Sverige att registrera uppgifter hos en  myndighet om sin verksamhet och sin produkt.
Föreskrifter om kliniska prövningar och prestandastudier
12 §
Regeringen eller den myndighet som regeringen bestämmer  får meddela föreskrifter om den behörighet som
1. krävs för att hålla det samtal med försökspersonen som  anges i artikel 63.2 c i förordning (EU) 2017/745 och  artikel 59.2 c i förordning (EU) 2017/746,
2. en person ska ha för att tillhandahålla den aktuella  sjukvården under de förhållanden som gäller för kliniska  prövningar i enlighet med artikel 62.4 j i förordning (EU) 
2017/745 eller prestandastudier i enlighet med artikel 58.5 j  i förordning (EU) 2017/746, och
3. en person ska ha för att få vara prövare.
Lag (2021:602)
.
13 §
Regeringen eller den myndighet som regeringen bestämmer  får meddela föreskrifter om
1. att en sponsor som inte är etablerad inom Europeiska  ekonomiska samarbetsområdet inte behöver ha en rättslig  företrädare utan i stället får utse minst en kontaktperson i  enlighet med artikel 62.2 i förordning (EU) 2017/745 eller  artikel 58.4 i förordning (EU) 2017/746, och
2. försäkringar eller andra garantier som avses i 2 kap. 3 §.
Lag (2021:602)
.
Föreskrifter om användning av produkter i hälso- och  sjukvården och i andra verksamheter
14 §
Regeringen eller den myndighet som regeringen bestämmer  får meddela föreskrifter om användning av produkter i  verksamhet som omfattas av hälso- och sjukvårdslagen 
(2017:30), tandvårdslagen (1985:125), patientsäkerhetslagen 
(2010:659) och lagen (2021:363) om estetiska kirurgiska  ingrepp och estetiska injektionsbehandlingar.
Lag (2021:601)
.
Föreskrifter om anmälda organ
15 §
Regeringen eller den myndighet som regeringen bestämmer  får meddela föreskrifter om de intyg eller rapporter som får  åberopas till stöd för en ansökan om att utses till anmält  organ.
Ytterligare föreskrifter
16 §
Regeringen eller den myndighet som regeringen bestämmer  får meddela ytterligare föreskrifter i frågor som rör  förordning (EU) 2017/745, förordning (EU) 2017/746 och denna  lag och som behövs för att skydda människors hälsa och  säkerhet.
Lag (2021:602)
.
Tillhandahållande av dokumentation
17 §
Den dokumentation som avses i kapitel III avsnitt 7 i  bilaga IX till förordning (EU) 2017/745 och kapitel III  avsnitt 6 i bilaga IX till förordning 2017/746 ska hållas  tillgänglig för de behöriga myndigheter som utsetts enligt  respektive förordningar under den tid som anges i bilagorna  även om tillverkaren eller dennes auktoriserade representant  försätts i konkurs, går i likvidation eller upphör med sin  verksamhet. Tillverkaren eller dennes auktoriserade  representant ska i sådana fall anmäla till den myndighet som  regeringen bestämmer vem som ansvarar för arkiveringen av  handlingarna och var de förvaras.
Lag (2021:602)
.
Övergångsbestämmelser
2021:600
1. Denna lag träder i kraft den 15 juli 2021.
2. Genom lagen upphävs lagen (1993:584) om medicintekniska  produkter.
3. Den upphävda lagen ska dock fortsätta att gälla för  medicintekniska produkter för in vitro-diagnostik fram till  den 26 maj 2022, om inte annat följer av punkt 4-6, 8, 9, 
11-16 eller 19.
4. Den upphävda lagen gäller fortfarande för
a) medicintekniska produkter som inte är medicintekniska  produkter för in vitro-diagnostik och som har släppts ut på  marknaden eller har tagits i bruk före den 26 maj 2021, med  undantag för de produkter som omfattas av punkt 7 och 10, och  de produkter som har släppts ut på marknaden såsom förenliga  med förordning (EU) 2017/745,
b) medicintekniska produkter för in vitro-diagnostik som har  släppts ut på marknaden eller har tagits i bruk före den 
26 maj 2022, med undantag för de produkter som omfattas av  punkt 8 och 11, och de produkter som har släppts ut på  marknaden såsom förenliga med Europaparlamentets och rådets  förordning (EU) 2017/746 av den 5 april 2017 om  medicintekniska produkter för in vitro-diagnostik och om  upphävande av direktiv 98/79/EG och kommissionens beslut 
2010/227/EU, och
c) sådana egentillverkade produkter som avses i artikel 5.5 i  förordning (EU) 2017/746 fram till och med den 25 maj 2024.
För produkter som avses i första stycket a och b ska dock i  fråga om marknadskontroll, säkerhetsövervakning och tillsyn  förordning (EU) 2017/745 respektive förordning (EU) 2017/746  och denna lag tillämpas i stället för den upphävda lagen.
Lag (2025:286)
.
5. Ett intyg som ett anmält organ har utfärdat före den 25 maj 
2017 ska fortsätta att gälla under den tid som är angiven i  intyget.
Med undantag av första stycket blir ett intyg som avser en  medicinteknisk produkt som inte är en medicinteknisk produkt  för in vitro-diagnostik och som har utfärdats i enlighet med  bilaga 4 till rådets direktiv 90/385/EEG av den 20 juni 1990  om tillnärmning av medlemsstaternas lagstiftning om aktiva  medicintekniska produkter för implantation eller bilaga 4 till  rådets direktiv 93/42/EEG av den 14 juni 1993 om  medicintekniska produkter ogiltigt senast den 27 maj 2022. Ett  intyg som avser en medicinteknisk produkt för in vitro-
diagnostik och som har utfärdats enligt bilaga VI till  Europaparlamentets och rådets direktiv 98/79/EG av den 
27 oktober 1998 om medicintekniska produkter för in vitro-
diagnostik blir ogiltigt senast den 27 maj 2025.
Lag (2022:393)
.
6. Ett intyg som avser en medicinteknisk produkt som inte är  en medicinteknisk produkt för in vitro-diagnostik och som ett  anmält organ har utfärdat från och med den 25 maj 2017 i  enlighet med den upphävda lagen och som fortfarande var  giltigt den 26 maj 2021 och som inte därefter har återkallats,  ska förbli giltigt efter utgången av den period som anges i  intyget, till och med det datum som avses i punkt 7 första  stycket.
Ett intyg som avser en medicinteknisk produkt som inte är en  medicinteknisk produkt för in vitro-diagnostik och som ett  anmält organ har utfärdat från och med den 25 maj 2017 i  enlighet med den upphävda lagen och som fortfarande var  giltigt den 26 maj 2021 men som har upphört att gälla före den 
20 mars 2023, ska anses vara giltigt till och med det datum  som avses i punkt 7 första stycket, endast om ett av följande  villkor är uppfyllt:
- Innan intyget upphör att gälla ska tillverkaren och ett  anmält organ ha undertecknat en skriftlig överenskommelse i  enlighet med punkt 4.3 andra stycket i bilaga VII till  förordning (EU) 2017/745 om bedömningen av överensstämmelse  med avseende på den produkt som omfattas av det intyg som  upphör att gälla eller med avseende på en produkt som är  avsedd att ersätta den produkten.
- Behörig myndighet har beviljat undantag från det tillämpliga  förfarandet för bedömning av överensstämmelse i enlighet med  artikel 59.1 i förordning (EU) 2017/745 eller har krävt att  tillverkaren, i enlighet med artikel 97.1 i den förordningen,  utför det tillämpliga förfarandet för bedömning av  överensstämmelse.
Ett intyg som avser en medicinteknisk produkt för in vitro-
diagnostik och som ett anmält organ har utfärdat från och med  den 25 maj 2017 i enlighet med den upphävda lagen och som  fortfarande var giltigt den 26 maj 2022
och som inte därefter har återkallats, ska förbli giltigt  efter utgången av den period som anges i intyget, till och med  den 31 december 2027.
Ett intyg som avser en medicinteknisk produkt för in vitro-
diagnostik och som ett anmält organ har utfärdat från och med  den 25 maj 2017 i enlighet med den upphävda lagen och som  fortfarande var giltigt den 26 maj 2022 men som har upphört  att gälla före den 9 juli 2024, ska anses vara giltigt till  och med den 31 december 2027 endast om ett av följande villkor  är uppfyllt:
- Innan intyget upphör att gälla ska tillverkaren och ett  anmält organ ha undertecknat en skriftlig överenskommelse i  enlighet med avsnitt 4.3 andra stycket i bilaga VII till  förordning (EU) 2017/746 om bedömningen av överensstämmelse  med avseende på den produkt som omfattas av det intyg som  upphör att gälla eller med avseende på en produkt som är  avsedd att ersätta den produkten.
- Behörig myndighet har beviljat undantag från det tillämpliga  förfarandet för bedömning av överensstämmelse i enlighet med  artikel 54.1 i förordning (EU) 2017/746 eller har krävt att  tillverkaren, i enlighet med artikel 92.1 i den förordningen,  utför det tillämpliga förfarandet för bedömning av  överensstämmelse.
Lag (2025:286)
.
7. En medicinteknisk produkt som inte är en medicinteknisk  produkt för in vitro-diagnostik för vilken ett intyg har  utfärdats enligt den upphävda lagen som är giltigt i enlighet  med punkt 6 får släppas ut på marknaden eller tas i bruk till  och med
a) den 31 december 2027 för
- en produkt i klass III,
- ett implantat i klass IIb, utom suturer, agraffer,  tandfyllningar, tandställningar, tandkronor, skruvar, kilar,  plattor, trådar förutom suturer, stift, clips och  anslutningsdon,
b) den 31 december 2028 för
- en annan produkt i klass IIb än en sådan som omfattas av a,
- en produkt i klass IIa, och
- en produkt i klass I som släpps ut på marknaden i sterilt  skick eller med en mätfunktion.
En medicinteknisk produkt som inte är en medicinteknisk  produkt för in vitro-diagnostik för vilken förfarandet för  bedömning av överensstämmelse enligt den upphävda lagen inte  kräver medverkan av ett anmält organ, för vilken försäkran om  överensstämmelse upprättats före den 26 maj 2021 i enlighet  med den upphävda lagen och för vilken förfarandet för  bedömning av överensstämmelse enligt förordning (EU) 2017/745  kräver medverkan av ett anmält organ, får släppas ut på  marknaden eller tas i bruk till och med den 31 december 2028.
Första och andra styckena gäller endast om
a) produkten fortsätter att uppfylla kraven i den upphävda  lagen,
b) det inte har gjorts några väsentliga ändringar i  konstruktionen och det avsedda ändamålet,
c) produkten inte utgör en oacceptabel risk för patienternas,  användarnas eller andra människors hälsa eller säkerhet, eller  för andra aspekter av skyddet av folkhälsan,
d) tillverkaren senast den 26 maj 2024 har infört ett  kvalitetsledningssystem i enlighet med artikel 10.9 i  förordning (EU) 2017/745,
e) tillverkaren eller den auktoriserade representanten senast  den 26 maj 2024 har lämnat in en formell ansökan till ett  anmält organ i enlighet med avsnitt 4.3 första stycket i  bilaga VII till förordning (EU) 2017/745 om relevant bedömning  av överensstämmelse för produkten eller för en produkt som är  avsedd att ersätta den produkten, och
f) det anmälda organet och tillverkaren senast den 
26 september 2024 har undertecknat en skriftlig  överenskommelse i enlighet med avsnitt 4.3 andra stycket i  bilaga VII till förordning (EU) 2017/745.
Kraven i förordning (EU) 2017/745 och i denna lag i fråga om  övervakning av produkter som släppts ut på marknaden,  marknadskontroll, säkerhetsövervakning, registrering av  ekonomiska aktörer och registrering av produkter ska dock  tillämpas i stället för de motsvarande kraven i den upphävda  lagen.
Lag (2024:234)
.
8. En medicinteknisk produkt för in vitro-diagnostik för  vilken ett intyg har utfärdats enligt den upphävda lagen som  är giltigt i enlighet med punkt 5 eller 6 får släppas ut på  marknaden eller tas i bruk till och med den 31 december 2027.
En medicinteknisk produkt för in vitro-diagnostik för vilken  förfarandet för bedömning av överensstämmelse enligt den  upphävda lagen inte kräver medverkan av ett anmält organ, för  vilken försäkran om överensstämmelse upprättats före den 
26 maj 2022 i enlighet med den upphävda lagen och för vilken  förfarandet för bedömning av överensstämmelse enligt  förordning (EU) 2017/746 kräver medverkan av ett anmält organ,  får släppas ut på marknaden eller tas i bruk till och med
- den 31 december 2027 för produkter i klass D,
- den 31 december 2028 för produkter i klass C,
- den 31 december 2029 för produkter i klass B,
- den 31 december 2029 för produkter i klass A som släpps ut  på marknaden i sterilt skick.
Första och andra styckena gäller endast om
a) produkten fortsätter att uppfylla kraven i den upphävda  lagen,
b) det inte har gjorts några väsentliga ändringar i  konstruktionen och det avsedda ändamålet,
c) produkten inte utgör en oacceptabel risk för patienternas,  användarnas eller andra människors hälsa eller säkerhet, eller  för andra aspekter av skyddet av folkhälsan,
d) tillverkaren senast den 26 maj 2025 har infört ett  kvalitetsledningssystem i enlighet med artikel 10.8 i  förordning (EU) 2017/746,
e) tillverkaren eller den auktoriserade representanten har  lämnat in en formell ansökan till ett anmält organ i enlighet  med avsnitt 4.3 första stycket i bilaga VII till förordning 
(EU) 2017/746 om relevant bedömning av överensstämmelse för  produkten eller för en produkt som är avsedd att ersätta den  produkten, och den ansökan har lämnats in senast
- den 26 maj 2025 för produkter som avses i första stycket och  i andra stycket vad avser klass D,
- den 26 maj 2026 för produkter i andra stycket vad avser  klass C,
- den 26 maj 2027 för produkter i andra stycket vad avser  klass B,
- den 26 maj 2027 för produkter i andra stycket vad avser  klass A och som släpps ut på marknaden i sterilt skick, och
f) det anmälda organet och tillverkaren har undertecknat en  skriftlig överenskommelse i enlighet med avsnitt 4.3 andra  stycket i bilaga VII till förordning (EU) 2017/746, och det  undertecknandet har skett senast
- den 26 september 2025 för produkter i första stycket och i  andra stycket vad avser klass D,
- den 26 september 2026 för produkter i andra stycket vad  avser klass C,
- den 26 september 2027 för produkter i andra stycket vad  avser klass B,
- den 26 september 2027 för produkter i andra stycket vad  avser klass A och som släpps ut på marknaden i sterilt skick.
Kraven i förordning (EU) 2017/746 och i denna lag i fråga om  övervakning av produkter som släppts ut på marknaden,  marknadskontroll, tillsyn, säkerhetsövervakning, registrering  av ekonomiska aktörer och registrering av produkter ska dock  tillämpas i stället för de motsvarande kraven i den upphävda  lagen.
Lag (2025:286)
.
9. För produkter som släpps ut på marknaden eller tas i bruk  med stöd av punkt 7 första stycket eller 8 första stycket ska  det anmälda organ som utfärdat ett intyg som avses i punkt 5  eller 6 fortsätta att ansvara för lämplig övervakning med  avseende på samtliga tillämpliga krav för produkterna.  Bestämmelserna om tillsyn över anmälda organ i lagen 
(2011:791) om ackreditering och teknisk kontroll ska fortsätta  att gälla.
Om en tillverkare av en produkt, som med stöd av punkt 7  första stycket eller 8 första stycket släpps ut på marknaden  eller tas i bruk, har kommit överens, i enlighet med punkt 7  tredje stycket f respektive 8 tredje stycket f, med ett anmält  organ som utsetts i enlighet med artikel 42 i förordning (EU) 
2017/745 respektive artikel 38 i förordning (EU) 2017/746 om  att det organet ska utföra övervakningen, ska i stället det  organet utföra övervakningen över produkten. Om  överenskommelsen mellan tillverkaren och det anmälda organet  omfattar en produkt som är avsedd att ersätta en produkt som  har ett intyg som utfärdats i enlighet med den upphävda lagen,  ska övervakningen utföras med avseende på den produkt som  ersätts.
Om ett anmält organ ska överta ansvaret för övervakningen av  en produkt enligt andra stycket, ska det tydligt framgå i en  överenskommelse mellan tillverkaren, det anmälda organ som  utsetts i enlighet med artikel 42 i förordning (EU) 2017/745  respektive artikel 38 i förordning (EU) 2017/746 och, om  möjligt, det anmälda organ som har utfärdat intyget. Det  anmälda organ som utsetts i enlighet med artikel 42 i  förordning (EU) 2017/745 respektive artikel 38 i förordning 
(EU) 2017/746 ska inte ansvara för den bedömning av  överensstämmelse som har utförts av det anmälda organ som  utfärdade intyget.
Lag (2025:286)
.
10. En medicinteknisk produkt som inte är en medicinteknisk  produkt för in vitro-diagnostik får fortsätta att  tillhandahållas på marknaden eller tas i bruk om
a) den lagligen har släppts ut på marknaden före den 26 maj 
2021, eller
b) den lagligen har släppts ut på marknaden från och med den 
26 maj 2021 enligt punkt 7 eller 20.
Den upphävda lagen ska gälla för dessa produkter.
Lag (2024:234)
.
11. En medicinteknisk produkt för in vitro-diagnostik får  fortsätta att tillhandahållas på marknaden eller tas i bruk om
a) den lagligen har släppts ut på marknaden före den 26 maj 
2022, eller
b) den lagligen har släppts ut på marknaden från och med den 
26 maj 2022 enligt punkt 8.
Den upphävda lagen ska gälla för dessa produkter.
Lag (2024:234)
.
12. Med undantag av produkter som avses i punkt 4 ska  bestämmelserna i den upphävda lagen angående registrering av  produkter och ekonomiska aktörer samt anmälan av intyg  fortsätta att gälla fram till den dag som inträffar sex  månader efter det att meddelandet om funktionaliteten av  aktuellt elektroniskt system i den europeiska databasen för  medicintekniska produkter (Eudamed) har offentliggjorts i  Europeiska unionens officiella tidning i enlighet med artikel 
34.3 i förordning (EU) 2017/745.
Lag (2025:286)
.
13. Med undantag av produkter som avses i punkt 4 ska  bestämmelserna i den upphävda lagen om tillverkarnas  skyldigheter i fråga om säkerhetsövervakning och om att  tillhandahålla dokumentation i fråga om kliniska prövningar  och prestandastudier fortsätta att gälla fram till den dag som  inträffar sex månader efter det att meddelandet om  funktionaliteten av aktuellt elektroniskt system i Eudamed har  offentliggjorts.
Lag (2025:286)
.
14. Bestämmelsen i 4 § den upphävda lagen ska fortsätta att  gälla fram till den 26 maj 2022 vad gäller möjligheten att  meddela föreskrifter om att den lagen ska gälla även för  produkter som i fråga om användningen står nära  medicintekniska produkter.
15. En medicinteknisk produkt som inte är en medicinteknisk  produkt för in vitro-diagnostik och som i enlighet med ett  tillstånd som har meddelats med stöd av bestämmelsen i 4 § den  upphävda lagen om att den lagen helt eller delvis inte ska  gälla för produkten har släppts ut på marknaden eller tagits i  bruk före den 26 maj 2021 får fortsätta att tillhandahållas så  länge som det tillståndet gäller. Detsamma gäller för en  medicinteknisk produkt för in vitro-diagnostik som har släppts  ut på marknaden eller tagits i bruk före den 26 maj 2022.
16. Regeringen eller den myndighet som regeringen bestämmer  får meddela föreskrifter om rapportering av händelser när det  gäller produkter som har släppts ut på marknaden i enlighet  med den upphävda lagen.
17. En medicinteknisk produkt som inte är en medicinteknisk  produkt för in vitro-diagnostik och som är tillverkad av  derivat av vävnader eller celler från människa och där  derivaten är icke-viabla eller har gjorts icke-viabla och som  har släppts ut på marknaden eller tagits i bruk före den 
26 maj 2021 får även i fortsättningen släppas ut på marknaden  eller tas i bruk.
18. En klinisk prövning som har inletts före den 26 maj 2021  får fortsätta att genomföras enligt den upphävda lagen. Från  och med den 26 maj 2021 ska dock allvarliga negativa händelser  och produktfel rapporteras i enlighet med förordning (EU) 
2017/745.
19. Bestämmelserna om tillsyn, straff, förverkande,  tystnadsplikt och avgifter i den upphävda lagen ska fortsätta  att gälla i de avseenden och så länge som bestämmelser i den  lagen ska tillämpas.
20. Trots det som sägs i punkt 7 får ett specialanpassat  implantat i klass III släppas ut på marknaden eller tas i bruk  till och med den 26 maj 2026, utan ett intyg som utfärdats av  ett anmält organ i enlighet med det förfarande för bedömning  av överensstämmelse som avses i artikel 52.8 andra stycket i  förordning (EU) 2017/745, om
- tillverkaren eller den auktoriserade representanten senast  den 26 maj 2024 har lämnat in en formell ansökan till ett  anmält organ i enlighet med avsnitt 4.3 första stycket i  bilaga VII till förordning (EU) 2017/745 om bedömning av  överensstämmelse, och
- det anmälda organet och tillverkaren senast den 26 september 
2024 har undertecknat en skriftlig överenskommelse i enlighet  med avsnitt 4.3 andra stycket i bilaga VII till den EU-
förordningen.
Lag (2024:234)
.
2022:394
1. Denna lag träder i kraft den dag som regeringen bestämmer.
Lag (2023:403)
.
2. Regeringen får meddela de övergångsbestämmelser som behövs.
Lag (2023:403)
.
2022:1146
1. Denna lag träder i kraft den 25 juli 2022.
2. De nya bestämmelserna i 3 kap. 3-7 §§ tillämpas även på  marknadskontroll av de medicintekniska produkter för in vitro-
diagnostik som
a) har släppts ut på marknaden eller har tagits i bruk före  den 26 maj 2022, eller
b) släpps ut, tas i bruk eller tillhandahålls i enlighet med  punkt 8 eller 11 i ikraftträdande- och övergångsbestämmelserna  till lagen (2021:600) med kompletterande bestämmelser till  EU:s förordningar om medicintekniska produkter.
2023:491
1. Denna förordning träder i kraft den 1 augusti 2023.
2. En produkt för vilken en tillverkare avser utföra eller  utför en klinisk prövning för att generera kliniska data för  den kliniska utvärderingen i syfte att bekräfta  överensstämmelse med de relevanta allmänna kraven på säkerhet  och prestanda i bilaga I till förordning (EU) 2017/745 och de  gemensamma specifikationerna i kommissionens  genomförandeförordning (EU) 2022/2346 av den 1 december 2022  om gemensamma specifikationer för de grupper av produkter utan  avsett medicinskt ändamål som förtecknas i bilaga XVI till  Europaparlamentets och rådets förordning (EU) 2017/745 om  medicintekniska produkter, och för vilken ett anmält organ ska  delta i bedömningen av överensstämmelse i enlighet med artikel 
52 i förordning (EU) 2017/745, får släppas ut på marknaden  eller tas i bruk till och med den 31 december 2029 om
a) den redan salufördes lagligen i Europeiska unionen före den 
22 juni 2023 och fortsätter att uppfylla de krav som var  tillämpliga på produkten före den 22 juni 2023, och
b) inga väsentliga ändringar görs i produktens konstruktion  och avsedda ändamål.
En produkt som uppfyller villkoren i första stycket får endast  släppas ut på marknaden eller tas i bruk från och med den 
22 juni 2024 till och med den 22 december 2024 om den berörda  medlemsstaten i enlighet med artikel 70.1 eller 70.3 i  förordning (EU) 2017/745 har meddelat sponsorn att ansökan om  klinisk prövning av produkten är fullständig och att den  kliniska prövningen omfattas av förordning (EU) 2017/745.
En produkt som uppfyller villkoren i första stycket får endast  släppas ut på marknaden eller tas i bruk från och med den 
23 december 2024 till och med den 31 december 2027 om sponsorn  har påbörjat den kliniska prövningen.
En produkt som uppfyller villkoren i första stycket får endast  släppas ut på marknaden eller tas i bruk från och med den 
1 januari 2028 till och med den 31 december 2029 om en  skriftlig överenskommelse om utförandet av bedömningen av  överensstämmelse har undertecknats av det anmälda organet och  tillverkaren i enlighet med avsnitt 4.3 andra stycket i bilaga  VII till förordning (EU) 2017/745.
3. En produkt för vilken tillverkaren inte avser utföra någon  klinisk prövning men för vilken ett anmält organ ska delta i  bedömningen av överensstämmelse i enlighet med artikel 52 i  förordning (EU) 2017/745 får släppas ut på marknaden eller tas  i bruk till och med den 31 december 2028 om
a) den redan salufördes lagligen i Europeiska unionen före den 
22 juni 2023 och fortsätter att uppfylla de krav som var  tillämpliga på produkten före den 22 juni 2023, och
b) inga väsentliga ändringar görs i produktens konstruktion  och avsedda ändamål.
En produkt som uppfyller villkoren i första stycket får endast  släppas ut på marknaden eller tas i bruk från och med den 
1 januari 2027 till och med den 31 december 2028 om en  skriftlig överenskommelse om utförandet av bedömningen av  överensstämmelse har undertecknats av det anmälda organet och  tillverkaren i enlighet med avsnitt 4.3 andra stycket i bilaga  VII till förordning (EU) 2017/745.
4. Under förutsättning att villkoren i punkt 5 är uppfyllda  får en produkt, på vilken förordning (EU) 2017/745 är  tillämplig och som omfattas av ett intyg som utfärdats av ett  anmält organ i enlighet med den upphävda lagen (1993:584) om  medicintekniska produkter som fortfarande var giltigt den 
26 maj 2021 men som har upphört att gälla före den 20 mars 
2023, släppas ut eller tas i bruk även efter det att det  intyget har upphört att gälla till och med
a) den 31 december 2027 för
- en produkt i klass III,
- ett implantat i klass IIb, utom suturer, agraffer,  tandfyllningar, tandställningar, tandkronor, skruvar, kilar,  plattor, trådar förutom suturer, stift, clips och  anslutningsdon,
b) den 31 december 2028 för
- en annan produkt i klass IIb än en sådan som omfattas av a,
- en produkt i klass IIa,
- en produkt i klass I som släpps ut på marknaden i sterilt  skick eller med en mätfunktion.
5. En produkt får släppas ut på marknaden eller tas i bruk  enligt punkt 4 om
a) den fortsätter att uppfylla kraven i den upphävda lagen,
b) det inte har gjorts några väsentliga ändringar i  konstruktionen och det avsedda ändamålet,
c) produkten inte utgör en oacceptabel risk för patienternas,  användarnas eller andra människors hälsa eller säkerhet, eller  andra aspekter av skyddet av folkhälsan,
d) tillverkaren senast den 26 maj 2024 har infört ett  kvalitetsledningssystem i enlighet med artikel 10.9 i  förordning (EU) 2017/745, och
e) tillverkaren eller den auktoriserade representanten senast  den 26 maj 2024 har lämnat in en formell ansökan till ett  anmält organ i enlighet med avsnitt 4.3 första stycket i  bilaga VII till förordning (EU) 2017/745 om relevant bedömning  av överensstämmelse för produkten eller för en produkt som är  avsedd att ersätta den produkten, och tillverkaren och det  anmälda organet senast den 26 september 2024 har undertecknat  en skriftlig överenskommelse i enlighet med avsnitt 4.3 andra  stycket i bilaga VII till förordning (EU) 2017/745.
Kraven i förordning (EU) 2017/745 och i denna lag i fråga om  övervakning av produkter som släppts ut på marknaden,  marknadskontroll, säkerhetsövervakning, registrering av  ekonomiska aktörer och registrering av produkter ska dock  tillämpas i stället för de motsvarande kraven i den upphävda  lagen.
6. För produkter som släpps ut på marknaden eller tas i bruk  med stöd av punkt 4 ska det anmälda organ som utfärdat intyget  enligt den upphävda lagen fortsätta att ansvara för lämplig  övervakning med avseende på samtliga tillämpliga krav för  produkterna. Bestämmelserna om tillsyn över anmälda organ i  lagen (2011:791) om ackreditering och teknisk kontroll ska  fortsätta att gälla.
Första stycket gäller inte om en tillverkare till en produkt  som släpps ut på marknaden eller tas i bruk med stöd av punkt 
4 har kommit överens med ett anmält organ som utsetts i  enlighet med artikel 42 i förordning (EU) 2017/745 om att det  organet ska utföra övervakningen. Det anmälda organet ska då  utföra övervakningen över produkten. Om överenskommelsen  mellan tillverkaren och det anmälda organet omfattar en  produkt som är avsedd att ersätta en produkt som har ett intyg  som utfärdats i enlighet med den upphävda lagen, ska  övervakningen utföras med avseende på den produkt som ersätts.
Om ett anmält organ ska överta ansvaret för övervakningen av  en produkt enligt andra stycket, ska det tydligt framgå i en  överenskommelse mellan tillverkaren, det anmälda organ som  utsetts i enlighet med artikel 42 i förordning (EU) 2017/745  och, om möjligt, det anmälda organ som utfärdat intyget. Det  anmälda organ som utsetts i enlighet med artikel 42 ska inte  ansvara för den bedömning av överensstämmelse som utförts av  det anmälda organ som utfärdade intyget.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.