Title: /r1/ Kungl. Maj:ts kungörelse (1955:651)
med föreskrifter jämlikt 12 § första stycket lagen den 17 juni 1955 (nr 
469) angående omreglering av vissa ersättningar enligt lagen den 17 juni 
1916 (nr 235) om försäkring för olycksfall i arbete m.m;
SFS Number: Svensk författningssamling 1955:651
URL: https://www.riksdagen.se/sv/dokument-och-lagar/dokument/svensk-forfattningssamling/r1-kungl-majts-kungorelse-1955651med_sfs-1955-651/
Source Link: http://rkrattsbaser.gov.se/sfst?bet=1955:651
Amendment Register Link: http://rkrattsbaser.gov.se/sfsr?bet=1955:651
Ministry/Authority: Socialdepartementet
Issued: 1955-12-09
Metadata: {"Utfärdad": "1955-12-09"}

==================================================

/r1/ Kungl. Maj:ts kungörelse (1955:651)
med föreskrifter jämlikt 12 § första stycket lagen den 17 juni 1955 (nr 
469) angående omreglering av vissa ersättningar enligt lagen den 17 juni 
1916 (nr 235) om försäkring för olycksfall i arbete m.m;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1955:651
Departement/myndighet
:   
Socialdepartementet
Utfärdad
:   
1955-12-09
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vid tillämpning av lagen den 17 juni 1955 angående omreglering av  vissa ersättningar enligt lagen den 17 juni 1916 (nr 235) om försäkring  för olycksfall i arbete m.m. skall i fråga om avdrag från sjukpenning  eller livränta till den, som åtnjuter däremot svarande understöd, vad  som stadgas i 25 § lagen den 14 maj 1954 (nr 243) om  yrkesskadeförsäkring äga motsvarande tillämpning. Är ersättningstagaren  tillförsäkrad rätt uppbära mot livränta svarande understöd och har  arbetsgivaren på grund härav jämlikt 15 § andra stycket lagen om  försäkring för olycksfall i arbete erhållit lindring i  försäkringsavgiften, skall så anses som om lindringen avsett  försäkringsavgiften för hela den omreglerade livräntan i den mån denna  täckes av understödet.
Avdrag för pension eller annat årligt understöd beräknas, där rätt till  understödet inträtt före utgången av år 1955, med hänsyn till  understödets storlek den 31 december 1955 och eljest med hänsyn till  understödets storlek vid den tidpunkt, då det börjar utgå.
2 §
Avdrag, som avses i 1 §, må icke föranleda, att lägre ersättning  utbetalas till ersättningstagaren än som skulle hava tillkommit honom,  om de för honom vid utgången av år 1955 gällande grunderna för beräkning  av ersättningen och avdrag för däremot svarande understöd alltjämt ägt  giltighet.
3 §
Föranleder pension eller annat årligt understöd, som  arbetsgivare  utgiver, avdrag från belopp, varmed livränta  förhöjts genom  omregleringen, äger arbetsgivaren utfå vad sålunda avdragits.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.