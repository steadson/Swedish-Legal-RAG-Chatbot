Title: Förordning (2015:476) om behandling av personuppgifter i Nationellt forensiskt centrums uppdragsverksamhet
SFS Number: Svensk författningssamling 2015:476
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015476-om-behandling-av_sfs-2015-476/
Source Link: http://rkrattsbaser.gov.se/sfst?bet=2015:476
Amendment Register Link: http://rkrattsbaser.gov.se/sfsr?bet=2015:476
Ministry/Authority: Justitiedepartementet L4
Issued: 2015-06-25
Metadata: {"Utfärdad": "2015-06-25", "Ändrad": "t.o.m. SFS 2019:445"}

==================================================

Förordning (2015:476) om behandling av personuppgifter i Nationellt forensiskt centrums uppdragsverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:476
Departement/myndighet
:   
Justitiedepartementet L4
Utfärdad
:   
2015-06-25
Ändrad
:   
t.o.m. SFS 2019:445
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller vid helt eller delvis  automatiserad behandling av personuppgifter vid  undersökningar som Nationellt forensiskt centrum i  Polismyndigheten utför på uppdrag av andra än de myndigheter  eller organ som anges i 6 kap. 1 § lagen (2018:1693) om  polisens behandling av personuppgifter inom brottsdatalagens  område. Förordning (2018:1950).
Förhållande till annan reglering
2 §
Denna förordning kompletterar Europaparlamentets och  rådets förordning (EU) 2016/679 av den 27 april 2016 om skydd  för fysiska personer med avseende på behandling av  personuppgifter och om det fria flödet av sådana uppgifter och  om upphävande av direktiv 95/46/EG (allmän dataskydds-
förordning).
Vid behandling av personuppgifter enligt denna förordning  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats i  anslutning till den lagen, om inte annat följer av denna  förordning. Förordning (2019:445).
Personuppgiftsansvar
3 §
Polismyndigheten är personuppgiftsansvarig för den behandling av personuppgifter som utförs enligt denna förordning.
Ändamål med behandling av personuppgifter
4 §
Personuppgifter får behandlas vid Nationellt forensiskt centrum om det behövs för diarieföring eller handläggning av ett sådant uppdrag som anges i 1 §.
Personuppgifter som behandlas för de ändamål som anges i första stycket får också behandlas för att fullgöra uppgiftslämnande som sker i överensstämmelse med lag eller förordning.
Personuppgifter får inte behandlas för något annat ändamål än de som anges i första och andra styckena.
Tillgången till personuppgifter
5 §
Tillgången till personuppgifter ska begränsas till vad varje tjänsteman behöver för att kunna fullgöra sina arbetsuppgifter.
Rättelse och skadestånd
6 §
Har upphävts genom förordning (2019:445).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.