Title: /r1/ Förordning (1987:1333)
om tillsättning av tjänster m. m. vid plan- och bostadsverket;
SFS Number: Svensk författningssamling 1987:1333
URL: https://www.riksdagen.se/sv/dokument-och-lagar/dokument/svensk-forfattningssamling/r1-forordning-19871333om-tillsattning-av_sfs-1987-1333/
Source Link: http://rkrattsbaser.gov.se/sfst?bet=1987:1333
Amendment Register Link: http://rkrattsbaser.gov.se/sfsr?bet=1987:1333
Ministry/Authority: Bostadsdepartementet
Issued: 1987-12-17
Metadata: {"Utfärdad": "1987-12-17"}

==================================================

/r1/ Förordning (1987:1333)
om tillsättning av tjänster m. m. vid plan- och bostadsverket;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:1333
Departement/myndighet
:   
Bostadsdepartementet
Utfärdad
:   
1987-12-17
Tidsbestämd
: 
1988-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
/r3/ Inledande bestämmelser
1 §
Denna förordning gäller tillsättning av tjänster och vissa andra  åtgärder som vidtas för att inrätta plan- och bostadsverket.
Med utredningen avses i denna förordning den särskilde utredaren (Bo 
1987:02) med uppdrag att utforma detaljorganisation, tillsätta vissa  tjänster m. m. för plan- och bostadsverket.
Föreskrifter i 11--13 och 18 §§ allmänna verksstadgan (1965:600)  tillämpas på utredningen.
/r3/ Tjänstetillsättning m. m.
2 §
Tjänsten som chef för plan- och bostadsverket tillsätts av  regeringen. Tjänsterna som chef för en avdelning tillsätts av regeringen  efter anmälan av utredningen. Övriga tjänster tillsätts av utredningen.
3 §
Vid tillämpningen av inrättandeförordningen (1985:915) skall med  myndighet förstås utredningen i fråga om tjänster som tillsätts av  utredningen. Utredningen fullgör arbetsgivarens skyldigheter enligt  lagen (1976:580) om medbestämmande i arbetslivet eller kollektivavtal i  de frågor där utredningen vidtar åtgärder i myndighets ställe.
4 §
Tjänster får, utan att kungöras lediga till ansökan, tillsättas med  arbetstagare som ingår i en sådan övertalighetsgrupp som har fastställts  enligt trygghetsavtalet för arbetstagare hos staten (TrA-S) med  anledning av plan- och bostadsverkets inrättande.
Tjänster som inte kan tillsättas enligt första stycket får, utan att  kungöras lediga till ansökan, tillsättas med andra arbetstagare som  berörs av plan- och bostadsverkets inrättande och som är förordnade  tills vidare utan tidsbegränsning, om dessa tjänster i fråga om  arbetsuppgifter och löneställning motsvarar de tjänster som  arbetstagarna har.
5 §
Omplaceringsförordningen (1984:110) och förordningen (1984:819) om  statliga platsanmälningar tillämpas inte när tjänster tillsätts enligt  denna förordning.
6 §
Beslut i ett tillsättningsärende tillkännages genom att beslutet  anslås på anslagstavla hos bostadsstyrelsen och hos statens planverk.
Tiden för överklagande räknas från den dag då beslutet anslogs.
/r3/ Övriga frågor
7 §
Utredningen avgör lokal- och intendenturfrågor samt  ekonomiadministrativa frågor och personalfrågor i övrigt som gäller  plan- och bostadsverket, intill dess att verket har inrättats.
8 §
Ärenden enligt denna förordning avgörs av den särskilde utredaren  ensam. Utredningens sakkunniga och experter får delta i handläggningen  av ärendena.
9 §
Utredningen skall överlämna sådana frågor som avses i 7 § och som  inte kan avgöras före utgången av juni månad 1988 till plan- och  bostadsverket för vidare handläggning snarast möjligt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.