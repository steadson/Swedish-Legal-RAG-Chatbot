Title: Förordning (2022:1379) om förvaltning av program för vissa EU-fonder
SFS Number: Svensk författningssamling 2022:1379
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221379-om-forvaltning-av-program_sfs-2022-1379/
Source Link: http://rkrattsbaser.gov.se/sfst?bet=2022:1379
Amendment Register Link: http://rkrattsbaser.gov.se/sfsr?bet=2022:1379
Ministry/Authority: Landsbygds- och infrastrukturdepartementet RSL
Issued: 2022-08-18
Metadata: {"Utfärdad": "2022-08-18", "Ändrad": "t.o.m. SFS 2025:679"}

==================================================

Förordning (2022:1379) om förvaltning av program för vissa EU-fonder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1379
Departement/myndighet
:   
Landsbygds- och infrastrukturdepartementet RSL
Utfärdad
:   
2022-08-18
Ändrad
:   
t.o.m. SFS 2025:679
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Grundläggande bestämmelser
2 kap. Förutsättningar för stöd samt handläggning
3 kap. Statligt stöd
4 kap. Övriga gemensamma bestämmelser
Övergångsbestämmelser
1 kap. Grundläggande bestämmelser
Förordningens tillämpningsområde
1 §
I denna förordning finns bestämmelser för programperioden 
2021-2027 om förvaltningen av
1. det nationella programmet för Europeiska regionala  utvecklingsfonden 2021-2027,
2. det nationella programmet för Europeiska socialfonden+ 
2021-2027,
3. det nationella programmet för Fonden för en rättvis  omställning 2021-2027, och
4. de åtta regionala programmen för Europeiska regionala  utvecklingsfonden;
- programmet för Europeiska regionala utvecklingsfonden för  Stockholm 2021-2027,
- programmet för Europeiska regionala utvecklingsfonden för  Östra Mellansverige 2021-2027,
- programmet för Europeiska regionala utvecklingsfonden för  Småland och öarna 2021-2027,
- programmet för Europeiska regionala utvecklingsfonden för  Skåne-Blekinge 2021-2027,
- programmet för Europeiska regionala utvecklingsfonden för  Västsverige 2021-2027,
- programmet för Europeiska regionala utvecklingsfonden för  Norra Mellansverige 2021-2027,
- programmet för Europeiska regionala utvecklingsfonden för  Mellersta Norrland 2021-2027, och
- programmet för Europeiska regionala utvecklingsfonden för  Övre Norrland 2021-2027.
I denna förordning finns även bestämmelser för programperioden 
2021-2027 om förvaltningen av de territoriella  samarbetsprogrammen för Europeiska regionala utvecklingsfonden 
(Interregprogrammen)
1. Interregprogrammet Sverige-Norge,
2. Interregprogrammet Aurora,
3. Interregprogrammet Mellersta Östersjön,
4. Interregprogrammet Öresund-Kattegat-Skagerrak,
5. Interregprogrammet Södra Östersjön,
6. Interregprogrammet Östersjöområdet,
7. Interregprogrammet Norra periferin och Arktis,
8. Interregprogrammet Nordsjön,
9. Interregprogrammet Espon 2030,
10. Interregprogrammet Urbact IV,
11. Interregprogrammet Interreg Europa, och
12. Interregprogrammet Interact.
2 §
Förordningen innehåller kompletterande bestämmelser till
1. Europaparlamentets och rådets förordning (EU, Euratom) 
2024/2509 av den 23 september 2024 om finansiella regler för  unionens allmänna budget,
2. Europaparlamentets och rådets förordning (EU) 2021/1060 av  den 24 juni 2021 om fastställande av gemensamma bestämmelser  för Europeiska regionala utvecklingsfonden, Europeiska  socialfonden+, Sammanhållningsfonden, Fonden för en rättvis  omställning och Europeiska havs-, fiskeri- och  vattenbruksfonden samt finansiella regler för dessa och för  Asyl-, migrations- och integrationsfonden, Fonden för inre  säkerhet samt instrumentet för ekonomiskt stöd för  gränsförvaltning och viseringspolitik,
3. Europaparlamentets och rådets förordning (EU) 2021/1058 av  den 24 juni 2021 om Europeiska regionala utvecklingsfonden och  Sammanhållningsfonden,
4. Europaparlamentets och rådets förordning (EU) 2021/1057 av  den 24 juni 2021 om inrättande av Europeiska socialfonden+ 
(ESF+) och om upphävande av förordning (EU) nr 1296/2013,
5. Europaparlamentets och rådets förordning (EU) 2021/1059 av  den 24 juni 2021 om särskilda bestämmelser för målet  Europeiskt territoriellt samarbete (Interreg) med stöd av  Europeiska regionala utvecklingsfonden och  finansieringsinstrument för yttre åtgärder, och
6. Europaparlamentets och rådets förordning (EU) 2021/1056 av  den 24 juni 2021 om inrättande av Fonden för en rättvis  omställning. Förordning (2025:679).
3 §
När det gäller statligt stöd har de ord och uttryck som  används i denna förordning samma betydelse som i kommissionens  förordning (EU) nr 651/2014 av den 17 juni 2014 genom vilken  vissa kategorier av stöd förklaras förenliga med den inre  marknaden enligt artiklarna 107 och 108 i fördraget och  kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:448).
Förvaltande myndigheter
4 §
Tillväxtverket är förvaltande myndighet enligt artikel 
71.1 i förordning (EU) 2021/1060 för det nationella och de  regionala programmen för Europeiska regionala  utvecklingsfonden och det nationella programmet för Fonden för  en rättvis omställning.
5 §
Rådet för Europeiska socialfonden i Sverige (Svenska ESF-
rådet) är förvaltande myndighet enligt artikel 71.1 i  förordning (EU) 2021/1060 för det nationella programmet för  Europeiska socialfonden+.
6 §
Förvaltande myndighet enligt artikel 45.1 i förordning 
(EU) 2021/1059 är
1. Länsstyrelsen i Norrbottens län för Interregprogrammet  Aurora,
2. Länsstyrelsen i Västerbottens län för Interregprogrammet  Norra Periferin och Arktis,
3. Länsstyrelsen i Jämtlands län för Interregprogrammet  Sverige-Norge, och
4. Tillväxtverket för Interregprogrammet Öresund-Kattegat-
Skagerrak.
Revisionsmyndighet
7 §
Ekonomistyrningsverket är revisionsmyndighet enligt  artikel 71.1 i förordning (EU) 2021/1060 för det nationella  och de regionala programmen för Europeiska regionala  utvecklingsfonden samt för det nationella programmet för  Europeiska socialfonden+ och det nationella programmet för  Fonden för en rättvis omställning.
Ekonomistyrningsverket är även revisionsmyndighet enligt  artikel 45.1 i förordning (EU) 2021/1059 för de  Interregprogram som anges i 6 §.
Andra myndighetsuppgifter
8 §
De förvaltande myndigheterna enligt 4 och 5 §§ ansvarar, i  fråga om det eller de program som respektive myndighet  förvaltar, för den redovisningsfunktion som avses i artikel 
76.1 i förordning (EU) 2021/1060.
De förvaltande myndigheterna enligt 6 § utför, i fråga om det  Interregprogram som respektive myndighet förvaltar, de  uppgifter som bokföringsfunktionen ska ha enligt artikel 47.2  i förordning (EU) 2021/1059.
9 §
De myndigheter som anges i 6 § ansvarar, i fråga om det  Interregprogram som respektive myndighet förvaltar, för de  förvaltningskontroller som avses i artikel 74.1 a i förordning 
(EU) 2021/1060.
När det gäller andra Interregprogram ansvarar Tillväxtverket  för de förvaltningskontroller som avses i artikel 74.1 a i  förordning (EU) 2021/1060.
10 §
Ekonomistyrningsverket ingår, i fråga om andra  Interregprogram än de som anges i 6 §, i de revisorsgrupper  för Interregprogrammen som avses i artikel 48.1 andra stycket  i förordning (EU) 2021/1059.
11 §
De förvaltande myndigheterna enligt 4 och 5 §§ ansvarar,  i fråga om det eller de program som respektive myndighet  förvaltar, för utvärdering i enlighet med artikel 44 i  förordning (EU) 2021/1060.
De förvaltande myndigheterna enligt 6 § ansvarar, i fråga om  det Interregprogram som respektive myndighet förvaltar, för  utvärdering i enlighet med artikel 35 i förordning (EU) 
2021/1059.
12 §
De förvaltande myndigheterna enligt 4-6 §§ utför de  uppgifter som en medlemsstat har när det gäller rapportering  av oriktigheter enligt artikel 69.12 i förordning (EU) 
2021/1060 i fråga om det eller de program som respektive  myndighet förvaltar. En underrättelse om innehållet i  rapporteringen ska sändas till Ekobrottsmyndigheten och  Ekonomistyrningsverket.
För andra Interregprogram än de som anges i 6 § utför  Tillväxtverket de uppgifter som en medlemsstat har när det  gäller rapportering av oriktigheter i enlighet med artikel 
69.12 i förordning (EU) 2021/1060. En underrättelse om  innehållet i rapporteringen ska sändas till den förvaltande  myndigheten, Ekobrottsmyndigheten, Ekonomistyrningsverket och,  i tillämpliga fall, det organ som ansvarar för  bokföringsfunktionen.
13 §
För vart och ett av Interregprogrammen Espon 2030, Urbact  IV, Interreg Europa och Östersjöområdet ska det finnas en  nationell kontaktpunkt. Tillväxtverket är nationell  kontaktpunkt för dessa Interregprogram.
Tillväxtverket ansvarar för sekretariatet för den nationella  kommittén inom Interregprogrammet Östersjöområdet.
Övervakningskommitté och styrkommitté
14 §
För det nationella och de regionala programmen för  Europeiska regionala utvecklingsfonden finns en gemensam  övervakningskommitté. För det nationella programmet för  Europeiska socialfonden+ och för det nationella programmet för  Fonden för en rättvis omställning finns en  övervakningskommitté för respektive program.
Regeringen beslutar om ordförande i övervakningskommittéerna  och om vilka berörda myndigheter och andra parter som ingår i  dessa.
15 §
För varje Interregprogram som Sverige deltar i finns en  övervakningskommitté, och i tillämpliga fall en eller flera  styrkommittéer.
Regeringen beslutar vilka berörda myndigheter och andra parter  som ingår i en kommitté för Sveriges räkning.
16 §
Den förvaltande myndigheten enligt 4 § ska stödja  övervakningskommittén för det nationella och de regionala  programmen för Europeiska regionala utvecklingsfonden och  övervakningskommittén för det nationella programmet för Fonden  för en rättvis omställning.
Den förvaltande myndigheten enligt 5 § ska stödja  övervakningskommittén för det nationella programmet för  Europeiska socialfonden+.
17 §
De förvaltande myndigheterna enligt 4 och 5 §§ ska, i  fråga om det eller de program som respektive myndighet  förvaltar, offentliggöra en förteckning över medlemmarna i  övervakningskommittén i enlighet med artikel 39.1 femte  stycket i förordning (EU) 2021/1060.
De förvaltande myndigheterna enligt 6 § ska, i fråga om det  Interregprogram som respektive myndighet förvaltar,  offentliggöra en förteckning över medlemmarna i  övervakningskommittén enligt artikel 29.2 i förordning (EU) 
2021/1059.
2 kap. Förutsättningar för stöd samt handläggning
Gemensamma bestämmelser
1 §
Stöd enligt denna förordning får lämnas under  förutsättning att Europeiska kommissionen har beslutat att  godkänna programmet enligt artikel 23.4 i förordning (EU) 
2021/1060.
Stöd lämnas i mån av medel.
2 §
Bestämmelserna i 4, 5 och 7-9 §§ ska inte tillämpas i  fråga om stöd som lämnas i form av finansieringsinstrument.
3 §
Stöd får lämnas för kostnader som är stödberättigande  enligt denna förordning och tillämpliga bestämmelser i  förordning (EU) 2021/1057, förordning (EU) 2021/1059 och  förordning (EU) 2021/1060.
De förvaltande myndigheterna enligt 1 kap. 4 och 5 §§ får  meddela ytterligare föreskrifter om vilka kostnader som  berättigar till stöd inom de program som respektive myndighet  förvaltar.
4 §
Stöd får lämnas i form av bidrag i de former och enligt  den beräkning som framgår av artiklarna 53-57 i förordning 
(EU) 2021/1060.
5 §
Stöd får lämnas till en myndighet för att bevilja statligt  stöd enligt en särskild stödordning.
6 §
Den förvaltande myndigheten beslutar om stöd.
Allt informationsutbyte med sökanden eller stödmottagaren ska  ske elektroniskt i enlighet med vad som anges i artikel 69.8 i  förordning (EU) 2021/1060.
7 §
En ansökan om stöd från det nationella och de regionala  programmen för Europeiska regionala utvecklingsfonden, det  nationella programmet för Europeiska socialfonden+ och det  nationella programmet för Fonden för en rättvis omställning  och de Interregprogram som anges i 1 kap. 6 § 1, 3 och 4 ska  lämnas in till den förvaltande myndigheten. En ansökan om stöd  från det Interregprogram som anges i 1 kap. 6 § 2 ska lämnas  in till det gemensamma sekretariatet.
En ansökan om stöd ska vara skriftlig och undertecknad av  sökanden. Ansökan ska innehålla de handlingar och uppgifter  som den förvaltande myndigheten behöver för att kunna pröva  ansökan. Av ansökan ska det framgå hur medfinansiering kommer  att ordnas.
8 §
Ett beslut om stöd ska förenas med de villkor som krävs  för att syftet med stödet ska tillgodoses.
Villkoren ska framgå av beslutet.
9 §
De förvaltande myndigheterna får, om det finns särskilda  skäl, besluta om förskott på stödet. Förskott får lämnas med  högst hälften av det beviljade stödet, dock högst 
400 000 kronor.
Kompletterande bestämmelser om finansieringsinstrument
10 §
Stöd som lämnas i form av finansieringsinstrument får  lämnas som förskott.
Utbetalning av stöd i form av finansieringsinstrument får ske,  trots att stödet inte ska användas i nära anslutning till  utbetalningen.
Den förvaltande myndigheten enligt 1 kap. 4 § får meddela  föreskrifter om handläggningen av stöd i form av  finansieringsinstrument.
Kompletterande bestämmelser för de regionala programmen för  Europeiska regionala utvecklingsfonden och det nationella  programmet för Europeiska socialfonden+
11 §
För de regionala programmen för Europeiska regionala  utvecklingsfonden och regionalt tilldelade medel inom det  nationella programmet för Europeiska socialfonden+ ska 
12-18 §§ tillämpas när stöd lämnas i form av bidrag.
12 §
I arbetet med utlysningsplaner för, och utlysningar av  fondmedel ska den förvaltande myndigheten samverka med  strategiska partnerskap som är sammansatta av företrädare för  olika berörda intressen i samhället.
Samverkan ska genomföras med ett strategiskt partnerskap som  är gemensamt för det geografiska området för varje regionalt  program inom Europeiska regionala utvecklingsfonden och  motsvarande regional handlingsplan för det nationella  programmet inom Europeiska socialfonden+.
Förordning (2025:679).
13 §
Varje strategiskt partnerskap ska ha en ordförande som är  utsedd av regeringen. Ordföranden utser övriga ledamöter. De  ska vara
1. förtroendevalda representanter för kommuner och regioner i  berörda län och, i de fall Sametinget berörs, förtroendevalda  representanter för Sametinget,
2. företrädare för arbetsmarknadens organisationer, berörda  intresseorganisationer och föreningar, och
3. företrädare för Arbetsförmedlingen, Försäkringskassan,  länsstyrelserna i berörda län och ett eller flera statliga  universitet och högskolor.
Antalet ledamöter enligt första stycket 1 ska vara större än  det sammanlagda antalet ledamöter enligt första stycket 2 och 
3.
Ordföranden utser en av de övriga ledamöterna att vara vice  ordförande. För varje ledamot ska det finnas en ersättare som  utses av ordföranden. Förordning (2025:679).
14 §
Arbetet i ett strategiskt partnerskap ska bedrivas enligt  en arbetsordning som ska vara godkänd av övervakningskommittén  för det nationella programmet för Europeiska socialfonden+ och  övervakningskommittén för det nationella och de regionala  programmen för Europeiska regionala utvecklingsfonden.
Förordning (2025:679).
15 §
Bestämmelser om intressekonflikter finns i artikel 61 i  förordning (EU, Euratom) 2024/2509. Förordning (2025:679).
16 §
Den förvaltande myndigheten ska innan den samverkar med  ett strategiskt partnerskap sammanställa ett  samverkansunderlag som ska vara avstämt med partnerskapets  ordförande. Förordning (2025:679).
17 §
Den förvaltande myndigheten ska innan den beslutar om  vilka insatser som ska tilldelas fondmedel inhämta ett  skriftligt yttrande från berörda regioner och, i de fall den  berörs, Gotlands kommun i fråga om en insats stämmer överens  med det regionala utvecklingsarbetet i berörda län.
Bestämmelser om det regionala utvecklingsarbetet finns i lagen 
(2010:630) om regionalt utvecklingsansvar.
Förordning (2025:679).
18 §
De förvaltande myndigheterna ska löpande informera de  strategiska partnerskapen om genomförandet av programmen.
Förordning (2025:679).
Kompletterande bestämmelser för det nationella programmet för  Europeiska regionala utvecklingsfonden inom ramen för hållbar  urban utveckling
19 §
Stöd får lämnas för att utarbeta en territoriell strategi  för det nationella programmet för Europeiska regionala  utvecklingsfonden inom ramen för hållbar urban utveckling i  enlighet med artikel 28 c i förordning (EU) 2021/1060.
Stöd får även lämnas för insatser för att genomföra en sådan  territoriell strategi. Förordning (2023:175).
20 §
Av den förvaltande myndighetens beslut om stöd för att  utarbeta en territoriell strategi ska det framgå när strategin  senast ska lämnas in till myndigheten.  Förordning (2023:175).
21 §
Av den förvaltande myndighetens beslut om stöd för att  genomföra en territoriell strategi ska det framgå hur mycket  stöd som lämnas, vilka av de insatser som förtecknas i  strategin som kommer att stödjas samt hur stödet fördelas  utifrån olika specifika mål inom programmet.
Förordning (2023:175).
3 kap. Statligt stöd
Gemensamma bestämmelser
1 §
Stöd som lämnas enligt denna förordning ska vara förenligt  med unionens regler om statligt stöd enligt artiklarna 107 och 
108 i fördraget om Europeiska unionens funktionssätt. Statligt  stöd får lämnas endast i enlighet med detta kapitel.
2 §
Ansökan ska innehålla uppgifter om allt annat stöd som  företaget tidigare har ansökt om eller beviljats och som avser  samma stödberättigande kostnader som ansökan omfattar.
Om ansökan avser stöd som lämnas i enlighet med förordning 
(EU) 2023/2831, ska den även innehålla uppgifter om allt annat  stöd av mindre betydelse som företaget har beviljats under den  senaste treårsperioden. Förordning (2024:448).
3 §
Om ansökan avser stöd som lämnas i enlighet med förordning 
(EU) 2023/2831, ska den förvaltande myndigheten innan den  beviljar stöd genomföra den kontroll och lämna de upplysningar  till sökanden som följer av artiklarna 6.4 och 7.4 i  förordning (EU) 2023/2831. Förordning (2024:448).
4 §
Stöd som lämnas i enlighet med förordning (EU) 2023/2831  får inte lämnas till ett företag som har skulder för svenska  skatter eller avgifter hos Kronofogdemyndigheten eller som är  i likvidation eller försatt i konkurs. Förordning (2024:448).
5 §
Om uppgifter om ett stöd till ett företag ska  offentliggöras enligt artikel 9 i förordning (EU) nr 651/2014,  får stödet endast beviljas om företaget samtycker till  offentliggörandet.
6 §
Stöd enligt 11-33, 38-46 a §§ och 48 § första stycket får  inte betalas ut till ett företag som är föremål för  betalningskrav på grund av ett beslut av Europeiska  kommissionen om att ett stöd beviljat av en svensk stödgivare  är olagligt och oförenligt med den inre marknaden.  Förordning (2023:175).
7 §
En stödmottagare ska på begäran av den förvaltande  myndigheten lämna de uppgifter som behövs för uppföljning  eller utvärdering av den åtgärd som stöd har lämnats för. I  detta ingår att lämna de uppgifter som behövs för att Sverige  ska kunna fullgöra de skyldigheter som följer av förordning 
(EU) nr 651/2014 och förordning (EU) 2023/2831.  Förordning (2024:448).
8 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
8 a §
Om stöd lämnas i enlighet med förordning (EU) 2023/2831  ska den förvaltande myndigheten i tio år från det att stödet  beslutades bevara de uppgifter som behövs för att kunna  fastställa att de villkor som följer av förordningen är  uppfyllda. Förordning (2024:448).
Särskilda bestämmelser om statligt stöd inom Europeiska  regionala utvecklingsfonden
9 §
Statligt stöd som lämnas inom det nationella programmet,  de regionala programmen och Interregprogrammen för Europeiska  regionala utvecklingsfonden får lämnas i enlighet med vad som  anges i 10-35 §§.
10 §
En förutsättning för stöd är att ansökan om stöd har  lämnats in innan arbetet med verksamheten eller projektet  inletts.
Stöd för tilläggsinvesteringar eller ökade utgifter som har  uppkommit sedan investeringen påbörjades får lämnas endast om  det finns synnerliga skäl.
11 §
Statligt stöd i form av regionalt investeringsstöd får  lämnas i enlighet med kapitel I och artikel 13 och  artikel 14.1-14.16 i förordning (EU) nr 651/2014, med de  begränsningar som följer av 10 och 11 §§ förordningen 
(2022:1467) om statligt stöd till regionala investeringar.  Förordning (2023:778).
12 §
Statligt stöd i form av investeringsstöd till små och  medelstora företag får lämnas i enlighet med kapitel I och  artikel 17 i förordning (EU) nr 651/2014.
Stödet får endast lämnas för verksamhet som bedöms kunna uppnå  lönsamhet och en varaktig sysselsättning för de anställda.
13 §
Statligt stöd till konsulttjänster till förmån för små  och medelstora företag får lämnas i enlighet med kapitel I och  artikel 18 i förordning (EU) nr 651/2014.
Stödet får endast lämnas för verksamhet som bedöms kunna uppnå  lönsamhet och en varaktig sysselsättning för de anställda.
14 §
Statligt stöd till små och medelstora företags deltagande  i mässor får lämnas i enlighet med kapitel I och artikel 19 i  förordning (EU) nr 651/2014.
15 §
Statligt stöd till företag för deltagande i projekt inom  Europeiskt territoriellt samarbete får lämnas i enlighet med  kapitel I och artiklarna 20 och 20a i förordning (EU) nr 
651/2014.
Stöd får lämnas till företag för deltagande i projekt inom  Europeiskt territoriellt samarbete trots att förutsättningarna  enligt 10 § första stycket inte är uppfyllda.
16 §
Statligt stöd i form av riskfinansieringsstöd får lämnas  i enlighet med kapitel I och artikel 21 i förordning (EU) nr 
651/2014.
Stöd får lämnas i form av riskfinansieringsstöd trots att  förutsättningarna enligt 10 § första stycket inte är  uppfyllda.
17 §
Statligt stöd till nystartade företag får lämnas i  enlighet med kapitel I och artikel 22 i förordning (EU) nr 
651/2014.
Stöd får lämnas till nystartade företag trots att  förutsättningarna enligt 10 § första stycket inte är  uppfyllda.
Trots vad som anges i första stycket är bestämmelserna om  höjda stödnivåer för företag etablerade i stödområden i  artikel 22.3 i förordning (EU) nr 651/2014 inte tillämpliga.
18 §
Statligt stöd till forsknings- och utvecklingsprojekt får  lämnas i enlighet med kapitel I och artikel 25 i förordning 
(EU) nr 651/2014.
19 §
Statligt stöd i form av investeringsstöd till  forskningsinfrastruktur får lämnas i enlighet med kapitel I  och artikel 26 i förordning (EU) nr 651/2014.
Ett beslut om stöd ska, i tillämpliga fall, förenas med  villkor om sådan övervakning och återbetalning som avses i  artikel 26.7 i förordning (EU) nr 651/2014.
19 a §
Statligt stöd i form av investeringsstöd till  testnings- och experimentinfrastruktur får lämnas i enlighet  med kapitel I och artikel 26a i förordning (EU) nr 651/2014.
Förordning (2023:778).
20 §
Statligt stöd till innovationskluster får lämnas i  enlighet med kapitel I och artikel 27 i förordning (EU) nr 
651/2014.
Trots vad som anges i första stycket är bestämmelserna om  höjda stödnivåer för innovationskluster i stödområden i  artikel 27.6 i förordning (EU) nr 651/2014 inte tillämpliga.
21 §
Statligt stöd i form av innovationsstöd till små och  medelstora företag får lämnas i enlighet med kapitel I och  artikel 28 i förordning (EU) nr 651/2014.
22 §
Statligt stöd till processinnovation och  organisationsinnovation får lämnas i enlighet med kapitel I  och artikel 29 i förordning (EU) nr 651/2014.
23 §
Statligt stöd till utbildning får lämnas i enlighet med  kapitel I och artikel 31 i förordning (EU) nr 651/2014.
24 §
Statligt stöd i form av investeringsstöd till miljöskydd,  inklusive utfasning av fossila bränslen, får lämnas i enlighet  med kapitel I och artikel 36.1-36.7 och 36.11 i förordning 
(EU) nr 651/2014. Förordning (2023:778).
24 a §
Statligt stöd i form av investeringsstöd till  laddnings- eller tankningsinfrastruktur får lämnas i enlighet  med kapitel I och artikel 36a i förordning (EU) nr 651/2014.
Förordning (2023:778).
25 §
Statligt stöd i form av investeringsstöd till andra  energieffektivitetsåtgärder än i byggnader får lämnas i  enlighet med kapitel I och artikel 38.1-38.5 och 38.7-38.8 i  förordning (EU) nr 651/2014. Förordning (2023:778).
25 a §
Statligt stöd i form av investeringsstöd till  energieffektivitetsåtgärder i byggnader får lämnas i enlighet  med kapitel I och artikel 38a.1-38a.14 och 38a.16 i förordning 
(EU) nr 651/2014. Förordning (2023:778).
26 §
Statligt stöd i form av investeringsstöd till främjande  av energi från förnybara energikällor, av förnybar vätgas och  av högeffektiv kraftvärme får lämnas i enlighet med kapitel I  och artikel 41 i förordning (EU) nr 651/2014.
Förordning (2023:778).
27 §
Statligt stöd i form av investeringsstöd till  resurseffektivitet och till att stödja övergången till en  cirkulär ekonomi får lämnas i enlighet med kapitel I och  artikel 47.1-47.8 och 47.10 i förordning (EU) nr 651/2014.
Förordning (2023:778).
28 §
Statligt stöd till studier och konsulttjänster i  miljöskydds- och energifrågor får lämnas i enlighet med  kapitel I och artikel 49 i förordning (EU) nr 651/2014.
Förordning (2023:778).
29 §
Statligt stöd till fasta bredbandsnät för utbyggnad av  accessnät får lämnas i enlighet med kapitel I och artikel 52 i  förordning (EU) nr 651/2014.
Stöd får endast lämnas inom programmet för Europeiska  regionala utvecklingsfonden för Övre Norrland 2021-2027.
Ett beslut om stöd ska, i tillämpliga fall, förenas med  villkor om sådan övervakning och återvinning som avses i  artikel 52.10 i förordning (EU) nr 651/2014.
Förordning (2023:778).
29 a §
Statligt stöd till backhaulnät får lämnas i enlighet  med kapitel I och artikel 52d i förordning (EU) nr 651/2014.
Stöd får endast lämnas inom programmet för Europeiska  regionala utvecklingsfonden för Mellersta Norrland 2021-2027  och programmet för Europeiska regionala utvecklingsfonden för  Övre Norrland 2021-2027.
Ett beslut om stöd ska, i tillämpliga fall, förenas med  villkor om sådan övervakning och återvinning som avses i  artikel 52d.9 i förordning (EU) nr 651/2014.
Förordning (2023:778).
30 §
Statligt stöd till kultur och bevarande av kulturarvet  får lämnas i enlighet med kapitel I och artikel 53.1-3a, 53.4, 
53.6 och 53.8 i förordning (EU) nr 651/2014.
Stöd får lämnas till kultur och bevarande av kulturarvet trots  att förutsättningarna enligt 10 § första stycket inte är  uppfyllda.
31 §
Statligt stöd till idrottsinfrastruktur och  multifunktionell rekreationsinfrastruktur får lämnas i  enlighet med kapitel I och artikel 55.1-7a, 55.8, 55.10 och 
55.12 i förordning (EU) nr 651/2014.
32 §
Statligt stöd i form av investeringsstöd till lokal  infrastruktur får lämnas i enlighet med kapitel I och artikel 
56 i förordning (EU) nr 651/2014.
Trots första stycket får investeringsstöd inte lämnas till  forskningsinfrastruktur eller bredbandsinfrastruktur.
33 §
Statligt stöd till kusthamnar får lämnas i enlighet med  kapitel I och artikel 56b i förordning (EU) nr 651/2014.
Förordning (2023:778).
34 §
Statligt stöd till företagsutveckling får lämnas i  enlighet med förordning (EU) 2023/2831.
Stödet får inte lämnas för kostnader som avser företagets  normala drift. Förordning (2024:448).
35 §
Statligt stöd i form av investeringsstöd till små och  medelstora företag får lämnas i enlighet med förordning (EU) 
2023/2831, med de begränsningar som följer av 24 § första och  andra styckena och 26 § förordningen (2022:1467) om statligt  stöd till regionala investeringar.
Stödet får endast lämnas för verksamhet som bedöms kunna uppnå  lönsamhet och en varaktig sysselsättning för de anställda.
Förordning (2024:448).
Särskilda bestämmelser om statligt stöd inom Fonden för en  rättvis omställning
36 §
Statligt stöd som lämnas inom det nationella programmet  för Fonden för en rättvis omställning får lämnas i enlighet  med det som anges i 37-46 a §§. Förordning (2023:175).
37 §
En förutsättning för stöd är att ansökan om stöd har  lämnats in innan arbetet med verksamheten eller projektet  inletts.
Stöd för tilläggsinvesteringar eller ökade utgifter som har  uppkommit sedan investeringen påbörjades får lämnas endast om  det finns synnerliga skäl.
38 §
Statligt stöd i form av regionalt investeringsstöd får  lämnas i enlighet med kapitel I och artikel 13 och  artikel 14.1-14.16 i förordning (EU) nr 651/2014, med de  begränsningar som följer av 10 och 11 §§ förordningen 
(2022:1467) om statligt stöd till regionala investeringar.  Förordning (2023:778).
39 §
Statligt stöd till forsknings- och utvecklingsprojekt får  lämnas i enlighet med kapitel I och artikel 25 i förordning 
(EU) nr 651/2014.
39 a §
Statligt stöd i form av investeringsstöd till  forskningsinfrastruktur får lämnas i enlighet med kapitel I  och artikel 26 i förordning (EU) nr 651/2014.
Ett beslut om stöd ska, i tillämpliga fall, förenas med  villkor om sådan övervakning och återbetalning som avses i  artikel 26.7 i förordning (EU) nr 651/2014.
Förordning (2023:175).
39 b §
Statligt stöd i form av investeringsstöd till  testnings- och experimentinfrastruktur får lämnas i enlighet  med kapitel I och artikel 26a i förordning (EU) nr 651/2014.
Förordning (2023:778).
40 §
Statligt stöd till utbildning får lämnas i enlighet med  kapitel I och artikel 31 i förordning (EU) nr 651/2014.
41 §
Statligt stöd i form av investeringsstöd till miljöskydd,  inklusive utfasning av fossila bränslen, får lämnas i enlighet  med kapitel I och artikel 36.1-36.8 och 36.11 i förordning 
(EU) nr 651/2014. Förordning (2024:394).
42 §
Statligt stöd i form av investeringsstöd till främjande  av energi från förnybara energikällor, av förnybar vätgas och  av högeffektiv kraftvärme får lämnas i enlighet med kapitel I  och artikel 41 i förordning (EU) nr 651/2014.
Förordning (2023:778).
43 §
Statligt stöd i form av investeringsstöd till  energieffektiva system för fjärrvärme eller fjärrkyla får  lämnas i enlighet med kapitel I och artikel 46.1-46.3 i  förordning (EU) nr 651/2014. Förordning (2023:778).
44 §
Statligt stöd i form av investeringsstöd till  resurseffektivitet och till att stödja övergången till en  cirkulär ekonomi får lämnas i enlighet med kapitel I och  artikel 47.1-47.8 och 47.10 i förordning (EU) nr 651/2014.
Förordning (2023:778).
45 §
Statligt stöd i form av investeringsstöd för  energiinfrastruktur får lämnas i enlighet med kapitel I och  artikel 48 i förordning (EU) nr 651/2014.
46 §
Statligt stöd till studier och konsulttjänster i  miljöskydds- och energifrågor får lämnas i enlighet med  kapitel I och artikel 49 i förordning (EU) nr 651/2014.
Förordning (2023:778).
46 a §
Statligt stöd får även lämnas för de åtgärder som avses  i 38-46 §§ om Europeiska kommissionen har beslutat att  godkänna stödet enligt artikel 107.2 eller 107.3 i fördraget  om Europeiska unionens funktionssätt. Stödet får lämnas i  enlighet med de villkor som framgår av kommissionens beslut.  Förordning (2023:175).
47 §
Statligt stöd för kompetensutvecklingsåtgärder får lämnas  i enlighet med förordning (EU) 2023/2831.  Förordning (2024:448).
Särskilda bestämmelser om statligt stöd inom Europeiska  socialfonden+
48 §
Statligt stöd som lämnas inom det nationella programmet  för Europeiska socialfonden+ får lämnas som stöd till  utbildning i enlighet med kapitel I och artikel 31 i  förordning (EU) nr 651/2014.
Statligt stöd får även lämnas i enlighet med förordning (EU) 
2023/2831. Förordning (2024:448).
4 kap. Övriga gemensamma bestämmelser
Hinder mot utbetalning
1 §
En förvaltande myndighet som har beslutat om ett stöd ska  besluta att det beviljade stödet helt eller delvis inte ska  betalas ut om
1. den som har ansökt om stöd genom att lämna oriktiga  uppgifter eller på något annat sätt har förorsakat att stödet  beviljats felaktigt eller med för högt belopp,
2. stödet av något annat skäl har beviljats felaktigt eller  med för högt belopp och mottagaren skäligen borde ha insett  detta,
3. stödet inte har utnyttjats eller använts eller det finns  anledning att anta att stödet inte kommer att utnyttjas eller  användas för det ändamål som det har beviljats för, eller
4. villkoren för stödet inte har följts.
Återbetalning och återkrav
2 §
En stödmottagare är återbetalningsskyldig om någon av  grunderna i 1 § är uppfyllda.
En stödmottagare är utöver vad som följer av första stycket  återbetalningsskyldig när det gäller stöd till investeringar i  infrastruktur eller produktiv investering om kriterierna i  artikel 65.1 första stycket i förordning (EU) 2021/1060 är  uppfyllda.
På det belopp som en stödmottagare är återbetalningsskyldig  för ska ränta betalas från och med den dag som infaller en  månad efter det att beslut om återkrav enligt 3 § har fattats  och efter en räntesats som vid varje tidpunkt överstiger  statens utlåningsränta med två procentenheter.
3 §
Om en stödmottagare är återbetalningsskyldig enligt 2 §  ska den förvaltande myndigheten besluta att helt eller delvis  kräva tillbaka stödet tillsammans med ränta.
De förvaltande myndigheterna enligt 1 kap. 6 § får avstå från  att återkräva stödbelopp i enlighet med vad som framgår av  artikel 52.2 i förordning (EU) 2021/1059.
4 §
Om en förvaltande myndighet har beslutat om återkrav eller  ränta enligt 3 § får det belopp som ska betalas enligt  beslutet räknas av mot annan utbetalning av stöd enligt  förordningen.
Avräkning får inte ske i det fall som avses i 3 kap. 6 §.
5 §
Bestämmelser om preskription för att vidta åtgärder på  grund av sådana oegentligheter som avses i artikel 1.2 i  rådets förordning (EG, Euratom) nr 2988/95 av den 18 december 
1995 om skydd av Europeiska gemenskapernas finansiella  intressen finns i artikel 3 i den förordningen. I stället för  de frister som anges i artikel 3.1 första och fjärde styckena  i den förordningen gäller att ett beslut om återkrav på grund  av oegentligheter ska fattas inom tio år från det att beloppet  betalades ut.
I fråga om preskription av andra fordringar på återbetalning  än sådana som avses i första stycket gäller 5 § lagen 
(2013:388) om tillämpning av Europeiska unionens  statsstödsregler och preskriptionslagen (1981:130).
Uppföljning och utvärdering
6 §
En stödmottagare ska på begäran av den förvaltande  myndigheten lämna de uppgifter som behövs för uppföljning  eller utvärdering. I detta ingår att lämna de uppgifter som  behövs för att Sverige ska kunna fullgöra de skyldigheter som  följer av artikel 44 i förordning (EU) 2021/1060 respektive  artikel 35 i förordning (EU) 2021/1059.
Uppgiftsskyldighet och direktåtkomst
7 §
De förvaltande myndigheterna enligt 1 kap. 4-6 §§ ska på  begäran av Ekonomistyrningsverket lämna ut uppgifter i ärenden  om stöd.
8 §
Ekonomistyrningsverket får medges direktåtkomst till  sådana uppgifter i ärenden om stöd som finns i de förvaltande  myndigheternas it-system och som myndigheten behöver för att  kunna fullgöra sina uppgifter som revisionsmyndighet.
Rätt att meddela föreskrifter
9 §
De förvaltande myndigheterna enligt 1 kap. 4-6 §§ får inom  sitt ansvarsområde meddela föreskrifter om verkställigheten av  denna förordning.
Finansieringsinstrument
10 §
Om stöd lämnas i form av finansieringsinstrument  tillämpas bestämmelserna i 1-4 §§ endast i den utsträckning  som den förvaltande myndigheten beslutar.
Överklagande
11 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 1, 3 och 4 §§ och 3 kap. 6 § får dock inte  överklagas.
Beslut enligt denna förordning får inte överklagas om  stödmottagaren är en statlig myndighet.
Övergångsbestämmelser
2022:1379
1. Denna förordning träder i kraft den 20 september 2022.
2. Genom förordningen upphävs
a) förordningen (2014:1383) om förvaltning av EU:s  strukturfonder,
b) förordningen (2015:61) om statligt stöd inom det nationella  socialfondsprogrammet, och
c) förordningen (2015:212) om statligt stöd inom Europeiska  regionala utvecklingsfonden.
3. De upphävda förordningarna gäller dock fortfarande för  programperioden 2014-2020.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.