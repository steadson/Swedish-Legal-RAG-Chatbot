Title: Förordning (2003:255) om försöksverksamhet med 
distansundervisning i gymnasieskolan i Emmaboda kommun
SFS Number: Svensk författningssamling 2003:255
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2003255-om-forsoksverksamhet-med_sfs-2003-255/
Source Link: http://rkrattsbaser.gov.se/sfst?bet=2003:255
Amendment Register Link: http://rkrattsbaser.gov.se/sfsr?bet=2003:255
Ministry/Authority: Utbildningsdepartementet
Issued: 2003-05-08
Metadata: {"Utfärdad": "2003-05-08", "Ändrad": "t.o.m. SFS 2007:822"}

==================================================

Förordning (2003:255) om försöksverksamhet med 
distansundervisning i gymnasieskolan i Emmaboda kommun
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:255
Departement/myndighet
:   
Utbildningsdepartementet
Utfärdad
:   
2003-05-08
Ändrad
:   
t.o.m. SFS 2007:822
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Denna förordning innehåller föreskrifter om en försöksverksamhet med distansundervisning i gymnasieskolan i Emmaboda kommun. Syftet med försöksverksamheten är att elever ska kunna få en flexibel undervisning i form av distansundervisning.
Med distansundervisning menas enligt denna förordning att en elev som deltar i utbildning på ett nationellt program i kommunens gymnasieskola får undervisning med stöd av informations- och kommunikationsteknik i den egna skolan av en annan utbildningsanordnare.
Försöksverksamheten gäller för utbildning som påbörjas efter den 1 juli 2003. Utbildningen får dock påbörjas senast höstterminen 2008. Förordning (2007:822).
2 §
Distansundervisningen får
- omfatta högst 750 gymnasiepoäng,
- endast avse nationellt fastställda kurser, och
- enbart utgöra en mindre del av en kurs.
3 §
Utbildning som anordnas med stöd av denna förordning får inte räknas som sådan utbildning som skall erbjudas enligt 5 kap. 5 § skollagen (1985:1100).
4 §
Bestämmelserna i gymnasieförordningen (1992:394) gäller för försöksverksamheten, om inte annat följer av nedanstående bestämmelser.
Undervisningstid
5 §
Den tid under vilken distansundervisning bedrivs skall anses motsvara sådan undervisningstid som avses i 1 kap. 2 §
gymnasieförordningen (1992:394).
Styrelsen för utbildningen skall ansvara för att elevens garanterade undervisningstid uppnås för utbildningen.
Individuell studieplan
6 §
Uppgift om att en elev deltar i försöksverksamheten och om i vilka kurser det ingår distansundervisning skall antecknas i elevens individuella studieplan enligt 1 kap. 12 §
gymnasieförordningen (1992:394).
Betyg
7 §
Betyg på avslutad kurs skall sättas av läraren på skolan efter samråd med den andra utbildningsanordnaren.
8 §
I en elevs slutbetyg skall det anges att eleven har deltagit i försöksverksamheten och i vilka kurser det förekommit distansundervisning.
Uppföljning och utvärdering
9 §
Emmaboda kommun är skyldig att medverka i uppföljning och utvärdering av försöksverksamheten.
Bestämmelser om kvalitetsredovisning finns i förordningen
(1997:702) om kvalitetsredovisning inom skolväsendet.
10 §
Emmaboda kommun ska senast den 1 oktober varje år, med början år 2004, till Statens skolverk redovisa omfattningen av försöksverksamheten.
Skolverket ska redovisa en utvärdering av försöksverksamheten till regeringen senast den 1 december 2011.
Förordning (2007:822).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.