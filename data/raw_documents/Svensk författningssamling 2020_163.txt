Title: Förordning (2020:163) om tillfälligt förbud mot besök i särskilda boendeformer för äldre för att förhindra spridningen av sjukdomen covid-19
SFS Number: Svensk författningssamling 2020:163
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020163-om-tillfalligt-forbud-mot_sfs-2020-163/
Source Link: http://rkrattsbaser.gov.se/sfst?bet=2020:163
Amendment Register Link: http://rkrattsbaser.gov.se/sfsr?bet=2020:163
Ministry/Authority: Socialdepartementet
Issued: 2020-03-30
Metadata: {"Utfärdad": "2020-03-30", "Ändrad": "t.o.m. SFS 2020:751"}

==================================================

Förordning (2020:163) om tillfälligt förbud mot besök i särskilda boendeformer för äldre för att förhindra spridningen av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:163
Departement/myndighet
:   
Socialdepartementet
Utfärdad
:   
2020-03-30
Ändrad
:   
t.o.m. SFS 2020:751
Tidsbestämd
: 
2020-10-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som syftar till  att förhindra spridning av sjukdomen covid-19 till personer  som vistas i vissa boenden för äldre.
Förordningen är meddelad med stöd av 16 kap. 10 §  socialtjänstlagen (2001:453).
2 §
Besök till den som bor i en sådan boendeform som avses i 
5 kap. 5 § andra eller tredje stycket socialtjänstlagen 
(2001:453) eller i motsvarande boendeform i 7 kap. 1 § första  stycket 2 samma lag är förbjudet.
Första stycket gäller inte den som i sin yrkesutövning har  behov av att vistas i ett sådant boende.
3 §
En person under 18 år får, trots förbudet mot besök i 2 §,  besöka förälder eller någon annan som han eller hon varaktigt  bor eller tidigare bott tillsammans med. Detta gäller dock  endast om den verksamhetsansvarige bedömer att risken för  spridning av sjukdomen covid-19 är liten i boendet.
4 §
Den verksamhetsansvarige för ett boende får i det enskilda  fallet medge undantag från förbudet mot besök om det finns  särskilda omständigheter som motiverar ett undantag och om  risken för spridning av sjukdomen covid-19 är liten i boendet.
5 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.