Title: Förordning (2001:1052) om bidrag till satsningar inom projektet 
Agenda kulturarv
SFS Number: Svensk författningssamling 2001:1052
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20011052-om-bidrag-till-satsningar_sfs-2001-1052/
Source Link: http://rkrattsbaser.gov.se/sfst?bet=2001:1052
Amendment Register Link: http://rkrattsbaser.gov.se/sfsr?bet=2001:1052
Ministry/Authority: Utbildnings- och kulturdepartementet
Issued: 2001-12-06
Metadata: {"Utfärdad": "2001-12-06"}

==================================================

Förordning (2001:1052) om bidrag till satsningar inom projektet 
Agenda kulturarv
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:1052
Departement/myndighet
:   
Utbildnings- och kulturdepartementet
Utfärdad
:   
2001-12-06
Tidsbestämd
: 
2004-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om bidrag till verksamhet inom ramen för projektet Agenda kulturarv.
2 §
Med projektet Agenda kulturarv avses sådan verksamhet som har till syfte att förnya kulturmiljövårdens arbete, inriktning, demokratiska förankring och slagkraft.
3 §
Bidrag får lämnas till utåtriktad verksamhet som syftar till att lyfta fram kulturarvets betydelse och roll i samhällsutvecklingen. Länsövergripande samarbetsprojekt skall prioriteras.
Bidrag får uppgå till högst 50 procent av kostnaden för det enskilda projektet.
4 §
Frågor om bidrag prövas av Riksantikvarieämbetet. Beslut om bidrag skall fattas i samråd med Statens kulturråd.
5 §
Riksantikvarieämbetet får meddela de föreskrifter som behövs för verkställigheten av denna förordning.
6 §
Riksantikvarieämbetets beslut enligt denna förordning får inte överklagas.
Övergångsbestämmelser
2001:1052
Denna förordning träder i kraft den 1 januari 2002 och gäller till och med den 31 december 2003. Förordningen skall dock tillämpas även därefter på ansökningar som kommit in till Riksantikvarieämbetet till och med den 31 december 2003.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.