Title: Förordning (2024:127) om clearing och avveckling av betalningar
SFS Number: Svensk författningssamling 2024:127
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024127-om-clearing-och-avveckling_sfs-2024-127/
Source Link: http://rkrattsbaser.gov.se/sfst?bet=2024:127
Amendment Register Link: http://rkrattsbaser.gov.se/sfsr?bet=2024:127
Ministry/Authority: Finansdepartementet FMA
Issued: 2024-03-07
Metadata: {"Utfärdad": "2024-03-07", "Ändrad": "t.o.m. SFS 2025:209"}

==================================================

Förordning (2024:127) om clearing och avveckling av betalningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:127
Departement/myndighet
:   
Finansdepartementet FMA
Utfärdad
:   
2024-03-07
Ändrad
:   
t.o.m. SFS 2025:209
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar  lagen (2024:114) om clearing och avveckling av betalningar.
Förordningen är meddelad med stöd av
- 7 kap. 1 § 1-4 lagen om clearing och avveckling av  betalningar i fråga om 4 § 1 och 4 och 5 och 6 §,
- 16 kap. 2 § 2 lagen (2004:297) om bank- och  finansieringsrörelse i fråga om 3 §, och
- 8 kap. 7 § regeringsformen i fråga om övriga bestämmelser.
Förordning (2025:209).
Underrättelser
2 §
Om Finansinspektionen med stöd av 6 kap. 3 § lagen 
(2024:114) om clearing och avveckling av betalningar beslutar  att en styrelseledamot eller verkställande direktör inte  längre får vara det, ska inspektionen snarast underrätta  Bolagsverket om beslutet. Detsamma gäller om inspektionen  förordnar en ersättare för en styrelseledamot eller  verkställande direktören.
Handläggningen av en ansökan om tillstånd att förvärva aktier
3 §
Bestämmelserna i 2 kap. 9-12 §§ förordningen (2004:329) om  bank- och finansieringsrörelse ska tillämpas vid handläggning  av en ansökan om tillstånd att förvärva aktier enligt 5 kap. 
8 § lagen (2024:114) om clearing och avveckling av  betalningar.
Bemyndiganden
4 §
Finansinspektionen får i fråga om lagen (2024:114) om  clearing och avveckling av betalningar meddela föreskrifter om
1. förutsättningar för tillstånd enligt 2 kap. 3 § och 5 kap. 
8 §,
2. innehållet i en ansökan om tillstånd att driva  clearingverksamhet,
3. vilka uppgifter, utöver det som framgår av denna  förordning, en ansökan, anmälan eller underrättelse enligt  lagen om clearing och avveckling av betalningar ska innehålla  samt vilka handlingar som samtidigt ska ges in till  Finansinspektionen,
4. vilka åtgärder ett clearingbolag ska vidta för att uppfylla  kraven på verksamheten i 3 kap. 1-7 §§, och
5. vilka uppgifter ett clearingbolag eller dess uppdragstagare  ska lämna till Finansinspektionen enligt 5 kap. 2 § och att  vissa av dessa uppgifter i stället ska lämnas till Statistiska  centralbyrån.
5 §
Innan Finansinspektionen meddelar föreskrifter om att  vissa uppgifter i stället ska lämnas till Statistiska  centralbyrån med stöd av 1 § 5, ska inspektionen ge Riksbanken  och Statistiska centralbyrån tillfälle att yttra sig.
6 §
Polismyndigheten får meddela föreskrifter om hur uppgifter  enligt 1 kap. 3 a § första stycket och 4 § lagen (2024:114) om  clearing och avveckling av betalningar ska lämnas.
Förordning (2025:209).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.