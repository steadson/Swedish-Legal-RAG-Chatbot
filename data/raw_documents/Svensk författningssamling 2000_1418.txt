Title: Förordning (2000:1418) om tillämpningen av vissa skyddsbestämmelser för sjukpenninggrundande inkomst
SFS Number: Svensk författningssamling 2000:1418
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20001418-om-tillampningen-av-vissa_sfs-2000-1418/
Source Link: http://rkrattsbaser.gov.se/sfst?bet=2000:1418
Amendment Register Link: http://rkrattsbaser.gov.se/sfsr?bet=2000:1418
Ministry/Authority: Socialdepartementet
Issued: 2000-12-14
Metadata: {"Utfärdad": "2000-12-14", "Ändrad": "t.o.m. SFS 2022:1445"}

==================================================

Förordning (2000:1418) om tillämpningen av vissa skyddsbestämmelser för sjukpenninggrundande inkomst
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:1418
Departement/myndighet
:   
Socialdepartementet
Utfärdad
:   
2000-12-14
Ändrad
:   
t.o.m. SFS 2022:1445
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning anges när skyddsbestämmelserna om  sjukpenning-grundande inkomst i 26 kap. 11 § andra stycket  samt 12 och 13 §§ socialförsäkringsbalken ska tillämpas för  en försäkrad som studerar, får periodiskt ekonomiskt stöd  enligt särskilda avtal mellan arbetsmarknadens parter eller  är arbetslös. Förordning (2018:671).
2 §
Skyddsbestämmelserna ska, utöver vad som anges i 26 kap. 
11 § första stycket socialförsäkringsbalken, tillämpas för en  försäkrad som
1. är ledig från sin anställning för studier inom det egna  yrkesområdet,
2. bedriver studier inom det egna yrkesområdet i annat fall än  som anges i 1, dock för högst ett år, eller
3. bedriver studier som han eller hon får bidrag för enligt  förordningen (2016:706) om utbildningsbidrag för  kompletterande pedagogisk utbildning som leder till  ämneslärarexamen för personer som har en examen på  forskarnivå, får studiestartsstöd för enligt lagen (2017:527)  om studiestartsstöd eller får omställningsstudiestöd för  enligt lagen (2022:856) om omställningsstudiestöd.
Förordning (2022:867).
2 a §
Skyddsbestämmelserna skall tillämpas för en försäkrad som enligt s.k. trygghetsavtal erhåller periodiskt ekonomiskt stöd för studier, praktik, start av eget företag eller annan jämförbar aktivitet. Förordning (2005:371).
3 §
/Upphör att gälla U:2026-01-01/
Skyddsbestämmelserna ska tillämpas för en försäkrad som  har en sjukpenninggrundande inkomst av anställning eller av  annat förvärvsarbete och som före ingången av den månad han  eller hon fyller 66 år
1. är helt eller delvis arbetslös,
2. på grund av hälsoskäl inte kan återgå i arbete hos sin  arbetsgivare, eller
3. på grund av hälsoskäl inte kan återgå i arbete i den egna  verksamheten.
Bestämmelserna i första stycket gäller endast när den  försäkrade är beredd att anta erbjudet arbete i en omfattning  som svarar mot den fastställda sjukpenninggrundande inkomsten  samt
1. aktivt söker sådant arbete och är anmäld som arbetssökande  hos den offentliga arbetsförmedlingen, eller
2. söker arbete på det sätt som Försäkringskassan föreskriver.
För en försäkrad som har fått sjukpenning ska villkoren enligt  andra stycket 1 anses vara uppfyllda under 25 arbetsdagar från  det att rätten till sjukpenning har upphört.  Förordning (2022:1444).
3 §
/Träder i kraft I:2026-01-01/
Skyddsbestämmelserna ska tillämpas för en försäkrad som  har en sjukpenninggrundande inkomst av anställning eller av  annat förvärvsarbete och som före ingången av den månad han  eller hon uppnår riktåldern för pension
1. är helt eller delvis arbetslös,
2. på grund av hälsoskäl inte kan återgå i arbete hos sin  arbetsgivare, eller
3. på grund av hälsoskäl inte kan återgå i arbete i den egna  verksamheten.
Bestämmelserna i första stycket gäller endast när den  försäkrade är beredd att anta erbjudet arbete i en omfattning  som svarar mot den fastställda sjukpenninggrundande inkomsten  samt
1. aktivt söker sådant arbete och är anmäld som arbetssökande  hos den offentliga arbetsförmedlingen, eller
2. söker arbete på det sätt som Försäkringskassan föreskriver.
För en försäkrad som har fått sjukpenning ska villkoren enligt  andra stycket 1 anses vara uppfyllda under 25 arbetsdagar från  det att rätten till sjukpenning har upphört.
Förordning (2022:1445).
4 §
Skyddsbestämmelserna ska tillämpas för en försäkrad som  deltar i ett arbetsmarknadspolitiskt program men inte får  aktivitetsstöd, utvecklingsersättning eller  etableringsersättning på grund av att han eller hon är  avstängd från rätt till någon sådan ersättning enligt  förordningen (2017:819) om ersättning till deltagare i  arbetsmarknadspolitiska insatser när han eller hon enligt den  förordningen
1. inte medverkat till att upprätta en individuell  handlingsplan, inte lämnat en aktivitetsrapport till  Arbetsförmedlingen inom utsatt tid eller inte besökt eller  tagit kontakt med Arbetsförmedlingen eller en leverantör som  utför arbetsmarknadspolitiska insatser på uppdrag av  Arbetsförmedlingen vid en överenskommen eller på annat sätt  bestämd tidpunkt,
2. vid ett tillfälle avvisat någon insats, aktivitet eller  annan arbetsmarknadspolitisk åtgärd inom programmet, eller
3. utan giltig anledning lämnat sitt arbete eller på grund av  otillbörligt uppträdande skilts från sitt arbete.
Skyddsbestämmelserna ska även tillämpas för en försäkrad som  utan att vara avstängd från rätt till aktivitetsstöd,  utvecklingsersättning eller etableringsersättning inte får  någon sådan ersättning. Förordning (2022:1246).
Övergångsbestämmelser
2000:1419
Denna förordning träder i kraft den 1 juli 2001. Äldre föreskrifter gäller fortfarande för en försäkrad som bedriver studier för vilka denne uppbär studiehjälp, studiemedel eller särskilt vuxenstudiestöd enligt studiestödslagen (1973:349)
eller studiestöd enligt lagen (1983:1030) om särskilt vuxenstudiestöd för arbetslösa.
2002:900
1. Denna förordning träder i kraft den 1 januari 2003.
2. Äldre bestämmelser gäller fortfarande för särskilt utbildningsbidrag som avser tid före ikraftträdandet.
2006:1451
1. Denna förordning träder i kraft den 1 januari 2007.
2. Äldre bestämmelser gäller fortfarande för rekryteringsbidrag som lämnats enligt den upphävda lagen (2002:624) om rekryteringsbidrag till vuxenstuderande.
2015:120
1. Denna förordning träder i kraft den 1 april 2015.
2. Den nya bestämmelsen ska dock tillämpas för tid från och med den 1 mars 2015.
2017:286
1. Denna förordning träder i kraft den 1 juli 2017.
2. Äldre föreskrifter gäller fortfarande för doktorander med  utbildningsbidrag som lämnas senast den 30 juni 2022.
2017:835
1. Denna förordning träder i kraft den 1 januari 2018.
2. För en försäkrad som är avstängd från sin rätt till  aktivitetsstöd eller utvecklingsersättning enligt den  upphävda förordningen (1996:1100) om aktivitetsstöd gäller 
4 § i den äldre lydelsen.
2022:1444
1. Denna förordning träder i kraft den 1 januari 2023.
2. Äldre föreskrifter gäller fortfarande för tid före  ikraftträdandet.
2022:1445
1. Denna förordning träder i kraft den 1 januari 2026.
2. Äldre föreskrifter gäller fortfarande för tid före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.