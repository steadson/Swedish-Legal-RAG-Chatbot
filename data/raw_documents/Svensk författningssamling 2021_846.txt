Title: Förordning (2021:846) om förvaltning av fonden för inre säkerhet och instrumentet för ekonomiskt stöd för gränsförvaltning och viseringspolitik
SFS Number: Svensk författningssamling 2021:846
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021846-om-forvaltning-av-fonden-for_sfs-2021-846/
Source Link: http://rkrattsbaser.gov.se/sfst?bet=2021:846
Amendment Register Link: http://rkrattsbaser.gov.se/sfsr?bet=2021:846
Ministry/Authority: Justitiedepartementet L4
Issued: 2021-09-09
Metadata: {"Utfärdad": "2021-09-09"}

==================================================

Förordning (2021:846) om förvaltning av fonden för inre säkerhet och instrumentet för ekonomiskt stöd för gränsförvaltning och viseringspolitik
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:846
Departement/myndighet
:   
Justitiedepartementet L4
Utfärdad
:   
2021-09-09
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens innehåll
1 §
I denna förordning finns bestämmelser om förvaltningen av  fonden för inre säkerhet och instrumentet för ekonomiskt stöd  för gränsförvaltning och viseringspolitik. Förordningen  kompletterar
1. Europaparlamentets och rådets förordning (EU, Euratom) 
2018/1046 av den 18 juli 2018 om finansiella regler för  unionens allmänna budget, om ändring av förordningarna (EU) nr 
1296/2013, (EU) nr 1301/2013, (EU) nr 1303/2013, (EU) nr 
1304/2013, (EU) nr 1309/2013, (EU) nr 1316/2013, (EU) nr 
223/2014, (EU) nr 283/2014 och beslut nr 541/2014/EU samt om  upphävande av förordning (EU, Euratom) nr 966/2012,
2. Europaparlamentets och rådets förordning (EU) 2021/1060 av  den 24 juni 2021 om fastställande av gemensamma bestämmelser  för Europeiska regionala utvecklingsfonden, Europeiska  socialfonden+, Sammanhållningsfonden, Fonden för en rättvis  omställning och Europeiska havs-, fiskeri- och  vattenbruksfonden samt finansiella regler för dessa och för  Asyl-, migrations- och integrationsfonden, Fonden för inre  säkerhet samt instrumentet för ekonomiskt stöd för  gränsförvaltning och viseringspolitik,
3. Europaparlamentets och rådets förordning (EU) 2021/1149 av  den  
7 juli 2021 om inrättande av Fonden för inre säkerhet, och
4. Europaparlamentets och rådets förordning (EU) 2021/1148 av  den  
7 juli 2021 om inrättande, som en del av Fonden för integrerad  gränsförvaltning, av instrumentet för ekonomiskt stöd för  gränsförvaltning och viseringspolitik.
Ansvariga myndigheter
2 §
Polismyndigheten är förvaltande myndighet och  Ekonomistyrningsverket är revisionsmyndighet enligt artikel 
71.1 i Europaparlamentets och rådets förordning (EU) 2021/1060  för programmen för fonden för inre säkerhet och instrumentet  för ekonomiskt stöd för gränsförvaltning och viseringspolitik.
3 §
Polismyndigheten ska ansvara för att upprätta ett  partnerskap enligt artikel 8.1 i Europaparlamentets och rådets  förordning (EU) 2021/1060 för programmen för fonden för inre  säkerhet och instrumentet för ekonomiskt stöd för  gränsförvaltning och viseringspolitik. Polismyndigheten ska  även ansvara för nödvändig rapportering till Europeiska  kommissionen och uppdateringar om partnerskapet.
4 §
Polismyndigheten ska ansvara för utvärdering av programmen  för fonden för inre säkerhet och instrumentet för ekonomiskt  stöd för gränsförvaltning och viseringspolitik enligt artikel 
44 i Europaparlamentets och rådets förordning (EU) 2021/1060.
Polismyndigheten ska även ansvara för att rapportera  oriktigheter i enlighet med artikel 69.12 i Europaparlamentets  och rådets förordning (EU) 2021/1060. En underrättelse om  innehållet i rapporteringen ska sändas till  Ekobrottsmyndigheten och Ekonomistyrningsverket.
Övervakningskommitté
5 §
Regeringen ska utse en ordförande och vilka berörda  myndigheter och andra parter som ska vara företrädda i den  övervakningskommitté som ska finnas för programmen för fonden  för inre säkerhet och instrumentet för ekonomiskt stöd för  gränsförvaltning och viseringspolitik enligt artikel 38.1 i  Europaparlamentets och rådets förordning (EU) 2021/1060.  Berörd myndighet och annan part ska i sin tur utse sin  företrädare i övervakningskommittén.
För beslut av övervakningskommittén krävs enhällighet.
Handläggning av stödärenden
6 §
Beslut om stöd enligt programmen för fonden för inre  säkerhet och instrumentet för ekonomiskt stöd för  gränsförvaltning och viseringspolitik och om utbetalning av  sådant stöd meddelas av Polismyndigheten. Stöd får betalas ut  endast om utgifterna är stödberättigade enligt de villkor som  gäller för stödet och med tillämpning av övriga  unionsrättsliga och nationella bestämmelser.
Upphävande av beslut
7 §
Om ett beslut om stöd har fattats på grund av oriktig,  vilseledande eller ofullständig uppgift från sökanden eller om  sökanden brutit mot de villkor som gäller för stödet, ska  Polismyndigheten upphäva beslutet helt eller delvis.
Återbetalningsskyldighet
8 §
Den som har tagit emot stöd är återbetalningsskyldig om  ett beslut om stöd upphävs efter det att stödet har betalats  ut eller om en stödmottagare i övrigt har tagit emot stöd för  utgifter som inte är stödberättigande.
På det belopp som en stödmottagare är återbetalningsskyldig  för ska ränta enligt räntelagen (1975:635) betalas.
9 §
Om en stödmottagare är återbetalningsskyldig enligt 8 §,  ska Polismyndigheten besluta att helt eller delvis kräva  tillbaka stödet och ränta.
Räntan får sättas ned om det finns särskilda skäl.
10 §
Är någon återbetalningsskyldig eller skyldig att betala  ränta får annat stöd enligt denna förordning kvittas mot  skulden.
Överklagande
11 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om utbetalning av stöd enligt 6 § och beslut enligt 7 §  får dock inte överklagas.
Bemyndigande
12 §
Polismyndigheten får meddela föreskrifter om  verkställigheten av denna förordning.
Övergångsbestämmelser
2021:846
1. Denna förordning träder i kraft den 1 november 2021.
2. Genom förordningen upphävs förordningen (2016:10) om  förvaltning av fonden för inre säkerhet.
3. Den upphävda förordningen gäller dock fortfarande för  ärenden om stöd som avser programperioden 2014-2020 och för  avslutande av denna programperiod.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.