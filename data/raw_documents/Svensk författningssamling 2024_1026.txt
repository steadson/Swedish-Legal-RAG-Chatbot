Title: Förordning (2024:1026) med instruktion för Folke Bernadotteakademin
SFS Number: Svensk författningssamling 2024:1026
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20241026-med-instruktion-for-folke_sfs-2024-1026/
Source Link: http://rkrattsbaser.gov.se/sfst?bet=2024:1026
Amendment Register Link: http://rkrattsbaser.gov.se/sfsr?bet=2024:1026
Ministry/Authority: Utrikesdepartementet
Issued: 2024-11-14
Metadata: {"Utfärdad": "2024-11-14"}

==================================================

Förordning (2024:1026) med instruktion för Folke Bernadotteakademin
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1026
Departement/myndighet
:   
Utrikesdepartementet
Utfärdad
:   
2024-11-14
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Folke Bernadotteakademin har i uppgift att bidra till  internationell freds- och säkerhetsfrämjande verksamhet, inom  ramen för Sveriges samlade utrikes-, säkerhets- och  biståndspolitik.
Myndighetens verksamhet är global, med ett särskilt fokus på  Europeiska unionens närområde.
2 §
Myndighetens uppgifter omfattar
1. konfliktförebyggande och fredsbyggande verksamhet,
2. stöd till fredsinsatser och civil krishantering, och
3. främjande av demokrati och rättsstatens principer.
3 §
Myndigheten ska
1. genomföra strategistyrt utvecklingssamarbete,
2. sekondera civil personal,
3. ansvara för det svenska bidraget till internationell  valobservation,
4. bedriva kapacitetsutveckling med partners,
5. stödja medlingsprocesser och liknande initiativ efter  beslut av regeringen,
6. bedriva evidensbaserad policyutveckling,
7. bistå regeringen med expertstöd inom myndighetens  verksamhets-område,
8. bidra till Sveriges engagemang för jämställda och  inkluderande freds- och säkerhetsfrämjande processer, och
9. samordna det internationella och nationella arbetet inom  International Forum for the Challenges of Peace Operations.
4 §
Myndigheten ska i sin verksamhet
1. motverka och vidta åtgärder mot korruption och andra  oegentligheter,
2. främja transparens och insyn i syfte att säkerställa att  tilldelade medel används på det sätt som mest effektivt ger  goda resultat, och
3. genomgående beakta ett jämställdhetsperspektiv.
5 §
Myndigheten får bedriva tjänsteexport som är direkt  kopplad till myndighetens verksamhetsområde och ligger inom  ramen för de uppgifter som anges i denna förordning eller i  någon annan förordning.
Myndigheten får på uppdrag utföra utbildningsverksamhet som är  direkt kopplad till myndighetens verksamhetsområden.  Intäkterna disponeras av myndigheten.
Samverkan
6 §
Myndigheten ska
1. samverka med nationella, regionala och internationella  aktörer för att uppnå effektivitet och samordning i Sveriges  bidrag till internationell freds- och säkerhetsfrämjande  verksamhet, och
2. upprätthålla en samlad överblick över svenska myndigheters  civila kompetenser och personalkategorier samt bidrag till  internationella freds- och krishanteringsinsatser.
Ledning
7 §
Myndigheten leds av en myndighetschef.
8 §
Vid myndigheten finns ett insynsråd som består av högst  nio ledamöter.
Anställningar och uppdrag
9 §
Generaldirektören är myndighetschef.
10 §
Myndigheten får efter samråd med Regeringskansliet 
(Utrikes-departementet) besluta att en anställd hos  myndigheten ska vara placerad vid en utlandsmyndighet, under  ledning av chefen för utlandsmyndigheten, i ett land där  myndigheten har i uppdrag att genomföra bilateralt  utvecklings-samarbete eller på annat sätt bedriver sin  verksamhet.
Personalansvarsnämnd
11 §
Vid myndigheten finns en personalansvarsnämnd.
Tillämpningen av vissa förordningar
12 §
Myndigheten ska tillämpa personalföreträdarförordningen 
(1987:1101).
Avgifter
13 §
Myndigheten får ta ut avgifter för utbildningsverksamhet,  konferenser och seminarier, i lämplig omfattning upp till full  kostnadstäckning. Myndigheten får bestämma avgifternas storlek  och disponera intäkterna i verksamheten.
Rapportering kring biståndsverksamhet
14 §
Myndigheten får medel för biståndsverksamhet från  utgiftsområde 7 Internationellt bistånd och ska för denna  verksamhet rapportera statistik till Styrelsen för  internationellt utvecklingssamarbete (Sida), i enlighet med  OECD:s biståndskommitté DAC:s direktiv samt enligt  International Aid Transparency Initiatives (IATI) standard.  Myndigheten ska inhämta anvisningar och vägledning för denna  rapportering från Sida.
Överklagande
15 §
Myndighetens beslut i ärenden om fördelning av bidrag  eller annan finansiering till stöd för insatser får inte  överklagas.
Övergångsbestämmelser
2024:1026
1. Denna förordning träder i kraft den 1 januari 2025.
2. Genom förordningen upphävs förordningen (2020:767) med  instruktion för Folke Bernadotteakademin.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.