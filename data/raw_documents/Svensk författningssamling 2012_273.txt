Title: Lag (2012:273) om trygg naturgasförsörjning
SFS Number: Svensk författningssamling 2012:273
URL: https://www.riksdagen.se/sv/dokument-och-lagar/dokument/svensk-forfattningssamling/lag-2012273-om-trygg-naturgasforsorjning_sfs-2012-273/
Source Link: http://rkrattsbaser.gov.se/sfst?bet=2012:273
Amendment Register Link: http://rkrattsbaser.gov.se/sfsr?bet=2012:273
Ministry/Authority: Klimat- och näringslivsdepartementet RSE
Issued: 2012-05-16
Metadata: {"Utfärdad": "2012-05-16", "Ändrad": "t.o.m. SFS 2023:383"}

==================================================

Lag (2012:273) om trygg naturgasförsörjning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:273
Departement/myndighet
:   
Klimat- och näringslivsdepartementet RSE
Utfärdad
:   
2012-05-16
Ändrad
:   
t.o.m. SFS 2023:383
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag kompletterar Europaparlamentets och rådets  förordning (EU) 2017/1938 av den 25 oktober 2017 om åtgärder  för att säkerställa försörjningstryggheten för gas och om  upphävande av förordning (EU) nr 994/2010.
Lag (2023:383)
.
Definitioner
2 §
Termer och uttryck som definieras i naturgaslagen
(2005:403) har samma betydelse i denna lag.
Behörig myndighet
3 §
Den myndighet som regeringen bestämmer är behörig  myndighet enligt förordning (EU) 2017/1938.
Lag (2018:1432)
.
Företagsplaner
4 §
Regeringen eller den myndighet som regeringen bestämmer får meddela föreskrifter om skyldighet för naturgasföretag och företag som förbrukar naturgas att upprätta och följa en förebyggande åtgärdsplan och en krisplan för företagets verksamhet (företagsplaner).
Solidaritet vid kris i gasförsörjningen
4 a §
Regeringen får meddela föreskrifter om
1. tekniska åtgärder för att gas ska kunna levereras enligt  artikel 13 i förordning (EU) 2017/1938, och
2. vem som enligt artikel 13 i samma förordning ska ansvara  för att
a) begära solidaritet,
b) den mängd gas som krävs för att tillgodose behovet hos  solidaritetsskyddade kunder tillförs det västsvenska  naturgassystemet och fördelas till dessa kunder, och
c) skälig ersättning betalas till den medlemsstat som har  bidragit med gas.
Lag (2018:1432)
.
Lagring av gas
4 b §
Den som är systembalansansvarig enligt 7 kap.  naturgaslagen (2005:403) ska, inom ramen för  systembalansansvaret, ansvara för att det fyllnadsmål om  lagring av gas och den fyllnadsbana med delmål som avses i  artikel 6a i förordning (EU) 2017/1938 nås.
Regeringen får meddela föreskrifter om att den  systembalansansvariges ansvar inte ska omfatta fyllnadsbanan  med delmål.
Lag (2023:383)
.
Tillsyn
5 §
Den behöriga myndigheten utövar tillsyn över att
1. förordning (EU) 2017/1938 och de åtgärdsplaner och  krisplaner som har upprättats enligt förordningen följs,  och
2. denna lag och föreskrifter som har meddelats i  anslutning till lagen följs.
Lag (2018:1432)
.
6 §
Den behöriga myndigheten har rätt att på begäran få de  upplysningar och ta del av de handlingar som behövs för  tillsynen.
Regeringen eller den myndighet som regeringen bestämmer får  meddela föreskrifter om skyldighet att lämna den information  som behövs för att den behöriga myndigheten ska kunna  fullgöra sina uppgifter enligt förordning (EU) 2017/1938 och  denna lag.
Lag (2018:1432)
.
7 §
Den behöriga myndigheten får meddela de förelägganden som behövs för att se till att de föreskrifter och planer som omfattas av tillsynen följs. Ett föreläggande får förenas med vite.
Ett föreläggande gäller omedelbart, om inte något annat beslutas.
Avgifter 8 § Regeringen eller den myndighet som regeringen  bestämmer får meddela föreskrifter om avgifter för att  finansiera de uppgifter som den behöriga myndigheten har  enligt förordning (EU) 2017/1938 samt enligt denna lag och  föreskrifter som har meddelats i anslutning till lagen.
Lag (2018:1432)
.
Överklagande
9 §
Ett beslut om föreläggande enligt 7 § får överklagas till allmän förvaltningsdomstol.
Prövningstillstånd krävs vid överklagande till kammarrätt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.