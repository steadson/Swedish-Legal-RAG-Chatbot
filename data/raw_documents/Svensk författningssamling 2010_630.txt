Title: Lag (2010:630) om regionalt utvecklingsansvar
SFS Number: Svensk författningssamling 2010:630
URL: https://www.riksdagen.se/sv/dokument-och-lagar/dokument/svensk-forfattningssamling/lag-2010630-om-regionalt-utvecklingsansvar_sfs-2010-630/
Source Link: http://rkrattsbaser.gov.se/sfst?bet=2010:630
Amendment Register Link: http://rkrattsbaser.gov.se/sfsr?bet=2010:630
Ministry/Authority: Finansdepartementet SFÖ
Issued: 2010-06-10
Metadata: {"Utfärdad": "2010-06-10", "Ändrad": "t.o.m. SFS 2023:920"}

==================================================

Lag (2010:630) om regionalt utvecklingsansvar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:630
Departement/myndighet
:   
Finansdepartementet SFÖ
Utfärdad
:   
2010-06-10
Ändrad
:   
t.o.m. SFS 2023:920
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde och definitioner
1 §
I denna lag finns bestämmelser om regionalt  utvecklingsarbete och om länsplaner för regional  transportinfrastruktur.
Lag (2023:920)
.
2 §
Med regionalt utvecklingsarbete avses i denna lag insatser  för att skapa en hållbar regional tillväxt och utveckling.
Lag (2023:920)
.
3 §
Denna lag gäller för regionerna. Lagen gäller också, med  undantag för 8 § 1, för Gotlands kommun. Det som sägs om en  region i 5-10 §§ gäller i sådant fall kommunen.
Lag (2019:944)
.
4 §
Gotlands kommun får besluta att kommunfullmäktige och  kommunstyrelsen i stället ska betecknas regionfullmäktige och  regionstyrelsen. Det som sägs i andra författningar om  kommunfullmäktige och kommunstyrelsen gäller i sådant fall  regionfullmäktige och regionstyrelsen.
Vid genomförande av val enligt vallagen (2005:837) i Gotlands  kommun ska dock beteckningen kommunfullmäktige användas.
Lag (2019:944)
.
Regionalt utvecklingsarbete
5 §
En region ska
1. utarbeta och fastställa en strategi för länets utveckling  och samordna insatser för genomförandet av strategin,
2. fastställa mål och prioriteringar för det regionala  kompetensförsörjningsarbetet och tillhandahålla bedömningar av  länets kompetensbehov inom offentlig och privat sektor på kort  och lång sikt,
3. trots 2 kap. 8 § andra stycket kommunallagen (2017:725)  besluta om användningen av vissa statliga medel för regionalt  utvecklingsarbete, och
4. följa upp, låta utvärdera och årligen till regeringen  redovisa resultaten av det regionala utvecklingsarbetet.
Lag (2023:920)
.
6 §
En region får utföra uppgifter inom ramen för EU:s  strukturfondsprogram.
Lag (2019:944)
.
Transportinfrastruktur
7 §
En region ska upprätta och fastställa länsplaner för  regional transportinfrastruktur.
Lag (2019:944)
.
Samverkan och samråd
8 §
En region ska samverka med
1. länets kommuner, och
2. länsstyrelsen och övriga berörda statliga myndigheter.
Lag (2019:944)
.
9 §
En region ska samråda med företrädare för berörda  organisationer och näringslivet i länet.
Lag (2019:944)
.
Statliga myndigheter
10 §
Statliga myndigheter som bedriver verksamhet i länet ska  beakta den strategi som fastställts för länets utveckling.
Länsstyrelsen och övriga statliga myndigheter ska inom sina  verksamhetsområden lämna regionen det stöd som den behöver för  regionalt utvecklingsarbete och regional  transportinfrastrukturplanering. De ska också löpande  informera regionen om pågående och planerade verksamheter som  har betydelse för länets utveckling.
Lag (2023:920)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.