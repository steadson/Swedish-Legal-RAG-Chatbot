Title: Förordning (2007:603) om intern styrning och kontroll
SFS Number: Svensk författningssamling 2007:603
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007603-om-intern-styrning-och_sfs-2007-603/
Source Link: http://rkrattsbaser.gov.se/sfst?bet=2007:603
Amendment Register Link: http://rkrattsbaser.gov.se/sfsr?bet=2007:603
Ministry/Authority: Finansdepartementet BA ToT
Issued: 2007-06-14
Metadata: {"Utfärdad": "2007-06-14", "Ändrad": "t.o.m. SFS 2018:1343"}

==================================================

Förordning (2007:603) om intern styrning och kontroll
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:603
Departement/myndighet
:   
Finansdepartementet BA ToT
Utfärdad
:   
2007-06-14
Ändrad
:   
t.o.m. SFS 2018:1343
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller för förvaltningsmyndigheter under regeringen som har skyldighet att följa internrevisionsförordningen (2006:1228).
Intern styrning och kontroll
2 §
Myndighetsledningen ansvarar för att det finns en  process för intern styrning och kontroll vid myndigheten som  fungerar på ett betryggande sätt. Denna process ska  säkerställa att myndigheten med rimlig säkerhet fullgör sina  uppgifter, uppnår verksamhetens mål och uppfyller kraven i 
3 § myndighetsförordningen (2007:515).
Processen för intern styrning och kontroll ska även förebygga  att verksamheten utsätts för korruption, otillbörlig  påverkan, bedrägeri och andra oegentligheter.
Myndighetsledningen ska säkerställa att det inom myndigheten  finns en god intern miljö som skapar förutsättningar för en  väl fungerande process för intern styrning och kontroll.  Förordning (2018:1343).
Riskanalys
3 §
En riskanalys ska göras i syfte att identifiera  omständigheter som utgör en väsentlig risk för att  myndigheten inte ska kunna fullgöra sina uppgifter, uppnå  verksamhetens mål och uppfylla kraven i 3 §  myndighetsförordningen (2007:515). Förordning (2018:1343).
Åtgärder
4 §
Med ledning av riskanalysen ska de åtgärder vidtas som  är nödvändiga för att myndigheten med rimlig säkerhet ska  kunna fullgöra sina uppgifter, uppnå verksamhetens mål och  uppfylla kraven i 3 § myndighetsförordningen (2007:515).
Förordning (2018:1343).
Uppföljning
5 §
Den interna styrningen och kontrollen skall systematiskt och regelbundet följas upp och bedömas.
Vid bedömningen skall iakttagelser som lämnas vid extern revision och internrevision beaktas.
Dokumentation
6 §
Riskanalysen och de åtgärder som vidtas med anledning  av analysen ska dokumenteras i den utsträckning som är  nödvändig för myndighetens uppföljning och bedömning av om  den interna styrningen och kontrollen är betryggande.
Förordning (2018:1343).
Verkställighetsföreskrifter
7 §
Ekonomistyrningsverket får meddela de föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.