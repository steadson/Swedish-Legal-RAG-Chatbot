Title: Förordning (2022:747) med kompletterande bestämmelser till EU:s förordning om återhämtning och resolution av centrala motparter
SFS Number: Svensk författningssamling 2022:747
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022747-med-kompletterande_sfs-2022-747/
Source Link: http://rkrattsbaser.gov.se/sfst?bet=2022:747
Amendment Register Link: http://rkrattsbaser.gov.se/sfsr?bet=2022:747
Ministry/Authority: Finansdepartementet
Issued: 2022-06-02
Metadata: {"Utfärdad": "2022-06-02", "Ändrad": "t.o.m. SFS 2023:607"}

==================================================

Förordning (2022:747) med kompletterande bestämmelser till EU:s förordning om återhämtning och resolution av centrala motparter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:747
Departement/myndighet
:   
Finansdepartementet
Utfärdad
:   
2022-06-02
Ändrad
:   
t.o.m. SFS 2023:607
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning gäller vid tillämpning av lagen 
(2022:739) med kompletterande bestämmelser till EU:s  förordning om återhämtning och resolution av centrala  motparter och Europaparlamentets och rådets förordning (EU) 
2021/23 av den 16 december 2020 om en ram för återhämtning och  resolution av centrala motparter och om ändring av  förordningarna (EU) nr 1095/2010, (EU) nr 648/2012, (EU)  nr 600/2014, (EU) nr 806/2014 och (EU) 2015/2365 samt  direktiven 2002/47/EG, 2004/25/EG, 2007/36/EG, 2014/59/EU och 
(EU) 2017/1132, i denna förordning kallad EU-förordningen.
Termer och uttryck som används i denna förordning har samma  betydelse och tillämpningsområde som i lagen och i EU-
förordningen. Förordning (2022:1705).
2 §
Denna förordning är meddelad med stöd av
- 6 kap. 2 § lagen (2022:739) med kompletterande bestämmelser  till EU:s förordning om återhämtning och resolution av  centrala motparter i fråga om 9 § andra meningen, och
- 8 kap. 7 § regeringsformen i fråga om övriga bestämmelser.
Utövande av det behöriga ministeriets funktioner
2 a §
Regeringskansliet (Finansdepartementet) ska utöva det  behöriga ministeriets funktioner enligt EU-förordningen med  undantag för de funktioner som ska utövas av regeringen enligt 
1 kap. 4 § lagen (2022:739) med kompletterande bestämmelser  till EU:s förordning om återhämtning och resolution av  centrala motparter. Förordning (2022:1705).
Beslut av resolutionsmyndigheten
2 b §
Riksgäldskontorets beslut enligt EU-förordningen får  vara avfattade på engelska. En översättning till svenska av  beslutet, där det framgår att det är den engelska lydelsen av  beslutet som gäller, ska i sådant fall biläggas beslutet.
Förordning (2023:607).
Förteckning
3 §
Finansinspektionen ska föra en förteckning över vilka  svenska centrala motparter som omfattas av EU-förordningen.  Förteckningen ska hållas aktuell och tillgänglig på  inspektionens webbplats. Förordning (2022:1705).
Inledande av ärende om statligt stöd
4 §
Ansökan om förebyggande statligt stöd enligt 4 kap. 1 §  lagen (2022:739) med kompletterande bestämmelser till EU:s  förordning om återhämtning och resolution av centrala  motparter eller statligt stöd under resolution enligt 4 kap. 
5 § samma lag får göras hos Riksgäldskontoret.  Riksgäldskontoret får också ta upp ett ärende om stöd utan  någon ansökan.
Avtal som rör stöd
5 §
Avtal eller beslut som rör förebyggande statligt stöd  eller statligt stöd under resolution ingås respektive fattas  av Riksgäldskontoret. Riksgäldskontoret ska överlämna sådana  avtal till regeringen för godkännande.
Villkor för stöd
6 §
Villkor för förebyggande statligt stöd eller statligt stöd  under resolution ska regleras genom avtal. Villkoren ska  utformas med hänsyn till statens risk samt för att tillvarata  statens rätt och säkerställa behovet av kontroll och  uppföljning.
Riksgäldskontoret ska i avtalet ta in villkor som under  avtalstiden
1. begränsar användningen av det statliga stödet i  stödmottagarens marknadsföring av sina tjänster,
2. säkerställer att följande gäller för de fem ledande  befattningshavare hos stödmottagaren som har den högsta  sammanlagda ersättningen:
a) fast lön eller andra fasta ersättningar till en viss  befattningshavare får för den aktuella befattningen inte  överstiga den ersättningsnivå som beslutats innan ansökan om  stöd gjordes eller Riksgäldskontoret på eget initiativ tog upp  ärendet om stöd,
b) rörlig ersättning, däribland överlåtelse av värdepapper och  upplåtelse av rätt att i framtiden förvärva värdepapper från  stödmottagaren, får inte beslutas under tiden för stödet och  omständigheter hänförliga till denna tid får inte beaktas när  rörlig ersättning ska beräknas till följd av tidigare ingångna  avtal, och inga rörliga ersättningar som beslutats innan  ansökan om stöd gjordes eller Riksgäldskontoret på eget  initiativ tog upp ärendet om stöd får verkställas eller  betalas ut under den tid stödet kvarstår, samt
c) villkoren i avtal om avgångsvederlag får inte vara  förmånligare än enligt gällande riktlinjer för  anställningsvillkor för ledande befattningshavare i företag  med statligt ägande,
3. syftar till att arvoden till styrelseledamöter och annan  ersättning för styrelseuppdrag begränsas till högst den nivå  som beslutats innan ansökan om stöd gjordes eller  Riksgäldskontoret på eget initiativ tog upp ärendet om stöd,  och
4. säkerställer att verksamheten inte genomgår en sådan  väsentlig utvidgning som inte hade ägt rum om stödmottagaren  inte hade omfattats av statligt stöd.
Om det finns synnerliga skäl, får Riksgäldskontoret i ett  enskilt fall ingå avtal trots att de villkor som anges i andra  stycket 2 och 3 inte är uppfyllda.
Förvaltning av tillgångar
7 §
Riksgäldskontoret ska förvalta aktier och andra tillgångar  som staten äger eller får som säkerhet i samband med att stöd  lämnas.
Statens ägande ska avvecklas i sådan takt att staten så långt  möjligt får ersättning för den risk och de kostnader som har  varit förenade med en genomförd stödåtgärd. Riksgäldskontoret  får besluta om avveckling av statens ägande av sådana aktier  och andra tillgångar som förvaltas av myndigheten, om ägandet  inte är av principiell betydelse eller i övrigt av större  vikt.
Uppföljning av lämnat stöd
8 §
Riksgäldskontoret ska löpande följa utvecklingen i en  central motpart som har fått stöd. Riksgäldskontoret ska  bevaka att villkor om återbetalning och andra villkor för  stödet uppfylls.
Skyldighet att lämna upplysningar
9 §
Av 5 kap. 1 § lagen (2022:739) med kompletterande  bestämmelser till EU:s förordning om återhämtning och  resolution av centrala motparter följer att en central motpart  ska lämna regeringen och Riksgäldskontoret de upplysningar som  de behöver för sin verksamhet enligt lagen. Om  Riksgäldskontoret begär det, ska uppgifterna ha granskats av  en revisor som utsetts av den centrala motparten i enlighet  med 9 kap. 8 § aktiebolagslagen (2005:551) eller 8 kap. 8 §  lagen (2018:672) om ekonomiska föreningar.
Godkännande av Europeiska kommissionen
10 §
För statligt stöd enligt denna förordning gäller som  villkor att stödet ska godkännas av Europeiska kommissionen  innan det får genomföras. Närmare bestämmelser om  upplysningsskyldighet finns i 12 § första stycket lagen 
(2013:388) om tillämpning av Europeiska unionens  statsstödsregler.
Ytterligare föreskrifter
11 §
Riksgäldskontoret får meddela de föreskrifter som behövs  för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.