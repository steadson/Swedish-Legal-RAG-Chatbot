Title: Förordning (2004:146) om utredning angående rätt att ingå 
äktenskap enligt lagen i annan stat
SFS Number: Svensk författningssamling 2004:146
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2004146-om-utredning-angaende-ratt_sfs-2004-146/
Source Link: http://rkrattsbaser.gov.se/sfst?bet=2004:146
Amendment Register Link: http://rkrattsbaser.gov.se/sfsr?bet=2004:146
Ministry/Authority: Justitiedepartementet L2
Issued: 2004-04-01
Metadata: {"Utfärdad": "2004-04-01"}

==================================================

Förordning (2004:146) om utredning angående rätt att ingå 
äktenskap enligt lagen i annan stat
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:146
Departement/myndighet
:   
Justitiedepartementet L2
Utfärdad
:   
2004-04-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vill någon ingå äktenskap inför en svensk myndighet och skall rätten att ingå äktenskap prövas även enligt lagen i en annan stat, gäller utöver äktenskapsbalkens bestämmelser vad som sägs nedan.
2 §
Vid hindersprövningen skall sökanden visa upp antingen
1. intyg av en behörig myndighet i den andra staten att det inte finns hinder mot äktenskapet enligt dess lag, eller
2. a) intyg av en behörig myndighet i den andra staten om vilka hinder som föreskrivs i dess lag,
b) om sökanden varken är eller skall vara folkbokförd här i landet: det intyg av en utländsk myndighet om sin behörighet att ingå äktenskapet som sökanden kan anskaffa, samt
c) om enligt den andra statens lag gäller att myndighets tillstånd, annans samtycke, läkarintyg, bodelning efter föregående äktenskap, iakttagande av väntetid eller liknande krävs för rätt att ingå äktenskapet: bevis att sådant villkor är uppfyllt.
Har ett intyg som enligt denna paragraf åberopas till styrkande av hinderslöshet utfärdats av en annan utländsk myndighet än en här i landet anställd diplomatisk eller konsulär tjänsteman, kan den som gör hindersprövningen begära ett bevis om myndighetens behörighet. Ett sådant bevis skall vara utfärdat av en sådan tjänsteman som nyss nämnts eller av en svensk diplomatisk eller konsulär tjänsteman.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.