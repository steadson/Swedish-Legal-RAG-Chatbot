Title: Förordning (2010:1770) om geografisk miljöinformation
SFS Number: Svensk författningssamling 2010:1770
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101770-om-geografisk_sfs-2010-1770/
Source Link: http://rkrattsbaser.gov.se/sfst?bet=2010:1770
Amendment Register Link: http://rkrattsbaser.gov.se/sfsr?bet=2010:1770
Ministry/Authority: Klimat- och näringslivsdepartementet
Issued: 2010-12-03
Metadata: {"Utfärdad": "2010-12-03", "Ändrad": "t.o.m. SFS 2022:1616"}

==================================================

Förordning (2010:1770) om geografisk miljöinformation
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1770
Departement/myndighet
:   
Klimat- och näringslivsdepartementet
Utfärdad
:   
2010-12-03
Ändrad
:   
t.o.m. SFS 2022:1616
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Samordning
3 kap. Informationsansvarets fördelning
4 kap. Informationsansvarets innebörd
5 kap. Samarbete
6 kap. Frivillig medverkan
Övergångsbestämmelser
1 kap. Inledande bestämmelser
1 §
Denna förordning innehåller bestämmelser om den svenska  infrastrukturen för tillgång till och utbyte av geografisk  miljöinformation som har elektronisk form och som är användbar  för verksamheter och åtgärder som kan påverka människors hälsa  eller miljön. När det gäller skyldigheter för kommuner och  enskilda organ är förordningen meddelad med stöd av
- 7 § lagen (2010:1767) om geografisk miljöinformation i fråga  om 6 kap. 1 och 2 §§,
- 8 § lagen om geografisk miljöinformation i fråga om 4 kap. 
10-15 §§ och 5 kap. 2 och 3 §§,
- 9 § lagen om geografisk miljöinformation i fråga om 2 kap. 
2, 3 och 7 §§, 3 kap. 17, 19 och 21 §§, 4 kap. 1, 2, 4-6 och 
8 §§ samt 5 kap. 1 och 4 §§,
- 8 kap. 7 och 11 §§ regeringsformen i fråga om övriga  bestämmelser. Förordning (2020:905).
2 §
Har upphävts genom förordning (2018:310).
3 §
I denna förordning avses med
e-handelstjänst: en tjänst som gör det möjligt att elektroniskt via Internet eller andra elektroniska gränssnitt få tillgång till geografisk miljöinformation och informationshanteringstjänster mot betalning, och
fullgöra informationsansvar: att i fråga om geografisk miljöinformation som avser svenska förhållanden fullgöra informationsansvar enligt 5 § lagen (2010:1767) om geografisk miljöinformation.
Termer och uttryck i denna förordning har i övrigt samma betydelse som i lagen om geografisk miljöinformation. Med rumsliga datamängder avses detsamma som geografisk miljöinformation. Med nättjänster och rumsliga datatjänster avses detsamma som informationshanteringstjänster.
2 kap. Samordning
Den övergripande samordningen
1 §
Lantmäteriet ska samordna den svenska infrastrukturen för tillgång till och utbyte av geografisk miljöinformation genom att se till att
1. det i Sverige finns ett sammanhängande system för informationen,
2. det på Internet fortlöpande finns en fungerande ingång till systemet,
3. informationshanteringstjänster samordnas så att systemet kan fungera väl, och
4. systemet är samordnat med det system för geografisk miljöinformation som finns inom Europeiska unionen.
Lantmäteriet ska vara kontaktpunkt för Europeiska kommissionen i frågor som rör den svenska infrastrukturen för tillgång till och utbyte av geografisk miljöinformation.
De informationsansvarigas samordning
2 §
Den eller de som är informationsansvariga enligt något av de trettiotre informationsteman som anges i 3 kap. ska
1. hålla sig informerade om var det finns sådan geografisk miljöinformation som hör till temat, och
2. underrätta Lantmäteriet om förhållanden som har betydelse för det sammanhängande systemet för informationen och informationsansvarets fördelning.
Om ett tema är fördelat på två eller flera informationsansvariga, ska de samordna sitt arbete, utse någon att vara samordnare och underrätta Lantmäteriet om vem som är samordnare för temat.
3 §
Om geografisk miljöinformation beskriver eller lägesbestämmer något som sträcker sig över gränsen till ett annat land och beskrivningen eller lägesbestämningen inte stämmer överens med det andra landets beskrivning eller lägesbestämning, ska den som är ansvarig för informationen enligt 3 kap. vidta åtgärder inom sitt kompetensområde för att tillsammans med den eller dem som är ansvariga i det andra landet se till att informationen blir överensstämmande.
Information som en myndighet inte har informationsansvar för
4 §
Om det hos en förvaltningsmyndighet finns geografisk miljöinformation som myndigheten inte är informationsansvarig för enligt denna förordning, ska myndigheten underrätta Lantmäteriet om detta.
Rapportering och annan information till Europeiska kommissionen
5 §
Lantmäteriet ska svara för den rapportering till  Europeiska kommissionen som avser hur det svenska  sammanhängande systemet för geografisk miljöinformation är  uppbyggt och används.
Rapporteringen ska innehålla uppdaterade uppgifter om
1. hur de informationsansvariga är samordnade med varandra och  med andra användare av systemet och hur de  informationsansvariga och användarna har bidragit till  samordningen,
2. hur informationens kvalitet säkras,
3. användningen av systemet,
4. avtal om samarbete mellan informationsansvariga, och
5. kostnader och vinster med systemet.
Rapporteringen ska göras tillgänglig för allmänheten och vid  behov uppdateras senast den 31 mars varje år.
Förordning (2022:415).
6 §
Lantmäteriet ska ge Europeiska kommissionen de uppgifter som kommissionen begär för sin analys av hur informationssystemen i Europeiska unionen fungerar tillsammans och av vad som bör göras för att ordna en fungerande samverkan.
7 §
Vid fullgörandet av skyldigheterna enligt 5 och 6 §§ ska  Lantmäteriet följa kommissionens genomförandebeslut (EU) 
2019/1372 av den 19 augusti 2019 om genomförande av  Europaparlamentets och rådets direktiv 2007/2/EG vad gäller  övervakning och rapportering. Förordning (2022:415).
8 §
De informationsansvariga enligt 3 kap. ska inom sina ansvarsområden ge Lantmäteriet de uppgifter som behövs för att Lantmäteriet ska kunna fullgöra sitt ansvar enligt 5 och 6 §§.
9 §
Lantmäteriet får meddela de föreskrifter som behövs för verkställigheten av 8 §.
3 kap. Informationsansvarets fördelning
Referenssystem för lägesbestämning
1 §
För referenssystem som behövs för att entydigt  lägesbestämma information ska informationsansvar fullgöras  av
1. Lantmäteriet i fråga om landbaserade geodetiska  referenssystem, och
2. Sveriges meteorologiska och hydrologiska institut i fråga  om medelvattennivå. Förordning (2016:1192).
Geografiska rutnätssystem
2 §
I fråga om geografiska rutnätssystem där rutnäten är harmoniserade med flera upplösningar, med gemensam utgångspunkt och med standardiserad placering och storlek på rutorna, ska informationsansvar fullgöras av Lantmäteriet.
Ortnamn
3 §
För ortnamn ska informationsansvar fullgöras av  Lantmäteriet i fråga om namn på administrativa enheter,  bebyggelser och naturföreteelser. Förordning (2016:1192).
Administrativa indelningar
4 §
För administrativa enheter på lokal, regional eller  nationell nivå som är åtskilda av administrativa gränser ska  informationsansvar fullgöras av
1. Lantmäteriet i fråga om riksgräns samt läns- och  kommungränser, och
2. Sjöfartsverket i fråga om baslinjer och baslinjepunkter,  territorialgränsen samt de yttre avgränsningslinjerna för  kontinentalsockeln och för Sveriges ekonomiska zon.
Förordning (2016:1192).
Adresser
5 §
I fråga om uppgifter i form av belägenhetsadresser, postnummer och postorter ska informationsansvar fullgöras av Lantmäteriet.
Fastighetsområden
6 §
I fråga om uppgifter om fastigheters och samfälligheters områden ska informationsansvar fullgöras av Lantmäteriet.
Infrastruktur för transport
7 §
För väg-, järnvägs-, luft- och sjötransportnät med  tillhörande infrastruktur samt länkar mellan de olika näten  ska informationsansvar fullgöras av
1. Luftfartsverket i fråga om lufttransportnät med  tillhörande infrastruktur,
2. Sjöfartsverket i fråga om sjötransportnät med tillhörande  infrastruktur,
3. Trafikverket i fråga om järnväg- och vägtransportnät med  tillhörande infrastruktur samt länkar mellan  transportnättyper.
Informationsansvaret omfattar även det nät som avses i  Europaparlamentets och rådets beslut nr 1692/96/EG av den 23  juli 1996 om gemenskapens riktlinjer för utbyggnad av det  transeuropeiska transportnätet. Förordning (2016:1192).
Inlandshydrografi
8 §
För inlandsytvatten, avrinningsområden,  delavrinningsområden och andra hydrografiska element i  inlandet såsom rännor och slussar, ska informationsansvar  fullgöras av
1. Lantmäteriet i fråga om strandlinjer,  strandlinjekonstruktioner, våtmarker och inlandsytvatten,  och
2. Sveriges meteorologiska och hydrologiska institut i fråga  om avrinningsområden och nätverk för att beskriva flöden samt  dammar. Förordning (2016:1192).
Skyddade områden
9 §
För områden som är utsedda eller förvaltas inom ramen för  internationell lagstiftning, Europeiska unionens lagstiftning  eller svensk lagstiftning för att uppnå specifika  miljövårdsmål ska informationsansvar fullgöras av
1. Naturvårdsverket i fråga om områden som omfattas av det  nationella naturvårdsregistret enligt 33 a § förordningen 
(1998:1252) om områdesskydd enligt miljöbalken m.m.,
2. Riksantikvarieämbetet i fråga om fornlämningar,  byggnadsminnen och kyrkliga kulturminnen enligt  kulturmiljölagen (1988:950), statliga byggnadsminnen enligt  förordningen (2013:558) om statliga byggnadsminnen samt  svenska områden som pekats ut i enlighet med Unescos  konvention av den 16 november 1972 om skydd för världens  kultur- och naturarv, och
3. Skogsstyrelsen i fråga om biotopskyddsområden beslutade av  Skogsstyrelsen. Förordning (2016:1192).
Höjd- och djupförhållanden
10 §
För digitala höjdmodeller för mark-, is- och havsyta  inklusive höjd på land samt djup under vatten ska  informationsansvar fullgöras av
1. Lantmäteriet i fråga om höjdgitter och höjdkurvor, och
2. Sjöfartsverket i fråga om djup i havsområden, insjöar och  vattenleder. Förordning (2016:1192).
Marktäcket
11 §
För det fysiska och biologiska marktäcket på jordytan  ska informationsansvar fullgöras av
1. Lantmäteriet i fråga om information om marktäcke som  samlas in för produktion av Lantmäteriets grundläggande  geodata, och
2. Naturvårdsverket i fråga om sådan information om marktäcke  som samlas in på uppdrag av Naturvårdsverket.  Förordning (2016:1192).
Bilder på jordytan
12 §
För bilder på jordytan (georefererade bilddata) från  satelliter eller flygburna sensorer ska informationsansvar  fullgöras av Lantmäteriet i fråga om ortofoto som ingår i  Lantmäteriets nationella bildförsörjningsprogram.
Förordning (2016:1192).
Geologiska förhållanden
13 §
För berggrund, jordlager, grundvatten, landformer och  andra geologiska förhållanden indelade efter sammansättning,  egenskaper och struktur ska informationsansvar fullgöras av
1. Lantmäteriet i fråga om tyngdkraftsinformation för  geoidbestämning,
2. Sjöfartsverket i fråga om erosionsskydd vid allmänna  farleder,
3. Sveriges geologiska undersökning i fråga om berggrund,  jordtäcke, grundvatten och geofysik samt i fråga om borrhål  som inte omfattas av Statens geotekniska instituts eller  Trafikverkets ansvar,
4. Statens geotekniska institut i fråga om geotekniska  borrhål för stabilitetsundersökningar i samband med ras- och  skredrisk, och
5. Trafikverket i fråga om geotekniska borrhål gjorda för att  undersöka förutsättningarna för att anlägga statliga vägar  och statliga järnvägar. Förordning (2016:1192).
Statistiska enheter
14 §
För enheter för spridning och användning av statistisk  information (statistiska enheter) ska informationsansvar  fullgöras av Statistiska centralbyrån i fråga om  statistikrutor. Förordning (2016:1192).
Byggnader
15 §
För byggnader ska informationsansvar fullgöras av
1. Lantmäteriet i fråga om byggnaders läge och utbredning,  och
2. Riksantikvarieämbetet i fråga om sådana byggnaders läge  som är
a) byggnadsminnen eller kyrkobyggnader enligt  kulturmiljölagen (1988:950), eller
b) statliga byggnadsminnen enligt förordningen (2013:558) om  statliga byggnadsminnen. Förordning (2016:1192).
Markens jordmåner och jordarter
16 §
För markens egenskaper i fråga om jordmånens innehåll av  partiklar och organiskt material, stenighet, djup, textur,  struktur, erosion, genomsnittlig lutning och beräknad  vattenhållande förmåga ska informationsansvar fullgöras av
1. Naturvårdsverket i fråga om markundersökningar inom  nationell miljöövervakning,
2. Statens jordbruksverk i fråga om förtätade  markundersökningar på åkermark, och
3. Sveriges geologiska undersökning i fråga om markgeokemiska  analyser. Förordning (2016:1192).
Mark- och vattenanvändning
17 §
För mark- och vattenanvändning indelad efter nuvarande  och framtida planerad funktion eller socioekonomisk användning  ska informationsansvar fullgöras av
1. Statens jordbruksverk i fråga om jordbruksmark som ger rätt  till stöd som finansieras helt eller delvis av Europeiska  unionen,
2. Sametinget i fråga om mark- och vattenområden som används  för renskötsel, och
3. kommunerna i fråga om detaljplaner och planbeskrivningar  enligt plan- och bygglagen (2010:900). Förordning (2020:905).
Förhållandet mellan människors hälsa och miljön
18 §
För information om geografiska områden med förhöjd  förekomst av ohälsa som kan antas ha ett direkt eller indirekt  samband med miljöns kvalitet och för information om effekter  på människors hälsa eller välbefinnande som har ett direkt  eller indirekt samband med miljöns kvalitet ska  informationsansvar fullgöras av
1. Folkhälsomyndigheten i fråga om hälsorelaterade  förhållanden som är självrapporterade,
2. Myndigheten för samhällsskydd och beredskap i fråga om  olyckor,
3. Naturvårdsverket i fråga om sådan bullerutbredning inom  kommuner med mer än 100 000 invånare som avses i 3 §  förordningen (2004:675) om omgivningsbuller,
4. Socialstyrelsen i fråga om skador, sjukdomar och  dödsorsaker, och
5. Trafikverket i fråga om sådan bullerutbredning för  vägtrafik, järnvägstrafik och flygtrafik som avses i 4-6 §§  förordningen om omgivningsbuller. Förordning (2022:415).
Anläggningar och platser för allmännyttiga och offentliga tjänster
19 §
För anläggningar för hantering av avloppsvatten,  anläggningar för avfallshantering, anläggningar för  energiförsörjning, anläggningar för vattenförsörjning,  räddningstjänstens anläggningar, skolor, sjukhus och andra  allmännyttiga och offentliga tjänster ska informationsansvar  fullgöras av
1. Inspektionen för vård och omsorg i fråga om hem för vård  eller behandling, äldreboende, sjukhus och vårdcentraler,
2. länsstyrelsen i fråga om anläggningar och områden för  behandling eller hantering av avfall, avloppsvatten eller  avloppsslam som omfattas av ett sådant tillstånd eller sådan  tillståndsplikt som avses i 9 kap. miljöbalken,
3. Myndigheten för samhällsskydd och beredskap i fråga om  brandstationer, skyddsrum och ljudsändare för utomhusvarning,
4. Statens skolverk i fråga om skolenheter för förskoleklass,  grundskolan, specialskolan, sameskolan, anpassade grundskolan,  gymnasieskolan och anpassade gymnasieskolan,
5. Statistiska centralbyrån i fråga om lokaler för förskolan  samt myndighets- och kommunkontor,
6. Svenska kraftnät i fråga om transmissionsnät för el  inklusive anläggningar, och
7. Trafikverket i fråga om de fibernät och kraftledningar som  Trafikverket förvaltar samt de telefoner som finns  tillgängliga i anslutning till statliga vägar och statliga  järnvägar. Förordning (2022:1616).
Anläggningar och platser för miljöövervakning
20 §
För placering och användning av anläggningar och platser  för miljöövervakning som genomförs av offentliga myndigheter  eller för deras räkning ska informationsansvar fullgöras av
1. Havs- och vattenmyndigheten i fråga om
a) nationell miljöövervakning av sjöar, vattendrag, kust och  hav, och
b) miljöövervakning av badvatten som omfattas av  badvattenförordningen (2008:218),
2. länsstyrelsen i fråga om regional miljöövervakning av  luft, landmiljön, sjöar, vattendrag och den marina miljön,
3. Naturvårdsverket i fråga om
a) nationell miljöövervakning av miljögifter,
b) nationell miljöövervakning av luft och landmiljön, och
c) nationell uppföljning av särskilda skyddade områden  förtecknade enligt 7 kap. 27 § första stycket 2  miljöbalken,
4. Strålsäkerhetsmyndigheten i fråga om  nationell miljöövervakning av strålning,
5. Sveriges geologiska undersökning i fråga om övervakning av  grundvatten, havssediment och sjösediment, och
6. Sveriges lantbruksuniversitet i fråga om nationell  övervakning av skogarnas tillstånd och förändring.
Förordning (2016:1192).
Produktions- och industrianläggningar samt upplagsplatser
21 §
För verksamheter som avses i 9, 11 eller 12 kap.  miljöbalken ska, om inte annat följer av 22 §,  informationsansvar fullgöras av
1. länsstyrelsen i fråga om verksamheter som omfattas av ett  sådant tillstånd eller sådan tillståndsplikt som avses i 9  eller 11 kap. miljöbalken,
2. Myndigheten för samhällsskydd och beredskap i fråga om  verksamheter enligt lagen (1999:381) om åtgärder för att  förebygga och begränsa följderna av allvarliga  kemikalieolyckor, och
3. Svenska kraftnät i fråga om dammsäkerhet avseende dammar i  dammsäkerhetsklass A, B eller C enligt 11 kap. miljöbalken.
Förordning (2016:1192).
Anläggningar i jordbruk eller vattenbruk
22 §
För vattenbruksanläggningar, jordbruksproduktionsanläggningar, bevattningssystem, växthus, djurstallar och annan jordbruksutrustning ska informationsansvar fullgöras av Statens jordbruksverk i fråga om vattenbruksföretag och produktionsplatser för djurhållning.
Förordning (2012:771).
Befolkningsfördelning
23 §
För geografisk fördelning av människor, med befolkningskaraktäristika och sysselsättningsgrader, i rutnät, regioner, administrativa enheter eller andra analysenheter ska informationsansvar fullgöras av Statistiska centralbyrån i fråga om befolkningsstatistik.
Områden med särskild förvaltning, reglering eller begränsning  och enheter för rapportering
24 §
För områden och andra geografiska enheter som  används för rapportering, förvaltas eller regleras på  internationell, europeisk, nationell, regional eller lokal  nivå avseende vattenavrinning, kustförvaltning, farleder,  nitratkänslighet, dricksvattentäkt, avfallsdeponering,  avfallsdumpning, buller, gruvprospektering, gruvbrytning  eller annat som har relevans från miljöinformationssynpunkt  ska informationsansvar fullgöras av
1. Havs- och vattenmyndigheten i fråga om
a) gränser för områden med fredning av fisk eller förbud mot  fiske samt andra förvaltningsgränser till skydd för  fiskbestånden och miljön,
b) fiskvatten,
c) förvaltningsområden enligt havsmiljöförordningen 
(2010:1341) samt till förvaltningsområdena hänförliga  bedömningsområden föreskrivna av Havs- och vattenmyndigheten  med stöd av 20 § havsmiljöförordningen, och
d) sammanställningar av nationellt särskilt värdefulla  limniska områden,
2. länsstyrelsen i fråga om miljöriskområden, musselvatten  och anläggningar för bortskaffande av avfall som omfattas av  ett sådant tillstånd eller sådan tillståndsplikt som avses i 
9 kap. miljöbalken,
3. Naturvårdsverket i fråga om
a) områden som omfattas av naturvårdsavtal där  Naturvårdsverket eller länsstyrelserna är avtalspart för  staten,
b) vattenskyddsområden som omfattas av föreskrifter enligt 7  kap. 22 § miljöbalken,
c) områden som omfattas av ordningsföreskrifter enligt 7 kap. 
30 § miljöbalken,
d) områden med förbud mot markavvattning enligt 11 kap. 14 §  miljöbalken och 4 § förordningen (1998:1388) om  vattenverksamheter,
e) områden som är känsliga för övergödning enligt rådets  direktiv 91/271/EEG av den 21 maj 1991 om rening av  avloppsvatten från tätbebyggelse, och
f) zoner och tätbebyggelse för utvärdering och säkerställande  av luftkvalitet enligt Europaparlamentets och rådets direktiv 
2008/50/EG av den 21 maj 2008 om luftkvalitet och renare luft  i Europa,
4. Sjöfartsverket i fråga om reglerade farleder till havs och  i större inlandsvatten,
5. Skogsstyrelsen i fråga om naturvårdsavtalsområden där  Skogsstyrelsen är avtalspart,
6. Statens jordbruksverk i fråga om
a) känsliga områden enligt 5 § förordningen (1998:915) om  miljöhänsyn i jordbruket, och
b) restriktionszoner enligt 4, 4 a och 5 §§ epizootilagen 
(1999:657), 4 § epizootiförordningen (1999:659), 5 §  zoonoslagen (1999:658), 3 § zoonosförordningen (1999:660), 7 
§ lagen (2006:806) om provtagning på djur, m.m. samt 6 § 3  förordningen (2006:815) om provtagning på djur, m.m.,
7. Sveriges geologiska undersökning i fråga om
a) områden med tillstånd för prospektering och  gruvbrytning,
b) grundvattenförekomster inom  vattenförvaltningen, och
8. Sveriges meteorologiska och hydrologiska institut i fråga  om vattenförekomster och vattendistrikt.  Förordning (2018:2114).
Översvämningar, jordskred, laviner, skogsbränder eller andra risker som uppstår genom naturens inverkan
25 §
För sårbara områden klassificerade efter atmosfäriska,  hydrologiska, seismiska och vulkaniska fenomen, bränder samt  andra risker som uppstår genom naturens inverkan och som på  ett allvarligt sätt kan påverka samhället ska  informationsansvar fullgöras av
1. Myndigheten för samhällsskydd och beredskap i fråga om  översiktlig stabilitetskartering, översvämningskartering och  brandriskvärden för vegetation, och
2. Statens geotekniska institut i fråga om skredrisker vid  vattendrag och områdens sårbarhet för stranderosion.
Förordning (2016:1192).
Atmosfäriska förhållanden
26 §
För fysikaliska förhållanden i atmosfären ska informationsansvar fullgöras av Sveriges meteorologiska och hydrologiska institut i fråga om atmosfäriska modeller.
Meteorologiska och hydrologiska förhållanden
27 §
För nederbörd, temperatur, vindhastighet, vindriktning  och andra meteorologiska förhållanden samt vattenföring och  andra hydrologiska förhållanden ska informationsansvar  fullgöras av
1. Sveriges meteorologiska och hydrologiska institut i fråga  om meteorologiska och hydrologiska förhållanden, och
2. Statens energimyndighet i fråga om vindförhållanden.
Förordning (2016:1192).
Oceanografiska förhållanden
27 a §
I fråga om strömmar, salthalt, våghöjd och andra  fysikaliska egenskaper i havsvatten ska informationsansvar  fullgöras av
1. Sveriges meteorologiska och hydrologiska institut i fråga  om strömmar, salthalt, vågor, havstemperatur och andra  fysikaliska egenskaper i havsvatten, och
2. Sjöfartsverket i fråga om fysikaliska egenskaper i  havsvatten som registreras av de väderstationer som ingår i  Sjöfartsverkets nät av mätstationer. Förordning (2016:1192).
Havsområden
28 §
I fråga om områden och delområden i hav och saltsjöar  indelade utifrån områdenas fysikaliska eller kemiska  egenskaper ska informationsansvar fullgöras av
1. Sveriges meteorologiska och hydrologiska institut i fråga  om havsisutbredning och algutbredning, och
2. Sveriges geologiska undersökning i fråga om  havsbottenyttäcke. Förordning (2016:1192).
Biogeografiska regioner
29 §
För områden som har relativt homogena ekologiska  förhållanden med likartade egenskaper (biogeografiska  regioner) ska informationsansvar fullgöras av
1. Havs- och vattenmyndigheten i fråga om limnisk  ekoregionindelning,
2. Naturvårdsverket i fråga om naturgeografiska regioner och  myrregionindelning, och
3. Skogsstyrelsen i fråga om skoglig regionindelning.
Förordning (2016:1192).
Livsmiljöer och biotoper
30 §
För geografiska områden som kännetecknas av särskilda  ekologiska förhållanden, processer, strukturer och  livsstödjande funktioner och som är fysiska livsmiljöer för  organismer som lever där ska informationsansvar fullgöras  av
1. Naturvårdsverket i fråga om nationella inventeringar  av våtmarker, naturtyper i och utanför skyddade områden samt  naturtyper i särskilt utpekade skyddsvärda områden,
2. Skogsstyrelsen i fråga om nationella inventeringar av  skogsbiotoper med höga naturvärden, och
3. Statens jordbruksverk i fråga om den nationella  inventeringen av ängs- och betesmark. Förordning (2016:1192).
Arters utbredning
31 §
För geografisk fördelning i rutnät, regioner, administrativa enheter eller andra analytiska enheter av djur-
och växtarters förekomst ska informationsansvar fullgöras av
1. Havs- och vattenmyndigheten i fråga om nationella sammanställningar av fiskförekomster, och
2. Naturvårdsverket i fråga om nationella sammanställningar av artförekomster. Förordning (2012:771).
Energiresurser
32 §
För energiresurser, med förekommande djup- eller  höjdinformation om resursens omfattning, ska  informationsansvar fullgöras av Sveriges geologiska  undersökning i fråga om fyndigheter av olja, naturgas, kol  och energitorv samt förutsättningar för geotermi.
Förordning (2016:1192).
Mineralfyndigheter
33 §
För malm, industrimineraler och andra mineralfyndigheter, med förekommande djup- eller höjdinformation om resursens omfattning, ska informationsansvar fullgöras av Sveriges geologiska undersökning i fråga om berggrundsgeologi, grus, krossberg, mineral och bergartsresurser.
4 kap. Informationsansvarets innebörd
1 §
Den som har informationsansvar enligt denna förordning ska se till att den information, de informationshanteringstjänster och de metadata som omfattas av informationsansvaret finns tillgängliga och är användbara i det sammanhängande systemet för geografisk miljöinformation. Informationsansvaret ska fullgöras enligt detta kapitel.
2 §
Tillgängliggörandet ska ske elektroniskt via Internet genom
1. att anpassa den geografiska miljöinformationen till kraven i de genomförandebestämmelser som avses i 3 §, eller
2. de omvandlingstjänster som avses i 4 § 4.
3 §
Ytterligare bestämmelser om den information enligt 3 kap.
som ska tillgängliggöras och om dess användbarhet i det sammanhängande systemet för geografisk miljöinformation finns i kommissionens förordning (EU) nr 1089/2010 av den 23 november 2010 om genomförande av Europaparlamentets och rådets direktiv 2007/2/EG vad gäller interoperabilitet för rumsliga datamängder och datatjänster. Förordning (2012:771).
Informationshanteringstjänster
4 §
Det ska finnas informationshanteringstjänster som gör det  möjligt att
1. söka efter geografisk miljöinformation och att söka efter  andra informationshanteringstjänster med utgångspunkt i  innehållet i motsvarande metadata samt att visa innehållet i  metadata (söktjänster),
2. se geografisk miljöinformation och, i fråga om sådan  information som presenteras i form av kartor eller liknande,  navigera i den, zooma in och ut i den, panorera i den och att  se på den genom att lägga olika informationslager på varandra  och var för sig samt att hitta förklarande information och  det relevanta innehållet i de metadata som rör informationen 
(visningstjänster),
3. ladda ned och, om det är lämpligt, få direkt åtkomst till  kopior av geografisk miljöinformation eller delar av den 
(nedladdningstjänster),
4. omvandla geografisk miljöinformation så att den utan  regelbundet återkommande manuella åtgärder blir användbar i  det sammanhängande systemet (omvandlingstjänster), och
5. komma i kontakt med andra informationshanteringstjänster  och e-handelstjänster så att man kan använda dem 
(förbindelsetjänster). Förordning (2016:1192).
5 §
Söktjänster enligt 4 § 1 ska innebära att man kan söka geografisk miljöinformation med sökkriterier som avser
1. nyckelord,
2. klassificering av geografisk miljöinformation och informationshanteringstjänster,
3. informationens kvalitet och validitet,
4. uppgifter om hur den geografiska miljöinformationen uppfyller sådana bestämmelser som avses i 3 §,
5. geografiskt läge,
6. de villkor som gäller för att få tillgång till och använda geografisk miljöinformation och informationshanteringstjänster,
7. vem eller vilka som är informationsansvariga, och
8. vem eller vilka som upprättar, förvaltar, underhåller eller distribuerar geografisk miljöinformation eller informationshanteringstjänster.
6 §
Omvandlingstjänster enligt 4 § 4 ska kunna kombineras med de övriga informationshanteringstjänsterna på ett sätt som är förenligt med sådana bestämmelser som avses i 3 §.
7 §
Ytterligare bestämmelser om  informationshanteringstjänster finns i
1. kommissionens förordning (EG) nr 976/2009 av den 19  oktober 2009 om genomförande av Europaparlamentets och rådets  direktiv 2007/2/EG med avseende på nättjänster, och
2. kommissionens förordning (EU) nr 1089/2010 av den 23  november 2010 om genomförande av Europaparlamentets och  rådets direktiv 2007/2/EG vad gäller interoperabilitet för  rumsliga datamängder och datatjänster.
För den information som anges i 3 kap. 14-33 §§ behöver  söktjänster, visningstjänster, nedladdningstjänster och  omvandlingstjänster inte finnas förrän metadata för  informationen har tagits fram. Förordning (2016:1192).
8 §
Förbindelsetjänster behöver finnas tillgängliga enligt 1-6 §§ först vid den tidpunkt och på det sätt som följer av sådana bestämmelser om förbindelsetjänster som meddelas av Europeiska kommissionen enligt artikel 16 i Europaparlamentets och rådets direktiv 2007/2/EG. Förordning (2012:771).
Metadata
9 §
Metadata för viss geografisk miljöinformation eller en viss informationshanteringstjänst ska innehålla uppgifter om
1. hur informationen uppfyller sådana bestämmelser som avses i 3 §,
2. de avgifter och andra villkor som gäller för att få tillgång till och använda informationen eller informationshanteringstjänsten,
3. informationens kvalitet och validitet,
4. vem eller vilka som är informationsansvariga,
5. vem eller vilka som upprättar, förvaltar, underhåller eller distribuerar informationen eller informationshanteringstjänsten,
6. begränsningar för allmänhetens möjligheter att via informationshanteringstjänster få tillgång till informationen eller informationshanteringstjänsten, i den mån sådana begränsningar finns, och
7. skälen för de begränsningar som avses i 6.
Metadata ska vara fullständiga och aktuella samt hålla en så hög kvalitet att de gör det möjligt att finna, inventera och utnyttja informationen eller informationshanteringstjänsten.
10 §
Ytterligare bestämmelser om metadata finns i kommissionens förordning (EG) nr 1205/2008 av den 3 december 2008 om genomförande av Europaparlamentets och rådets direktiv 2007/2/EG om metadata.
Avgifter och andra villkor
11 §
Söktjänsterna ska tillhandahållas utan avgift.
12 §
Visningstjänster enligt 4 § 2 ska tillhandahållas utan avgift. En sådan visningstjänst får dock tillhandahållas mot en avgift, om tjänsten avser stora volymer av geografisk miljöinformation som uppdateras ofta och en avgift behövs för att täcka de kostnader som uppdatering och annat underhåll av informationen medför.
13 §
En nedladdningstjänst eller förbindelsetjänst får tillhandahållas mot en avgift endast om kostnaden för tjänsten och den information som förmedlas genom tjänsten inte täcks på annat sätt.
14 §
Om en myndighet får ta ut avgifter från myndigheter för  tjänster som avses i 4 § eller för geografisk  miljöinformation, får avgifterna inte överstiga kostnaderna  för att reproducera, tillhandahålla och sprida informationen  respektive kostnaderna för tjänsterna, om inte annat följer av  andra stycket.
Om en myndighet är skyldig att ta ut sådana avgifter som avses  i första stycket för att täcka en väsentlig del av kostnaderna  för en verksamhet, får de samlade intäkterna inte överstiga  kostnaderna för att samla in, framställa, reproducera och  sprida informationen respektive kostnaderna för tjänsterna  samt en rimlig avkastning på investeringar.
Första och andra styckena gäller inte i fråga om avgifter som  tas ut från en myndighet för information som den myndigheten  ska använda i en konkurrensutsatt verksamhet som avser  tillhandahållande av data. Bestämmelser om sådana avgifter och  om avgifter som tas ut från enskilda finns i 4 kap. lagen 
(2022:818) om den offentliga sektorns tillgängliggörande av  data. Förordning (2022:822).
15 §
Den som är informationsansvarig och tar ut en avgift för tillhandahållandet av en visningstjänst, nedladdningstjänst eller förbindelsetjänst ska se till att det finns en e-
handelstjänst.
16 §
Trots 11-13 §§ får
1. geografisk miljöinformation och informationshanteringstjänster som görs tillgängliga genom en visningstjänst vara utformade på ett sätt som hindrar vidareutnyttjande för kommersiella ändamål, och
2. ett tillhandahållande av geografisk miljöinformation eller en informationshanteringstjänst förenas med villkor om friskrivning och licensavtal om hur informationen eller informationshanteringstjänsten får användas.
Verkställighetsföreskrifter
17 §
Lantmäteriet får meddela de föreskrifter som behövs för verkställigheten av 1-6 och 9 §§ samt förordning (EG) nr 976/2009 och förordning (EG) nr 1205/2008.
5 kap. Samarbete
1 §
De som är informationsansvariga enligt denna förordning ska samarbeta genom att ge varandra tillgång till geografisk miljöinformation och informationshanteringstjänster så att informationen och tjänsterna kan användas när offentliga uppgifter som kan påverka miljön utförs. Ett sådant samarbete ska också ske med
1. dem som är informationsansvariga enligt motsvarande bestämmelser i andra länder i Europeiska unionen,
2. Europeiska unionens institutioner samt organ som har inrättats genom internationella avtal där Europeiska gemenskapen och Europeiska unionens medlemsstater är parter, och
3. myndigheter, kommuner och enskilda organ inom Europeiska unionen som utan att vara informationsansvariga fullgör offentliga uppgifter som kan påverka miljön.
Om samarbetet inte kan ske i det sammanhängande systemet för geografisk miljöinformation ska det ordnas genom avtal eller andra informationshanteringstjänster än de som ingår i det sammanhängande systemet.
2 §
För samarbetet enligt 1 § får de som har informationsansvar enligt denna förordning ta ut avgifter och ställa upp andra villkor för tillgången till och användningen av geografisk miljöinformation och informationshanteringstjänster. Avgifterna och villkoren ska vara förenliga med 4 kap. 11, 12 och 16 §§.
3 §
Avgifter som tas ut med stöd av 2 §
1. får endast avse kostnader som inte täcks på annat sätt,
2. ska vara förenliga med syftet att underlätta ordnandet och upprätthållandet av det sammanhängande systemet för geografisk miljöinformation, och
3. får inte vara högre än vad som behövs för att det samlade avgiftsuttaget ska täcka kostnaderna för uppbyggnad, drift, uppdatering och utveckling av tjänsterna och den information som förmedlas genom tjänsterna samt för att fortlöpande kunna tillhandahålla informationen och tjänsterna.
4 §
Avgifter enligt 2 § får inte tas ut för att fullgöra en skyldighet att rapportera till någon av Europeiska unionens institutioner.
5 §
De som har informationsansvar enligt denna förordning får ingå avtal med dem som är samarbetsparter enligt 1 § om de närmare formerna och villkoren för samarbetet.
Lantmäteriet får ingå sådana samarbetsavtal även i frågor som avser någon annan informationsansvarigs samarbete, om Lantmäteriet och den informationsansvarige är överens om det.
6 §
Bestämmelser om samarbetet med Europeiska unionens institutioner och med organ som har inrättats genom internationella avtal där Europeiska gemenskapen och Europeiska unionens medlemsstater är parter finns i kommissionens förordning (EU) nr 268/2010 av den 29 mars 2010 om genomförande av Europaparlamentets och rådets direktiv 2007/2/EG vad avser tillgången för gemenskapens institutioner och organ till medlemsstaternas rumsliga datamängder och datatjänster på harmoniserade villkor.
6 kap. Frivillig medverkan
1 §
Den som inte är informationsansvarig enligt denna förordning får efter ansökan frivilligt medverka i det sammanhängande systemet för geografisk miljöinformation genom att göra information och informationshanteringstjänster tillgängliga i systemet, om medverkan
1. avser geografisk miljöinformation,
2. innebär att metadata tillhandahålls som uppfyller kraven i 4 kap. 9 § och förordning (EG) nr 1205/2008,
3. informationen och informationshanteringstjänsterna är användbara i systemet, och
4. innebär att den medverkande uppfyller de skyldigheter i övrigt som gäller för informationsansvariga.
2 §
Frågor om frivillig medverkan enligt 1 § prövas av Lantmäteriet.
Övergångsbestämmelser
2010:1770
1. Denna förordning träder i kraft den 1 januari 2011.
2. Rapportering enligt 2 kap. 5 § ska första gången göras senast den 15 maj 2013.
3. För den information som anges i 3 kap. 14-33 §§ och anslutande informationshanteringstjänster behöver metadata trots 4 kap. 1 § finnas först den 3 december 2013.
4. Information behöver göras tillgänglig enligt 4 kap. 1 och 2 §§ först vid den tidpunkt som inträffar
a) två år efter att de bestämmelser som avses i 4 kap. 3 § har antagits, om informationen har genomgått en omfattande omstrukturering eller nyinsamlats efter denna förordnings ikraftträdande, eller
b) sju år efter att de bestämmelser som avses i 4 kap. 3 § har antagits, om informationen inte omfattas av a.
2016:1192
1. Denna förordning träder i kraft den 1 februari 2017.
2. För den information som anges i denna förordning behöver  metadata trots 4 kap. 1 § finnas först 1 juni 2017.
3. För de informationshanteringstjänster som anges i denna  förordning behöver metadata trots 4 kap. 1 § finnas först 1  oktober 2017.
4. Det som sägs i 2 och 3 gäller dock endast om informationen  inte omfattades av förordningen (2010:1770) om geografisk  miljöinformation före ikraftträdandet av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.