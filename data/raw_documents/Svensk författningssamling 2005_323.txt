Title: Förordning (2005:323) om tillträdesförbud vid idrottsarrangemang
SFS Number: Svensk författningssamling 2005:323
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2005323-om-tilltradesforbud-vid_sfs-2005-323/
Source Link: http://rkrattsbaser.gov.se/sfst?bet=2005:323
Amendment Register Link: http://rkrattsbaser.gov.se/sfsr?bet=2005:323
Ministry/Authority: Justitiedepartementet L4
Issued: 2005-05-19
Metadata: {"Utfärdad": "2005-05-19", "Ändrad": "t.o.m. SFS 2018:1945"}

==================================================

Förordning (2005:323) om tillträdesförbud vid idrottsarrangemang
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:323
Departement/myndighet
:   
Justitiedepartementet L4
Utfärdad
:   
2005-05-19
Ändrad
:   
t.o.m. SFS 2018:1945
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
När åklagaren har beslutat i fråga om tillträdesförbud ska parterna underrättas om beslutet. Har Polismyndigheten gjort en anmälan om tillträdesförbud ska myndigheten underrättas om åklagarens beslut.
Att beslut om tillträdesförbud ska delges den mot vilken förbudet avses gälla framgår av 4 § lagen (2005:321) om tillträdesförbud vid idrottsarrangemang.
Förordning (2014:1168).
2 §
Om en domstol eller en åklagare beslutar om  tillträdesförbud eller häver eller ändrar ett sådant förbud,  ska Polismyndigheten underrättas om beslutet.  Åklagarmyndigheten ska, i fråga om den som är föremål för  registrering i tillträdesförbudsregistret, till  Polismyndigheten även lämna sådana uppgifter som anges i 5  kap. 24 § lagen (2018:1693) om polisens behandling av  personuppgifter inom brottsdatalagens område och som  myndigheten har tillgång till i ett ärende som rör  tillträdesförbud.
Bestämmelser om registrering av beslut om tillträdesförbud  finns i
1. lagen (1998:620) om belastningsregister,
2. förordningen (1999:1134) om belastningsregister,
3. förordningen (2015:54) om register över tillträdesförbud  vid idrottsarrangemang, och
4. lagen om polisens behandling av personuppgifter inom  brottsdatalagens område. Förordning (2018:1945).
3 §
Om Polismyndighetens anmälan om tillträdesförbud har gjorts muntligen ska åklagaren dokumentera vem anmälan avser, vem som gjort anmälan och de omständigheter som anförs till stöd för anmälan. Förordning (2014:1168).
4 §
Ytterligare föreskrifter för tillämpningen av lagen
(2005:321) om tillträdesförbud vid idrottsarrangemang får meddelas av Åklagarmyndigheten. Förordning (2009:104).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.