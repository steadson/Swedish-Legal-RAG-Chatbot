Title: Förordning (2002:664) om statligt stöd för vissa kommunala åtaganden för boendet
SFS Number: Svensk författningssamling 2002:664
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002664-om-statligt-stod-for-vissa_sfs-2002-664/
Source Link: http://rkrattsbaser.gov.se/sfst?bet=2002:664
Amendment Register Link: http://rkrattsbaser.gov.se/sfsr?bet=2002:664
Ministry/Authority: Landsbygds- och infrastrukturdepartementet BB
Issued: 2002-06-19
Metadata: {"Utfärdad": "2002-06-19", "Ändrad": "t.o.m. SFS 2018:112"}

==================================================

Förordning (2002:664) om statligt stöd för vissa kommunala åtaganden för boendet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:664
Departement/myndighet
:   
Landsbygds- och infrastrukturdepartementet BB
Utfärdad
:   
2002-06-19
Ändrad
:   
t.o.m. SFS 2018:112
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Stödets syfte
1 §
Statligt stöd enligt denna förordning får ges för att  ersätta en kommuns borgensåtaganden för sådana enskilda  bostadsrättsföreningar inom kommunen som har fått ett  statligt reglerat bostadslån eller bidrag enligt förordningen 
(1991:1933) om statligt räntebidrag för ny- och ombyggnad av  bostäder. Förordning (2018:112).
Stödets omfattning och inriktning
2 §
Stöd ges i mån av tillgång på medel. Förordning (2005:868).
3 §
Stöd får ges som statliga kreditgarantier som ersätter  kommunal borgen för lån till bostadsrättsföreningar.  Förordning (2018:112).
4 §
Stödet ska utformas på ett sådant sätt att statens långsiktiga kostnader hålls så låga som möjligt.
Förordning (2011:238).
Förfarandet i stödärenden
5 §
Ansökan om stöd görs hos Boverket.
Förordning (2012:547).
6 §
Stöd får endast ges om statens och kommunens åtaganden  har reglerats i ett avtal mellan parterna.
Avtalet sluts för statens del av Boverket. Avtalet ska, om  ärendet är av principiell betydelse eller i övrigt av större  vikt, underställas regeringen för godkännande.  Förordning (2018:112).
7 §
Boverket beslutar om stöd och utfärdar kreditgarantier enligt 3 §. Beslut om stöd ska förenas med villkor.
Förordning (2012:547).
8 §
har upphävts genom förordning (2018:112).
Kreditgarantier
9 §
Har upphävts genom förordning (2011:239).
10 §
En kreditgaranti för lån till en bostadsrättsförening  enligt 3 § får ges endast om
1. det garanterade beloppet inte överstiger 99 procent av det  pantvärde som har fastställts i bostadslåne- eller  bidragsärendet, och
2. säkerhet för de garanterade lånen kan erbjudas inom 99  procent av det pantvärde som anges i 1.
För sådan kreditgaranti gäller förordningen (2004:105) om  statlig kreditgaranti för lån för bostadsbyggande m.m. med  undantag för 4 §.
För sådan kreditgaranti gäller även 13 § förordningen 
(1991:1924) om statlig kreditgaranti för bostäder i dess  lydelse före utgången av år 1992, om fastställande av  pantvärde. Förordning (2018:112).
11 §
Boverket får meddela närmare föreskrifter om kreditgarantier som avses i denna förordning.
De närmare villkoren för kreditgarantier bestäms i avtal mellan Boverket och berört kreditinstitut.
Förordning (2012:547).
Uppföljning av beviljat stöd
12 §
Boverket ska bevaka att villkor för stöd följs och ta till vara statens intressen när dessa inte följs.
Förordning (2012:547).
Överklagande
13 §
Beslut med stöd av denna förordning får inte överklagas.
14 §
För kreditgarantier enligt denna förordning gäller i övrigt vad som föreskrivs om kreditgarantier i förordningen
(2011:211) om utlåning och garantier. Förordning (2011:238).
15 §
har upphävs genom förordning (2018:112).
Övergångsbestämmelser
2002:664
1. Denna förordning träder i kraft den 1 augusti 2002, då förordningen (1998:666) om statligt stöd för vissa kommunala åtaganden för boendet skall upphöra att gälla.
2. Ärenden som har kommit in till Bostadsdelegationen eller som regeringen har överlämnat till Bostadsdelegationen handläggs enligt äldre föreskrifter, om sökanden begär det. Vad som i den upphävda förordningen sägs om Bostadsdelegationen skall då i stället gälla Statens bostadsnämnd.
2018:112
1. Denna förordning träder i kraft den 2 april 2018.
2. Äldre föreskrifter gäller fortfarande för stöd som har  beviljats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.