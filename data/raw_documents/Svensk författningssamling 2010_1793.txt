Title: Förordning (2010:1793) med instruktion för Domarnämnden
SFS Number: Svensk författningssamling 2010:1793
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101793-med-instruktion-for_sfs-2010-1793/
Source Link: http://rkrattsbaser.gov.se/sfst?bet=2010:1793
Amendment Register Link: http://rkrattsbaser.gov.se/sfsr?bet=2010:1793
Ministry/Authority: Justitiedepartementet DÅ
Issued: 2010-12-02
Metadata: {"Utfärdad": "2010-12-02", "Ändrad": "t.o.m. SFS 2021:93"}

==================================================

Förordning (2010:1793) med instruktion för Domarnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1793
Departement/myndighet
:   
Justitiedepartementet DÅ
Utfärdad
:   
2010-12-02
Ändrad
:   
t.o.m. SFS 2021:93
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Domarnämndens uppgifter anges bland annat i 3 § lagen 
(2010:1390) om utnämning av ordinarie domare, i lagen 
(2014:414) om nomineringar till Europeiska unionens domstol  och Europeiska domstolen för de mänskliga rättigheterna samt i  förordningen (2013:391) om Domarnämndens förordnande av  särskilda ledamöter i allmän domstol och i allmän  förvaltningsdomstol.
Domarnämnden har också till uppgift att
1. besluta i fråga om tillstånd som avses i 12 kap. 3 §  rättegångsbalken när det gäller lagfarna domare och  rättsbildade befattningshavare i domstol,
2. handha och pröva frågor om bisyssla som avses i 7 a-7 d §§  lagen (1994:260) om offentlig anställning när det gäller  ordförandena i Högsta domstolen och Högsta  förvaltningsdomstolen, hovrättspresidenter,  kammarrättspresidenter och lagmän i tingsrätt och  förvaltningsrätt,
3. handha och pröva frågor om bisyssla som avses i 7 a-7 c §§  lagen om offentlig anställning när det gäller hyresråd som är  chefer för en hyresnämnd, och
4. genomföra säkerhetsprövningar av de ordinarie domare och  hyresråd som anges i 3 kap. 4 a § första stycket  säkerhetsskyddslagen (2018:585) om anställningen är placerad i  säkerhetsklass. Förordning (2021:93).
Ledning
2 §
Myndigheten leds av en nämnd.
Handläggningen av ärenden
3 §
Bestämmelser om nämndens handläggning finns i 6-9 §§ lagen
(2010:1390) om utnämning av ordinarie domare.
4 §
Innan nämnden lämnar sitt förslag i fråga om någon annan anställning än chef för domstol eller hyresnämnd ska den inhämta yttrande från chefen för den aktuella domstolen eller hyresnämnden. Chefen för den aktuella domstolen eller hyresnämnden bör intervjua de sökande som han eller hon avser att yttra sig över.
I ärenden som avser utnämning av chef för domstol eller hyresnämnd bör nämnden, eller den person som nämnden bestämmer, ha intervjuat den eller de sökande som nämnden avser att föra upp på förslag.
Innan nämnden i ett ärende om anställning som domare eller hyresråd för upp en sökande på förslag, ska uppgifter om sökanden inhämtas ur belastningsregistret enligt förordningen
(1999:1134) om belastningsregister, om det inte möter något hinder enligt 7 § lagen (1998:620) om belastningsregister.
4 a §
För att värdera en sökandes skicklighet får nämnden låta  en sakkunnig närvara och yttra sig vid nämndens sammanträde.
Förordning (2019:57).
4 b §
När en säkerhetsprövning enligt 1 § andra stycket 4 ska  genomföras i samband med en utnämning ska säkerhetsprövningen  ske efter en begäran av Regeringskansliet.
Förordning (2021:93).
Anställningar och uppdrag
5 §
Bestämmelser om nämndens sammansättning m.m. finns i 4 och 5 §§ lagen (2010:1390) om utnämning av ordinarie domare.
6 §
De ledamöter och ersättare som ska vara jurister verksamma  utanför domstolsväsendet förordnas på förslag av
- Arbetsgivarverket,
- Sveriges Kommuner och Regioner, och
- Sveriges advokatsamfund.
Personer som nomineras av Sveriges advokatsamfund ska vara  advokater.
Samtliga personer som nomineras bör ha kunskap om och  erfarenhet av rekryteringsfrågor och andra arbetsgivarfrågor.
Förordningen (1992:1299) om ersättning för uppdrag i statliga  styrelser, nämnder och råd m.m. ska tillämpas på de ledamöter  och ersättare som representerar allmänheten.  Förordning (2021:93).
7 §
Nämnden beslutar om anställning av kanslichef.
Undantag från myndighetsförordningen
8 §
Följande bestämmelser i myndighetsförordningen (2007:515)  ska inte tillämpas på nämnden:
- 5 § om delegering när det gäller ärenden om utnämning av  ordinarie domare eller hyresråd enligt 1 § första stycket, de  uppgifter som framgår i 1 § andra stycket 1-3 och de övriga  uppgifter som särskilt tilldelats nämnden genom lag eller  förordning med undantag av uppgiften att genomföra  säkerhetsprövningar enligt 1 § andra stycket 4,
- 16 § andra stycket om avgörande av ordförande i brådskande  fall när det gäller ärenden om utnämning av ordinarie domare  eller hyresråd enligt 1 § första stycket och ärenden om  anställning av domare eller hyresråd på begränsad tid.
Förordning (2021:93).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.