Title: Lag (2009:302) om verksamhet inom djurens hälso- och sjukvård
SFS Number: Svensk författningssamling 2009:302
URL: https://www.riksdagen.se/sv/dokument-och-lagar/dokument/svensk-forfattningssamling/lag-2009302-om-verksamhet-inom-djurens-halso-_sfs-2009-302/
Source Link: http://rkrattsbaser.gov.se/sfst?bet=2009:302
Amendment Register Link: http://rkrattsbaser.gov.se/sfsr?bet=2009:302
Ministry/Authority: Landsbygds- och infrastrukturdepartementet RSL
Issued: 2009-04-02
Metadata: {"Utfärdad": "2009-04-02", "Ändrad": "t.o.m. SFS 2025:697"}

==================================================

Lag (2009:302) om verksamhet inom djurens hälso- och sjukvård
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:302
Departement/myndighet
:   
Landsbygds- och infrastrukturdepartementet RSL
Utfärdad
:   
2009-04-02
Ändrad
:   
t.o.m. SFS 2025:697
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Skyldigheter och ansvar för vårdgivare och  djurhälsopersonal
3 kap. Behörighetsregler
4 kap. Begränsningar i rätten att vidta hälso- och sjukvårdande åtgärder på djur
5 kap. Tillsyn
6 kap. Disciplinpåföljd och återkallelse av behörighet m.m.
7 kap. Ansvarsnämnden för djurens hälso- och sjukvård
8 kap. Straffbestämmelser och överklagande m.m.
Övergångsbestämmelser
1 kap. Allmänna bestämmelser
Lagens syfte
1 §
Denna lag syftar till att en god och säker vård av djur och en god djurhälsa uppnås. Lagen ska vidare bidra till att samhällets krav på djurskydd, smittskydd och livsmedelssäkerhet tillgodoses.
Lagens innehåll
2 §
I lagen finns bestämmelser om
- skyldigheter och ansvar för djurhälsopersonal m.fl. (2 kap.),
- behörighetsregler (3 kap.),
- begränsningar i rätten att vidta hälso- och sjukvårdande åtgärder på djur (4 kap.),
- tillsyn (5 kap.),
- disciplinpåföljd och återkallelse av behörighet m.m. (6 kap.),
- Ansvarsnämnden för djurens hälso- och sjukvård (7 kap.), och
- straffbestämmelser och överklagande m.m. (8 kap.).
Definitioner
3 §
Med djurens hälso- och sjukvård avses i denna lag  åtgärder som vidtas för att medicinskt förebygga, påvisa,  lindra eller bota sjukdom, skada eller därmed jämförligt  tillstånd hos djur.
Med djurens hälso- och sjukvård jämställs även utförande av  operativa ingrepp på eller givande av injektioner till djur i  andra syften än de som följer av första stycket.
Djurförsök enligt 1 kap. 4 § djurskyddslagen (2018:1192)  omfattas inte av begreppet.
Lag (2018:1193)
.
4 §
Med djurhälsopersonal avses i denna lag personer som  utövar verk-samhet inom djurens hälso- och sjukvård och som
1. har legitimation enligt 3 kap. 1 § eller enligt  föreskrifter som har meddelats med stöd av 3 kap. 1 b §,
2. har godkännande enligt 3 kap. 5 eller 6 § eller enligt  föreskrifter som har meddelats med stöd av 3 kap. 6 b § första  stycket 3,
3. tillfälligt utövar yrket i Sverige enligt lagen (2016:145)  om erkännande av yrkeskvalifikationer och de föreskrifter som  har meddelats i anslutning till den lagen, eller
4. har ett sådant särskilt tillstånd som avses i 3 kap. 7 a  eller 7 b § att utöva ett yrke inom djurens hälso- och  sjukvård.
Lag (2025:284)
.
5 §
Med vårdgivare avses i denna lag en juridisk person,  enskild näringsidkare eller statlig myndighet som bedriver  verksamhet inom djurens hälso- och sjukvård där  djurhälsopersonal är anställd eller på annat sätt verksam.
Lag (2025:284)
.
2 kap. Skyldigheter och ansvar för vårdgivare och  djurhälsopersonal
Allmänna skyldigheter
1 §
Den som är vårdgivare ska bedriva verksamheten
1. med den personal, de lokaler och den utrustning som behövs  för att tillgodose djurens behov av en god och säker vård, och
2. på ett sådant sätt att djurhälsopersonalen har  förutsättningar att uppfylla sina skyldigheter enligt lagen.
Lag (2025:284)
.
1 a §
Den som tillhör djurhälsopersonalen ska
1. utföra sina arbetsuppgifter i överensstämmelse med  vetenskap och beprövad erfarenhet,
2. vara noggrann och omsorgsfull vid utfärdande av intyg om  djurs hälsotillstånd eller vård, och
3. föra journal över djurhälsovård och djursjukvård.
Journalerna ska vara skrivna på svenska.
Lag (2025:284)
.
Ansvar m.m.
2 §
Den som tillhör djurhälsopersonalen får enbart fullgöra uppgifter som han eller hon har kompetens för och bär själv ansvaret för hur han eller hon fullgör sina arbetsuppgifter.
3 §
Om det är förenligt med kravet på en god och säker vård får den som tillhör djurhälsopersonalen överlåta en arbetsuppgift till någon annan som tillhör djurhälsopersonalen.
Den som överlåter en arbetsuppgift till någon annan som tillhör djurhälsopersonalen ansvarar för att denne har förutsättningar att fullgöra uppgiften. Om det behövs ska särskilda instruktioner lämnas.
Tystnadsplikt
4 §
Den som inom enskild verksamhet tillhör eller har tillhört  djurhälsopersonalen eller är eller har varit medhjälpare till  sådan personal får inte obehörigen röja eller utnyttja vad han  eller hon i sin yrkesutövning har fått veta om enskildas  affärs- eller driftsförhållanden.
Som obehörigt röjande anses inte att någon fullgör sådan  uppgiftsskyldighet som följer av lag eller förordning.
I det allmännas verksamhet gäller bestämmelserna i  offentlighets- och sekretesslagen (2009:400).
Lag (2023:90)
.
Uppgiftsskyldighet för veterinärer
4 a §
En veterinär ska till Statens jordbruksverk lämna  uppgifter om
1. användning av läkemedel för behandling av djur, och
2. andra åtgärder för behandling av djur.
Lag (2025:697)
.
Bemyndigande
5 §
Regeringen eller den myndighet som regeringen bestämmer  får meddela föreskrifter om
1. undantag från kravet i 1 a § andra stycket att journaler  ska vara skrivna på svenska,
2. inskränkningar i rätten att överlåta arbetsuppgifter enligt 
3 §,
3. omfattningen av uppgiftsskyldigheten enligt 4 a § för  veterinärer i enskild verksamhet,
4. begränsningar av eller förbud mot användning inom djurens  hälso- och sjukvård av antimikrobiella medel vid behandling av  djur i de fall sådana begränsningar eller förbud är förenliga  med artikel 107.7 och 107.8 i Europaparlamentets och rådets  förordning (EU) 2019/6 av den 11 december 2018 om  veterinärmedicinska läkemedel och om upphävande av  direktiv 2001/82/EG,
5. förbud mot innehav, tillhandahållande eller användning inom  djurens hälso- och sjukvård av immunologiska  veterinärmedicinska läkemedel om något av villkoren i  artikel 110.1 i förordning (EU) 2019/6 är uppfyllt, och
6. de ytterligare skyldigheter för vårdgivare och  djurhälsopersonal som behövs för en god och säker vård.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter om  omfattningen av uppgiftsskyldigheten enligt 4 a § för  veterinärer i allmän verksamhet.
Lag (2025:697)
.
3 kap. Behörighetsregler
Legitimation
1 §
Legitimation för yrket ska efter ansökan meddelas den som  har avlagt
1. veterinärexamen i Sverige (yrkestitel veterinär),
2. examen i djuromvårdnad från högskoleutbildning på grundnivå  enligt föreskrifter meddelade med stöd av 1 b § första stycket 
1 (yrkestitel djursjukskötare).
Lag (2025:284)
.
1 a §
Bestämmelser om tillfällig yrkesutövning och erkännande  av yrkeskvalifikationer som har förvärvats eller erkänts i  en annan stat än Sverige inom Europeiska ekonomiska  samarbetsområdet (EES) eller i Schweiz och som omfattar  yrkena veterinär och djursjukskötare finns i lagen (2016:145)  om erkännande av yrkeskvalifikationer och i de föreskrifter  som meddelas i anslutning till den lagen.
Lag (2016:148)
.
1 b §
Regeringen eller den myndighet som regeringen bestämmer  får meddela föreskrifter om
1. vilken examen i djuromvårdnad som krävs för legitimation  som djursjukskötare, och
2. legitimation som veterinär eller djursjukskötare för den  som har genomgått utbildning utomlands.
När det gäller frågor som avses i 1 a § finns ett bemyndigande  att meddela föreskrifter i 21 § lagen (2016:145) om erkännande  av yrkeskvalifikationer.
Lag (2025:284)
.
1 c §
Legitimation får inte meddelas om förhållandena är  sådana att legitimationen skulle ha återkallats enligt  bestämmelserna i 6 kap. om sökanden hade varit legitimerad.
Lag (2025:284)
.
2 §
Beteckningen legitimerad får i verksamheten inom djurens hälso- och sjukvård användas endast av den som har fått legitimation enligt 1 §.
Rätt att utöva veterinäryrket
3 §
Behörig att utöva yrke som veterinär är endast den som
1. har legitimation för yrket enligt 1 § eller enligt  föreskrifter som har meddelats med stöd av 1 b § första  stycket 2,
2. tillfälligt utövar yrket i Sverige enligt lagen (2016:145)  om erkännande av yrkeskvalifikationer och de föreskrifter som  har meddelats i anslutning till den lagen, eller
3. har ett sådant särskilt tillstånd som avses i 7 a § att  utöva veterinäryrket.
Lag (2025:284)
.
Skyddad yrkestitel
4 §
I verksamhet inom djurens hälso- och sjukvård får  yrkestiteln veterinär eller djursjukskötare användas endast av  den som
1. har legitimation för yrket enligt 1 § eller enligt  föreskrifter som har meddelats med stöd av 1 b § första  stycket 2,
2. tillfälligt utövar veterinäryrket i Sverige enligt lagen 
(2016:145) om erkännande av yrkeskvalifikationer och de  föreskrifter som har meddelats i anslutning till den lagen,  eller
3. har ett sådant särskilt tillstånd som avses i 7 a § att  utöva yrke som veterinär eller djursjukskötare.
Den som saknar behörighet att använda en yrkestitel som är  skyddad enligt första stycket får inte heller använda en titel  som kan förväxlas med en sådan.
Lag (2025:284)
.
4 a §
En yrkestitel som är skyddad enligt 4 kap. 5 eller 5 a §  patientsäkerhetslagen (2010:659) får användas i verksamhet  inom djurens hälso- och sjukvård endast av den som uppfyller  kraven i de bestämmelserna.
Den som saknar behörighet att använda en sådan yrkestitel får  inte heller använda en titel som kan förväxlas med en sådan.
Lag (2025:284)
.
Godkännande inom djurens hälso- och sjukvård
5 §
/Upphör att gälla U:2030-09-01/
Godkännande som hovslagare får meddelas efter ansökan.
Lag (2025:284)
.
5 §
/Träder i kraft I:2030-09-01/
Godkännande som hovslagare eller som djurvårdare får  meddelas efter ansökan.
Lag (2025:285)
.
5 a §
Har upphävts genom
lag (2025:284)
.
6 §
Den som har legitimation enligt patientsäkerhetslagen 
(2010:659) får efter ansökan godkännas för verksamhet inom  djurens hälso- och sjukvård.
Lag (2025:284)
.
6 a §
Bestämmelser om tillfällig yrkesutövning och erkännande  av yrkeskvalifikationer som har förvärvats eller erkänts i en  annan stat än Sverige inom EES eller i Schweiz finns i lagen 
(2016:145) om erkännande av yrkeskvalifikationer och i  föreskrifter som har meddelats i anslutning till den lagen.
Lag (2025:284)
.
6 b §
Regeringen eller den myndighet som regeringen bestämmer  får meddela föreskrifter om
1. vilka yrken som kan komma i fråga för godkännande enligt 6 
§,
2. vilken utbildning eller praktisk erfarenhet som krävs för  ett godkännande enligt 5 eller 6 §, och
3. godkännande för verksamhet inom djurens hälso- och sjukvård  för den som har genomgått utbildning utomlands eller har  behörighet att utöva yrket i ett annat land.
När det gäller frågor som avses i 6 a § finns ett bemyndigande  att meddela föreskrifter i 21 § lagen (2016:145) om erkännande  av yrkeskvalifikationer.
Lag (2025:284)
.
6 c §
Ett godkännande enligt 5 eller 6 § eller enligt  föreskrifter som har meddelats med stöd av 6 b § första  stycket 3 får inte meddelas om förhållandena är sådana att  godkännandet skulle ha återkallats enligt 6 kap. om sökanden  hade varit godkänd.
Lag (2025:284)
.
7 §
/Upphör att gälla U:2030-09-01/
I verksamhet inom djurens hälso- och sjukvård får  yrkestiteln hovslagare och beteckningen godkänd för  verksamhet inom djurens hälso- och sjukvård användas endast av  den som har godkännande enligt 5 eller 6 §.
Lag (2025:284)
.
7 §
/Träder i kraft I:2030-09-01/
I verksamhet inom djurens hälso- och sjukvård får  yrkestiteln hovslagare, beteckningen godkänd djurvårdare och  beteckningen godkänd för verksamhet inom djurens hälso- och  sjukvård användas endast av den som har godkännande enligt 5  eller 6 §.
Lag (2025:285)
.
Behörighet genom särskilt tillstånd
7 a §
Regeringen eller den myndighet som regeringen bestämmer  får meddela föreskrifter om särskilt tillstånd att, i den  utsträckning som anges i varje särskilt fall, utöva yrke som  avses i 1 eller 5 § när det saknas förutsättningar för  legitimation eller godkännande enligt de bestämmelserna.
Lag (2025:284)
.
7 b §
Regeringen eller den myndighet som regeringen bestämmer  får meddela föreskrifter om att den som har legitimation  enligt patientsäkerhetslagen (2010:659) ska kunna få ett  särskilt tillstånd att, i den utsträckning som anges i varje  särskilt fall, utöva verksamhet inom djurens hälso- och  sjukvård när det saknas förutsättningar för godkännande enligt 
6 §.
Lag (2025:284)
.
Specialistkompetens
8 §
En veterinär får efter ansökan godkännas som specialist.
Regeringen eller den myndighet som regeringen bestämmer får meddela föreskrifter om vilken vidareutbildning som krävs för sådant godkännande.
Endast den veterinär som är godkänd som specialist inom viss gren av veterinäryrket får i verksamhet inom djurens hälso-
och sjukvård ange att han eller hon är specialist inom den gren som avses med specialiteten (skyddad specialistbeteckning).
9 §
Har upphävts genom
lag (2016:148)
.
Bestämmelser om förfarandet
10 §
Ansökningar om legitimation, särskilt tillstånd att utöva  yrke, godkännande och specialistkompetens prövas av  Jordbruksverket.
Lag (2023:90)
.
11 §
Regeringen eller den myndighet som regeringen bestämmer får meddela föreskrifter om avgifter för handläggning av ärenden enligt detta kapitel.
4 kap. Begränsningar i rätten att vidta hälso- och sjukvårdande åtgärder på djur
1 §
Den som utan att tillhöra djurhälsopersonalen yrkesmässigt utövar verksamhet inom djurens hälso- och sjukvård får inte
1. behandla djur som det finns anledning att misstänka har angripits av sjukdom på vilken epizootilagen (1999:657) eller zoonoslagen (1999:658) är tillämplig,
2. utföra operativa ingrepp på eller ge injektioner till djur eller utföra annan behandling som kan orsaka ett lidande som inte är obetydligt, eller
3. behandla djur under allmän bedövning eller under lokal bedövning genom injektion.
2 §
Vad som sägs i 1 § 2 och 3 gäller inte brådskande åtgärder som vidtas i syfte att rädda djurets liv eller att lindra dess lidande.
Regeringen eller den myndighet som regeringen bestämmer får meddela föreskrifter om ytterligare undantag från 1 §.
5 kap. Tillsyn
Tillsynsmyndigheter
1 §
Jordbruksverket och länsstyrelserna utövar tillsyn över  vårdgivares verksamhet och över djurhälsopersonalen.
Regeringen kan med stöd av 8 kap. 7 § regeringsformen meddela  föreskrifter om ansvarsfördelningen mellan  tillsynsmyndigheterna.
Lag (2025:284)
.
2 §
En tillsynsmyndighet ska genom rådgivning, information och  på annat sätt underlätta för vårdgivare och djurhälsopersonal  att fullgöra sina skyldigheter enligt lagen samt de  föreskrifter och beslut som har meddelats med stöd av lagen.
Lag (2025:284)
.
Tillsynsmyndighetens befogenheter
3 §
Tillsynsmyndigheten har i den utsträckning som behövs för  tillsynen rätt att
1. på begäran få upplysningar av vårdgivare och  djurhälsopersonal,
2. få ta del av eller tillfälligt omhänderta handlingar,  prover och annat material som rör verksamheten, och
3. få tillträde till områden, anläggningar, byggnader och  andra utrymmen som används i verksamheten och där besiktiga  djur, göra undersökningar och ta prover.
Lag (2025:284)
.
Skyldigheter för vårdgivare och djurhälsopersonal
4 §
Den som avser att bedriva verksamhet som vårdgivare ska  anmäla detta till Jordbruksverket senast en månad innan  verksamheten påbörjas.
Lag (2025:284)
.
4 a §
En vårdgivare ska anmäla till Jordbruksverket om denne
1. upphör att bedriva verksamhet som vårdgivare,
2. helt eller till väsentlig del ändrar verksamheten, eller
3. flyttar verksamheten.
Anmälan ska göras inom en månad efter upphörandet, ändringen  eller flytten.
Lag (2025:284)
.
4 b §
Regeringen eller den myndighet som regeringen bestämmer  får meddela föreskrifter om
1. anmälningsskyldigheten enligt 4 och 4 a §§, och
2. att djurhälsopersonalen ska lämna kontaktuppgifter till  tillsynsmyndigheten.
Lag (2025:284)
.
5 §
Den som är föremål för tillsyn ska tillhandahålla den hjälp som behövs för att tillsynen ska kunna genomföras.
Hjälp av Polismyndigheten
6 §
Polismyndigheten ska lämna tillsynsmyndigheten den hjälp som behövs vid tillsynen.
Hjälp enligt första stycket får begäras endast om
1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller
2. det annars finns synnerliga skäl.
Lag (2014:709)
.
Åtgärder mot vårdgivare och djurhälsopersonal
7 §
Tillsynsmyndigheten får meddela de förelägganden som behövs för att lagen och de föreskrifter som har meddelats med stöd av lagen ska följas.
Förelägganden får förenas med vite. Om tillsynsmyndigheten har anledning att misstänka att någon har begått en gärning som kan föranleda straff, får myndigheten dock inte vid vite förelägga den misstänkte att medverka i utredningen.
8 §
Om Jordbruksverket anser att det finns skäl för beslut om prövotid, återkallelse av legitimation eller annan behörighet eller begränsning av förskrivningsrätt enligt 6 kap., ska verket anmäla detta hos Ansvarsnämnden för djurens hälso- och sjukvård.
Om länsstyrelsen anser att det finns skäl för disciplinpåföljd enligt 6 kap. 1 § ska länsstyrelsen anmäla detta hos Ansvarsnämnden för djurens hälso- och sjukvård.
9 §
Om en tillsynsmyndighet finner att någon som tillhör djurhälsopersonalen är skäligen misstänkt för att i sin yrkesutövning ha begått ett brott för vilket det är föreskrivet fängelse, ska myndigheten, om inte annat följer av 7 kap. 15 §, göra anmälan till åtal.
6 kap. Disciplinpåföljd och återkallelse av behörighet m.m.
Disciplinpåföljd
1 §
Om någon som tillhör djurhälsopersonalen uppsåtligen eller av oaktsamhet åsidosätter sina skyldigheter vid verksamhet inom djurens hälso- och sjukvård får disciplinpåföljd åläggas. Om felet med hänsyn till samtliga omständigheter är ringa eller om det framstår som ursäktligt får disciplinpåföljd underlåtas.
Disciplinpåföljd är erinran eller varning.
Disciplinpåföljd får inte meddelas någon för att han eller hon har åsidosatt sina skyldigheter enligt första stycket till följd av deltagande i strejk eller i en därmed jämförlig stridsåtgärd.
2 §
Om någon som tillhör djurhälsopersonalen har anmälts till åtal, får ett disciplinärt förfarande enligt 1 § inte inledas eller fortsättas i fråga om den förseelse som avses med åtgärden. Underrättelse om anmälan enligt 7 kap. 9 § får dock ske.
Om en gärning har prövats i straffrättslig ordning, får ett förfarande enligt 1 § om disciplinpåföljd inledas eller fortsättas endast om gärningen, av någon annan orsak än bristande bevisning, inte har ansetts vara något brott.
3 §
Disciplinpåföljd får inte åläggas någon om han eller hon inte inom två år efter förseelsen har underrättats om anmälan.
Disciplinpåföljd får inte åläggas senare än tio år efter förseelsen.
4 §
Den som har överträtt ett vitesföreläggande som meddelats med stöd av 5 kap. 7 § får inte åläggas disciplinpåföljd för en förseelse som omfattas av föreläggandet.
Prövotid
5 §
En prövotid om tre år kan beslutas för den som fått legitimation eller annan behörighet att utöva yrke enligt denna lag,
1. om han eller hon varit oskicklig vid utövning av sitt yrke eller på annat sätt visat sig vara olämplig att utöva yrket och varning inte framstår som en tillräckligt ingripande åtgärd, eller
2. om det kan befaras att han eller hon på grund av sjukdom eller någon liknande omständighet inte kommer att kunna utöva sitt yrke tillfredsställande.
Återkallelse av legitimation och annan behörighet
6 §
Legitimation eller annan behörighet att utöva ett yrke enligt denna lag ska återkallas om den legitimerade eller den som fått behörigheten
1. varit grovt oskicklig vid utövning av sitt yrke inom djurens hälso- och sjukvård eller på annat sätt visat sig vara uppenbart olämplig att utöva yrket,
2. på grund av sjukdom eller någon liknande omständighet inte kan utöva yrket tillfredsställande,
3. begär att legitimationen eller behörigheten återkallas, eller
4. meddelats beslut om prövotid enligt 5 § 1 och under prövotiden på nytt varit oskicklig vid utövning av sitt yrke eller på annat sätt visat sig vara olämplig att utöva yrket.
Om det finns särskilda skäl får återkallelse underlåtas i fall som avses i första stycket 4, varvid beslut om prövotid kan meddelas ytterligare en gång.
Har någon som har fått legitimation eller annan behörighet i Sverige på grund av auktorisation i ett annat land förlorat denna auktorisation, ska legitimationen eller behörigheten återkallas.
7 §
Om det finns grundad anledning att anta att en yrkesutövares legitimation eller annan behörighet bör återkallas enligt 6 § första stycket 2, får yrkesutövaren föreläggas att låta sig undersökas av den läkare som anvisas honom eller henne.
Om ett föreläggande om läkarundersökning har beslutats, får legitimationen eller behörigheten återkallas för tiden till dess frågan om återkallelse har prövats slutligt.
Har yrkesutövaren inte följt ett föreläggande om läkarundersökning inom ett år från det att han eller hon fick del av detta, får legitimationen eller behörigheten återkallas.
Begränsning av förskrivningsrätt
8 §
Om en veterinär missbrukar sin behörighet att förskriva narkotiska eller alkoholhaltiga läkemedel eller teknisk sprit, får denna behörighet dras in eller begränsas.
Behörigheten får också dras in eller begränsas om veterinären själv begär det.
9 §
Om det finns sannolika skäl för misstanke om sådant missbruk som avses i 8 §, får behörigheten dras in eller begränsas till dess frågan om indragningen eller begränsningen har prövats slutligt.
Ett beslut enligt första stycket gäller i högst sex månader.
Om det finns särskilda skäl, får beslutets giltighet förlängas med ytterligare högst sex månader.
Ny behörighet
10 §
Har en legitimation eller annan behörighet återkallats, eller har en behörighet att förskriva narkotiska eller alkoholhaltiga läkemedel eller teknisk sprit dragits in eller begränsats, ska en ny legitimation respektive behörighet meddelas efter ansökan när förhållandena medger det.
7 kap. Ansvarsnämnden för djurens hälso- och sjukvård
Sammansättning och beslutförhet m.m.
1 §
Frågor om disciplinpåföljd enligt denna lag samt frågor som avses i 6 kap. 5-10 §§ prövas av Ansvarsnämnden för djurens hälso- och sjukvård.
2 §
Ansvarsnämnden består av ordförande och sju andra ledamöter.
Ordföranden ska vara eller ha varit ordinarie domare. Två ledamöter ska vara veterinärer. Övriga ledamöter utses bland personer som har erfarenhet från djurens hälso- och sjukvård och bland personer som har insikt i djurhållning samt bland personer som kan anses företräda allmänhetens intressen.
Regeringen utser ordföranden, övriga ledamöter och, i den utsträckning det behövs, ersättare för dem. För ersättare gäller vad som sägs om ledamöter.
3 §
Ansvarsnämnden är beslutför med ordföranden och minst fem  andra ledamöter.
Ordföranden får ensam fatta beslut
1. som innebär att ett ärende avgörs i sak, om det är  uppenbart att ärendet inte kan leda till någon påföljd och om  ärendet inte heller rör ansökan om att återfå legitimation  eller annan behörighet,
2. som inte innefattar ett slutligt avgörande i sak, dock  inte beslut om föreläggande att genomgå läkarundersökning  enligt 6 kap. 7 § första stycket eller om tillfällig  indragning eller begränsning enligt 6 kap. 9 § eller om  utdömande av vite enligt 11 § andra stycket i detta kapitel,  eller
3. om underrättelse enligt 16 § i detta kapitel.
Ärenden som har avgjorts av ordföranden ensam ska anmälas vid  nästa sammanträde med nämnden.
Lag (2016:148)
.
4 §
I fråga om jäv mot ledamot i ansvarsnämnden ska bestämmelserna i 4 kap. rättegångsbalken om jäv mot domare tillämpas.
5 §
Om det framkommer skiljaktig mening vid en överläggning i ansvarsnämnden, ska bestämmelserna i 29 kap. rättegångsbalken om omröstning i domstol med endast lagfarna ledamöter tillämpas. Ordföranden säger sin mening först.
Handläggning i ansvarsnämnden
6 §
Ärenden om disciplinpåföljd ska tas upp på anmälan av en  tillsynsmyndighet eller av ägaren eller annan som har det  eller de djur som saken gäller i sin vård. Har både  Jordbruksverket och länsstyrelsen anmält ett ärende, för  verket det allmännas talan vid ansvarsnämnden.
Frågor som avses i 6 kap. 5-10 §§ ska tas upp på anmälan av  Jordbruksverket eller på ansökan av den som saken gäller.
Bestämmelser om rätt för Riksdagens ombudsmän och för  Justitiekanslern att göra anmälan i sådana ärenden som avses i  första och andra styckena samt om handläggningen av sådana  ärenden finns i 22 och 24 §§ lagen (2023:499) med instruktion  för Riksdagens ombudsmän (JO) och i 6 § lagen (1975:1339) om  justitiekanslerns tillsyn.
Lag (2023:502)
.
7 §
Ansökan eller anmälan ska göras skriftligen.
8 §
Är en anmälan så ofullständig att den inte kan läggas till grund för en prövning i sak, ska ansvarsnämnden förelägga anmälaren att inom viss tid avhjälpa bristen. Om anmälaren inte följer föreläggandet, får anmälan avvisas. Vad som sägs om anmälan gäller också i fråga om ansökan.
9 §
En anmälan enligt 6 § och det som hör till handlingen ska snarast överlämnas till den som anmälan avser. Mottagaren ska föreläggas att svara inom viss tid.
Underrättelse enligt första stycket behövs inte om det är uppenbart att anmälan inte kan bifallas eller att underrättelsen är onödig.
10 §
Förfarandet hos ansvarsnämnden är skriftligt. Muntlig förhandling får dock förekomma när det kan antas vara till fördel för utredningen.
11 §
Ansvarsnämnden ska se till att varje ärende blir tillräckligt utrett. Överflödig utredning ska avvisas.
Ansvarsnämnden får förelägga den som innehar journaler och andra handlingar som behövs för utredningen att ge in dessa.
Föreläggandet får förenas med vite.
12 §
Om en fråga kräver särskild sakkunskap får ansvarsnämnden anlita även andra sakkunniga än myndigheter i frågan.
Beträffande sådana sakkunniga tillämpas 40 kap. 2-7 och 12 §§
rättegångsbalken. Sakkunniga har rätt till ersättning av allmänna medel för sitt uppdrag. Ansvarsnämnden får bevilja förskott på sådan ersättning.
13 §
Till muntlig förhandling ska parterna kallas. En enskild får kallas att inställa sig personligen vid påföljd att det inte utgör hinder för ärendets vidare handläggning och avgörande om han eller hon uteblir.
En enskild part, som har inställt sig till en muntlig förhandling, får av ansvarsnämnden beviljas skälig ersättning av allmänna medel för kostnader för resa och uppehälle.
Nämnden får bevilja förskott på ersättningen. Närmare bestämmelser om ersättning och förskott meddelas av regeringen.
14 §
Bestämmelserna i 32-34 §§ förvaltningslagen (2017:900)  tillämpas även på beslut enligt 6 kap. 7 § första och  andra styckena samt 9 § första stycket.
Lag (2018:833)
.
15 §
Om ansvarsnämnden i ett ärende anser att det finns förutsättningar för anmälan till åtal som anges i 5 kap. 9 §, ska nämnden göra en sådan anmälan.
16 §
Om ansvarsnämnden eller en allmän förvaltningsdomstol  beslutar om återkallelse av legitimation eller annan  behörighet som avser en veterinär enligt 6 kap. 6 § eller  begränsning av förskrivningsrätt enligt 6 kap. 8 §, ska  ansvarsnämnden besluta att underrätta de behöriga  myndigheterna i övriga stater inom EES och i Schweiz om  beslutet eller domen. Myndigheterna ska underrättas senast  tre dagar efter den dag då beslutet eller domen har  meddelats. Om detta beslut eller denna dom senare upphör att  gälla, ska ansvarsnämnden utan dröjsmål underrätta de  behöriga myndigheterna i övriga stater inom EES och i  Schweiz.
Underrättelser enligt första stycket ska ske via  informationssystemet för den inre marknaden (IMI).
Lag (2016:148)
.
8 kap. Straffbestämmelser och överklagande m.m.
Straffbestämmelser
1 §
Om någon, vars legitimation som veterinär har återkallats eller vars behörighet att utöva veterinäryrket av annan anledning har upphört, obehörigen och mot ersättning utövar veterinäryrket, döms han eller hon för obehörig utövning av veterinäryrket till böter eller fängelse i högst ett år.
Detsamma gäller en veterinär med begränsad behörighet som bryter mot de villkor som gäller för behörigheten.
2 §
En veterinär som bryter mot 3 kap. 8 § tredje stycket döms till böter.
3 §
Den som bryter mot 3 kap. 2, 4, 4 a eller 7 § döms till  böter.
Lag (2025:284)
.
4 §
Till böter eller fängelse i högst ett år döms den som utan att tillhöra djurhälsopersonalen vid yrkesmässig verksamhet inom djurens hälso- och sjukvård uppsåtligen eller av oaktsamhet
1. bryter mot  4 kap. 1 §, eller
2. tillfogar ett djur lidande eller skada, som inte är ringa, eller framkallar fara för sådan effekt, oavsett om lidandet, skadan eller faran orsakats av olämplig behandling eller genom avbrott i eller dröjsmål med veterinär vård.
Den omständigheten att någon på grund av brist i utbildning och erfarenhet inte kunnat inse sjukdomens natur eller förutse lidandet, skadan eller faran befriar honom eller henne inte från ansvar.
Ansvar ska inte dömas ut enligt denna paragraf om gärningen är belagd med straff enligt 1 §.
5 §
Till ansvar enligt 1-4 §§ ska inte dömas om gärningen är belagd med strängare straff i annan lag.
Överklagande av ansvarsnämndens beslut
6 §
Ansvarsnämndens beslut enligt denna lag får överklagas hos allmän förvaltningsdomstol.
Prövningstillstånd krävs vid överklagande till kammarrätten.
7 §
Ansvarsnämndens beslut får överklagas även av
1. Jordbruksverket, eller
2. den länsstyrelse som varit yrkesutövarens motpart i  nämnden, om beslutet har gått länsstyrelsen emot.
Bestämmelser om rätt för Riksdagens ombudsmän och för  Justitiekanslern att söka ändring i beslut om  disciplinpåföljd, prövotid eller i behörighetsfråga med  anledning av fel i yrkesutövningen finns i 25 § lagen 
(2023:499) med instruktion för Riksdagens ombudsmän (JO) och i 
7 § lagen (1975:1339) om justitiekanslerns tillsyn. Sådant  överklagande ska ske inom tre veckor från det att beslutet  meddelades.
Lag (2023:502)
.
8 §
Beslut av ansvarsnämnden som inte innebär att ett ärende avgörs får överklagas endast i samband med överklagande av det slutliga beslutet i ärendet.
Ett beslut som inte är slutligt får dock överklagas särskilt när ansvarsnämnden har
1. ogillat en invändning om jäv mot ledamot av nämnden eller en invändning om att det finns hinder mot prövningen,
2. avvisat ett ombud eller ett biträde,
3. förordnat om saken i avvaktan på att ärendet avgörs,
4. förelagt någon att genomgå läkarundersökning enligt 6 kap.
7 § första stycket,
5. förelagt någon vid vite enligt 7 kap. 11 § andra stycket att inkomma med journaler eller andra handlingar,
6. dömt ut vite, eller
7. förordnat om ersättning för någons medverkan i ärendet.
9 §
Beslut i frågor som avses i 6 kap. 5-10 §§ och 7 kap. 16 §  gäller omedelbart om inte annat anges i beslutet.
Har en domstol efter överklagande beslutat om inhibition av  ett beslut om prövotid, men därefter ändå fastställt  beslutet, ska den tid under vilken beslutet varit inhiberat  räknas av från prövotiden.
Lag (2016:148)
.
10 §
Anmälaren är motpart till den yrkesutövare som har överklagat ansvarsnämndens eller domstols slutliga beslut enligt denna lag. Om en enskild har anmält disciplinärendet är också Jordbruksverket yrkesutövarens motpart. Om Jordbruksverket har överklagat beslutet, förs det allmännas talan av verket.
Vad som sägs i första stycket gäller inte om Riksdagens ombudsmän eller Justitiekanslern har överklagat ansvarsnämndens eller en domstols beslut.
Bestämmelsen i 7 a § förvaltningsprocesslagen (1971:291) om förvaltningsmyndighets partställning gäller inte i fråga om mål där ansvarsnämnden fattat beslut enligt denna lag.
Överklagande av Jordbruksverkets och länsstyrelsens beslut
11 §
Jordbruksverkets eller länsstyrelsens beslut i ett särskilt fall får överklagas hos allmän förvaltningsdomstol, om beslutet gäller
1. legitimation, särskilt tillstånd att utöva yrke, godkännande och specialistkompetens enligt 3 kap., eller
2. föreläggande enligt 5 kap. 7 §.
Andra beslut av Jordbruksverket eller länsstyrelsen enligt denna lag får inte överklagas.
Prövningstillstånd krävs vid överklagande till kammarrätten.
12 §
Beslut som Jordbruksverket, länsstyrelsen eller allmän förvaltningsdomstol meddelar med stöd av denna lag gäller omedelbart om inte annat bestäms.
Övergångsbestämmelser
2009:302
1. Denna lag träder i kraft den 1 januari 2010, då lagen
(1994:844) om behörighet att utöva veterinäryrket ska upphöra att gälla.
2. Regeringen eller den myndighet som regeringen bestämmer får i fråga om ansökningar om legitimation som djursjukskötare som görs före utgången av 2014 meddela föreskrifter om vilka yrkeskvalifikationer som ska anses vara likvärdiga med en sådan examen som avses i 3 kap. 1 § första stycket 2 denna lag.
3. Beslut om prövotid får inte meddelas enbart på grundval av omständigheter som hänför sig till tid före lagens ikraftträdande.
4. För förseelser som begåtts före denna lags ikraftträdande ska bestämmelserna om preskription i 12 § lagen (1994:844) om behörighet att utöva veterinäryrket tillämpas.
5. I fråga om ärenden som har anmälts till Veterinära ansvarsnämnden före den 1 januari 2010 gäller 23 och 32 §§
lagen (1994:844) om behörighet att utöva veterinäryrket.
6. Vid handläggningen av ärenden där beslut av Veterinära ansvarsnämnden har överklagats före den 1 januari 2010 gäller 35 § lagen (1994:844) om behörighet att utöva veterinäryrket.
2025:284
1. Denna lag träder i kraft den 1 september 2025.
2. Trots 3 kap. 4 a § får den som vid ikraftträdandet i  verksamhet inom djurens hälso- och sjukvård använder en  yrkestitel som är skyddad enligt 4 kap. 5 eller 5 a §  patientsäkerhetslagen (2010:659) fortsätta att använda titeln  till och med den 28 februari 2026 utan att uppfylla kraven i  de bestämmelserna.
3. Trots 3 kap. 7 § får den som vid ikraftträdandet använder  yrkestiteln hovslagare fortsätta att använda titeln till och  med den 31 augusti 2030 utan att vara godkänd enligt 3 kap. 5 
§.
4. Den som vid ikraftträdandet bedriver en verksamhet som  avses i 5 kap. 4 § ska anmäla verksamheten senast den 28  februari 2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.