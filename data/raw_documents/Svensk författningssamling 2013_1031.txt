Title: Förordning (2013:1031) med instruktion för E-hälsomyndigheten
SFS Number: Svensk författningssamling 2013:1031
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20131031-med-instruktion-for_sfs-2013-1031/
Source Link: http://rkrattsbaser.gov.se/sfst?bet=2013:1031
Amendment Register Link: http://rkrattsbaser.gov.se/sfsr?bet=2013:1031
Ministry/Authority: Socialdepartementet
Issued: 2013-12-05
Metadata: {"Utfärdad": "2013-12-05", "Ändrad": "t.o.m. SFS 2023:444"}

==================================================

Förordning (2013:1031) med instruktion för E-hälsomyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:1031
Departement/myndighet
:   
Socialdepartementet
Utfärdad
:   
2013-12-05
Ändrad
:   
t.o.m. SFS 2023:444
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
E-hälsomyndigheten ska ansvara för register och it-
funktioner som öppenvårdsapotek och vårdgivare behöver ha  tillgång till för en patientsäker och kostnadseffektiv  läkemedelshantering.
E-hälsomyndigheten ska samordna regeringens satsningar på e-
hälsa och nationell digital infrastruktur för hälso- och  sjukvård, tandvård och socialtjänst. Myndigheten ska bistå  regeringen med underlag för utvecklingen av digitaliseringen  inom dessa områden. I detta ingår att årligen följa upp,  analysera och beskriva utvecklingen samt att ge förslag på  strategiska utvecklingsområden.
Det som sägs om regioner i denna förordning gäller även  kommuner som inte ingår i en region. Förordning (2023:444).
2 §
Myndigheten ska särskilt
1. ansvara för det register som anges i lagen (2018:1212) om  nationell läkemedelslista,
2. utfärda intyg som visar att den som ansöker om tillstånd  att bedriva detaljhandel med läkemedel till konsument  uppfyller de förutsättningar för tillståndet som föreskrivs i 
2 kap. 6 § 5-7 lagen (2009:366) om handel med läkemedel,
3. vid behov genomföra kontroller av det elektroniska system  för direktåtkomst till uppgifter hos myndigheten
a) som en tillståndshavare ska ha enligt 2 kap. 6 § 6 lagen om  handel med läkemedel, eller
b) som avses i 9 kap. 1 § 1 lagen om nationell  läkemedelslista,
4. förmedla ersättning från regionerna till öppenvårdsapoteken  enligt vad som sägs i förordningen (2002:687) om  läkemedelsförmåner m.m. och i smittskyddsförordningen 
(2004:255),
5. kvalitetssäkra, förvalta, framställa och tillhandahålla  nationell läkemedelsstatistik,
6. tillhandahålla ett system för analys av  läkemedelsstatistik,
7. ansvara för det register som anges i förordningen 
(2021:1129) om register över förordnade läkemedel för  behandling av djur,
8. ansvara för ett nationellt produkt- och artikelregister  över läkemedel samt förbrukningsartiklar och livsmedel som  ingår i läkemedelsförmånerna,
9. tillhandahålla ett system för insamling av  läkemedelsinformation,
10. ansvara för ett nationellt register över sortiments- och  leveransinformation avseende dosdispenserade läkemedel,
11. tillhandahålla ett elektroniskt expertstöd till  öppenvårdsapoteken i syfte att öka säkerheten vid expediering  av läkemedelsrecept,
12. tillhandahålla ett system för förmedling av ansökningar om  tillstånd till försäljning av läkemedel enligt 4 kap. 10 §  läkemedelslagen (2015:315),
13. ansvara för att fastställa vilka e-hälsospecifikationer  som ska vara nationella och gemensamma och tillgängliggöra  information om dessa samt samordna och stödja berörda aktörers  arbete med att ta fram och använda sådana specifikationer, och
14. samråda med Myndigheten för digital förvaltning när  e-hälsospecifikationer fastställs enligt 13.  Förordning (2021:1131).
3 §
E-hälsomyndigheten ska utveckla och tillhandahålla  digitala tjänster för att redovisa uppgifter i myndighetens  register i syfte att underlätta för den enskilde utifrån  myndighetens verksamhetsområde. Förordning (2019:272).
3 a §
Myndigheten är beredskapsmyndighet enligt förordningen 
(2022:524) om statliga myndigheters beredskap.  Förordning (2022:556).
3 b §
Myndigheten ska bistå Statens jordbruksverk i arbetet  med att utföra de uppgifter som en medlemsstat har enligt
1. artikel 57 i Europaparlamentets och rådets förordning (EU) 
2019/6 av den 11 december 2018 om veterinärmedicinska  läkemedel och om upphävande av direktiv 2001/82/EG, och
2. artikel 4.4 i Europaparlamentets och rådets förordning (EU) 
2019/4 av den 11 december 2018 om tillverkning, utsläppande på  marknaden, användning av foder som innehåller läkemedel, om  ändring av Europaparlamentets och rådets förordning (EG)  nr 183/2005 och om upphävande av rådets direktiv 90/167/EEG, i  den del artikeln hänvisar till artikel 57 i förordning (EU) 
2019/6. Förordning (2023:101).
Tjänsteexport
4 §
Myndigheten får bedriva sådan tjänsteexport som är direkt kopplad till myndighetens kärnverksamhet.
Uppdragsverksamhet
5 §
Myndigheten får på uppdrag av andra än öppenvårdsapotek kvalitets- och säkerhetsgranska sådana elektroniska system som ska ansluta till myndighetens register.
6 §
Har upphävts genom förordning (2019:272).
7 §
Myndigheten får på uppdrag av regioner
1. föra register över koder avseende geografisk indelning av  regioners hälso- och sjukvårdsverksamhet (områdeskoder),
2. tillhandahålla en teknisk plattform där regioner och andra  kan lämna och hämta uppgifter om läkemedel och andra varor som  regioner subventionerar utöver läkemedelsförmånen, och
3. utveckla och förvalta ett system som möjliggör förmedling  av information om ordinationer, förskrivningar, uthämtade  läkemedel och läkemedelsanvändning. Förordning (2019:1097).
Samverkan
7 a §
Bestämmelser om samverkan med vissa andra myndigheter finns i förordningen (2015:155) om statlig styrning med kunskap avseende hälso- och sjukvård och socialtjänst.
Myndigheten kungör sina föreskrifter i Gemensamma författningssamlingen avseende hälso- och sjukvård, socialtjänst, läkemedel, folkhälsa m.m. i enlighet med bilaga 1 till författningssamlingsförordningen (1976:725).
Förordning (2015:174).
7 b §
Myndigheten ska särskilt samverka med Myndigheten för  digital förvaltning i arbetet med att samordna regeringens  satsningar på e-hälsa och nationell digital infrastruktur för  hälso- och sjukvård, tandvård och socialtjänst.  Förordning (2023:444).
Ledning
8 §
Myndigheten leds av en styrelse.
9 §
Styrelsen ska bestå av högst nio ledamöter.
Anställningar och uppdrag
10 §
Generaldirektören är myndighetschef.
Personalansvarsnämnd
11 §
Vid myndigheten finns en personalansvarsnämnd.
Tillämpligheten av vissa förordningar
12 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
Avgifter
13 §
Myndigheten ska ta ut avgifter för
1. tillhandahållande av läkemedelsstatistik och system för  analys av sådan statistik enligt 2 § 5 och 6,
2. tillgången till de register som avses i 2 § 7 och 9, och
3. sådana tjänster och uppdrag som avses i 4-7 §§.
Bestämmelser om myndighetens rätt att ta ut avgifter finns  även i förordningen (2010:1167) om avgifter för den statliga  kontrollen av läkemedel. Förordning (2019:272).
14 §
Myndigheten ska besluta om storleken på de avgifter som  avses i 13 § första stycket och disponera  avgiftsinkomsterna. Förordning (2017:297).
15 §
Myndigheten ska disponera inkomsterna från avgifter som  myndigheten tar ut med stöd av 8 kap. 2 a § lagen (2009:366)  om handel med läkemedel och 4 kap. 6 § förordningen 
(2010:1167) om avgifter för den statliga kontrollen av  läkemedel. Förordning (2017:297).
Särskild redovisning
16 §
Grunderna för hur myndigheten har beräknat storleken på  avgifterna enligt 10 kap. 1 § lagen (2018:1212) om nationell  läkemedelslista ska redovisas särskilt i årsredovisningen.
Förordning (2021:70).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.