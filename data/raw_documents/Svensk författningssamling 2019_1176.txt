Title: Förordning (2019:1176) om undantag från prövning av oredlighet i forskning inom det försvars- och säkerhetspolitiska området
SFS Number: Svensk författningssamling 2019:1176
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20191176-om-undantag-fran-provning_sfs-2019-1176/
Source Link: http://rkrattsbaser.gov.se/sfst?bet=2019:1176
Amendment Register Link: http://rkrattsbaser.gov.se/sfsr?bet=2019:1176
Ministry/Authority: Försvarsdepartementet
Issued: 2019-11-28
Metadata: {"Utfärdad": "2019-11-28"}

==================================================

Förordning (2019:1176) om undantag från prövning av oredlighet i forskning inom det försvars- och säkerhetspolitiska området
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:1176
Departement/myndighet
:   
Försvarsdepartementet
Utfärdad
:   
2019-11-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om vissa undantag  från lagen (2019:504) om ansvar för god forskningssed och  prövning av oredlighet i forskning. Undantagen gäller  forskningshuvudmän som bedriver forskning inom det försvars-  och säkerhetspolitiska området. Förordningen är meddelad med  stöd av 3 § andra stycket samma lag. Ord och uttryck som  används i förordningen har samma innebörd som i lagen.
2 §
Forskning inom det försvars- och säkerhetspolitiska  området ska undantas från 6-14 och 21 §§ lagen (2019:504) om  ansvar för god forskningssed och prövning av oredlighet i  forskning om forskningen innehåller  säkerhetsskyddsklassificerade uppgifter i  säkerhetsskyddsklassen konfidentiell eller högre enligt 
2 kap. 5 § säkerhetsskyddslagen (2018:585).
För sådan forskning inom det försvars- och säkerhetspolitiska  området som bedrivs inom ramen för ett avtal med en annan stat  eller mellanfolklig organisation gäller undantaget i första  stycket om forskningen innehåller  säkerhetsskyddsklassificerade uppgifter enligt 2 kap. 5 §  säkerhetsskyddslagen (2018:585).
3 §
Om en forskningshuvudman som bedriver forskning inom det  försvars- och säkerhetspolitiska området bedömer att  förutsättningarna för undantag i 2 § är uppfyllda ska  handlingarna i ett ärende om misstänkt oredlighet i forskning  inte lämnas över till den särskilda nämnden för prövning.
När ett ärende som avser misstänkt oredlighet i forskning inom  det försvars- och säkerhetspolitiska området inleds direkt hos  nämnden enligt 7 § andra stycket 2 eller 3 lagen (2019:504) om  ansvar för god forskningssed och prövning av oredlighet i  forskning ska nämnden begära in ett yttrande från den aktuella  forskningshuvudmannen. Om forskningshuvudmannen bedömer att  förutsättningarna för undantag är uppfyllda ska ärendet hos  nämnden avslutas utan prövning i sak.
4 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.