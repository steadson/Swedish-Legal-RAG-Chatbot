Title: Förordning (2010:1578) om provavgifter för körkort och yrkesmässig trafik, m.m.
SFS Number: Svensk författningssamling 2010:1578
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101578-om-provavgifter-for-korkort_sfs-2010-1578/
Source Link: http://rkrattsbaser.gov.se/sfst?bet=2010:1578
Amendment Register Link: http://rkrattsbaser.gov.se/sfsr?bet=2010:1578
Ministry/Authority: Landsbygds- och infrastrukturdepartementet RSIB TM
Issued: 2010-12-03
Metadata: {"Utfärdad": "2010-12-03", "Ändrad": "t.o.m. SFS 2024:684"}

==================================================

Förordning (2010:1578) om provavgifter för körkort och yrkesmässig trafik, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1578
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2010-12-03
Ändrad
:   
t.o.m. SFS 2024:684
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om avgifter för  prov som anordnas av Trafikverket enligt körkortslagen 
(1998:488), lagen (2007:1157) om yrkesförarkompetens,  yrkestrafiklagen (2012:210), taxi-trafiklagen (2012:211) och  förordningen (1993:185) om arbetsförhållanden vid vissa  internationella vägtransporter samt föreskrifter som har  meddelats i anslutning till dessa författningar.
Förordning (2024:684).
2 §
Trafikverket ska ta ut avgift enligt det som framgår av 2  a-2 e §§. För prov ska avgiften tas ut enligt normaltaxa när  provet äger rum på en vardag någon gång under tiden kl. 07.30-18.00 och enligt kvälls- och helgtaxa när provet äger rum  under annan tid. Normaltaxans avgiftsbelopp anges först,  direkt följt av kvälls- och helgtaxans belopp inom parentes.
Förordning (2024:684).
2 a §
Avgiften för kunskapsprov för
1. körkort är 420 (520) kronor,
2. traktorkort är 420 (520) kronor,
3. yrkesförarkompetens är 420 (520) kronor,
4. yrkeskompetens för taxiförarlegitimation är 420 
(520) kronor,
5. yrkeskunnande för yrkesmässig trafik är 500 (615) kronor,  och
6. yrkeskunnande för taxitrafik är 420 (520) kronor.
Förordning (2024:684).
2 b §
Avgiften för omprov för säkerhetskontroll och  funktionsbeskrivning är 1 000 (1 400) kronor.
Förordning (2024:684).
2 c §
Avgiften för körprov för
1. körkortsbehörigheten A1 är 2 000 (2 800) kronor,
2. körkortsbehörigheten A2 är 2 000 (2 800) kronor,
3. körkortsbehörigheten A är 2 000 (2 800) kronor,
4. körkortsbehörigheten B är 1 000 (1 400) kronor,
5. den utökade körkortsbehörigheten B
a) för den som har körkort med behörighet B är 1 000 
(1 400) kronor,
b) för den som inte har körkort med behörighet B är 2 000 
(2 800) kronor,
6. körkortsbehörigheten BE är 1 650 (2 310) kronor,
7. körkortsbehörigheten C1 är 1 650 (2 310) kronor,
8. körkortsbehörigheten C är 1 650 (2 310) kronor,
9. körkortsbehörigheten D1 är 1 650 (2 310) kronor,
10. körkortsbehörigheten D är 1 650 (2 310) kronor,
11. annan körkortsbehörighet än i 1-10 är 2 100 
(2 940) kronor,
12. taxiförarlegitimation är 1 000 (1 400) kronor, och
13. tillträde till trafik- eller motorcykellärarutbildning är 
2 100 (2 940) kronor. Förordning (2024:684).
2 d §
Avgiften för digital fotografering är 120 kronor.
Förordning (2024:684).
2 e §
Trafikverket får ta ut en avgift för en förrättning  eller åtgärd som inte anges i 2 a-2 d §§ eller i annan  författning. Avgiften för utfört arbete per person och timme  är 500 kronor. Om förrättningen, åtgärden eller något annat  arbete medför rese- eller traktamentskostnader eller särskilda  utlägg, ska dessa ersättas särskilt.
Förordning (2024:684).
3 §
Utrikesdepartementet får i fråga om en utländsk medborgare  som tillhör en främmande stats diplomatiska eller konsulära  representation i Sverige eller medborgarens familjemedlem  medge att avgift inte ska betalas för förarprov för körkort.
Utrikesdepartementet ska fortlöpande till Trafikverket lämna  uppgifter om beskickningar och konsulat och övriga  förhållanden som behövs för tillämpningen av första stycket.
Förordning (2020:800).
4 §
Om det finns synnerliga skäl, får Trafikverket i andra  fall än som sägs i 3 § medge nedsättning av eller befrielse  från en avgift som anges i 2 §. Förordning (2020:800).
5 §
Vid skriftlig betalningspåminnelse får Trafikverket ta ut en avgift på 50 kronor för administrativa kostnader
(påminnelseavgift).
6 §
Har upphävts genom förordning (2020:800).
7 §
Transportstyrelsen får meddela föreskrifter om att en avgift som anges i 2 § ska tas ut med ett lägre belopp när en beställning eller en betalning görs elektroniskt. Styrelsen får i övrigt meddela föreskrifter för verkställigheten av denna förordning.
Övergångsbestämmelser
2010:1578
Denna förordning träder i kraft den 1 januari 2011. Genom förordningen upphävs förordningen (2001:652) om avgifter inom vägtrafikområdet. Den upphävda förordningen gäller dock fortfarande i fråga om avgifter som har påförts före den 1 januari 2011.
2020:800
1. Denna förordning träder i kraft den 1 november 2020.
2. Äldre föreskrifter gäller fortfarande för ärenden som avser  en begäran om nedsättning eller befrielse från en avgift som  har gjorts före ikraftträdandet.
2024:684
1. Denna förordning träder i kraft den 1 november 2024.
2. Äldre föreskrifter gäller fortfarande i fråga om avgift för  prov eller fotografering som har bokats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.