Title: Förordning (2022:764) med instruktion för Fondtorgsnämnden
SFS Number: Svensk författningssamling 2022:764
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022764-med-instruktion-for_sfs-2022-764/
Source Link: http://rkrattsbaser.gov.se/sfst?bet=2022:764
Amendment Register Link: http://rkrattsbaser.gov.se/sfsr?bet=2022:764
Ministry/Authority: Socialdepartementet
Issued: 2022-06-02
Metadata: {"Utfärdad": "2022-06-02", "Ändrad": "t.o.m. SFS 2024:1"}

==================================================

Förordning (2022:764) med instruktion för Fondtorgsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:764
Departement/myndighet
:   
Socialdepartementet
Utfärdad
:   
2022-06-02
Ändrad
:   
t.o.m. SFS 2024:1
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
I lagen (2022:759) om Fondtorgsnämnden finns bestämmelser  om myndighetens uppgifter.
Samverkan
2 §
Myndigheten ska samverka med Finansinspektionen i frågor  som rör tillsyn, granskning och utvärdering av
- fondförvaltare som deltar i upphandlingar enligt lagen 
(2022:760) om upphandling av fonder till premiepensionens  fondtorg eller som myndigheten har ingått fondavtal med enligt  den lagen, och
- fonder som en fondförvaltare erbjuder i en upphandling  enligt lagen om upphandling av fonder till premiepensionens  fondtorg eller erbjuder på fondtorget för premiepensionen.
Vid samverkan ska myndigheten lämna de uppgifter som  Finansinspektionen behöver.
Ledning
3 §
Myndigheten leds av en nämnd.
4 §
Nämnden ska bestå av högst sju ledamöter, varav en  ordförande och en vice ordförande.
5 §
Regeringen utser vice ordförande i nämnden.
Bisysslor
6 §
Den som är ledamot i nämnden får inte utan tillstånd vara
1. ledamot eller suppleant i styrelsen för en fondförvaltare  eller ett moderbolag till ett dotterföretag som är  fondförvaltare, eller
2. anställd hos eller åta sig uppdrag för sådana företag som  avses i 1.
Tillstånd får endast lämnas om det finns särskilda skäl.
Tillstånd meddelas av regeringen.
Med moderbolag och dotterföretag avses detsamma som i 1 kap. 
11 § aktiebolagslagen (2005:551). Med fondförvaltare avses  detsamma som i 1 kap. 3 § 4 lagen (2022:760) om upphandling av  fonder till premiepensionens fondtorg.
Organisation
7 §
Pensionsmyndigheten upplåter lokaler och sköter  administrativa och handläggande uppgifter åt myndigheten.
Årlig redogörelse
8 §
Myndigheten ska senast den 22 februari varje år lämna en  samlad redogörelse till regeringen om sin verksamhet under det  senaste kalenderåret. Förordning (2024:1).
Avgifter
9 §
I 6-8 §§ lagen (2022:759) om Fondtorgsnämnden finns  bestämmelser om att myndigheten ska ta ut avgifter av  fondförvaltare och bestämma hur avgifterna ska beräknas.  Sådana avgifter disponeras av myndigheten.
Undantag från andra förordningar
10 §
Bestämmelsen i 25 a § avgiftsförordningen (1992:191) om  över- och underskott ska inte tillämpas på myndigheten.
11 §
Förordningen (2000:605) om årsredovisning och  budgetunderlag ska inte tillämpas på myndigheten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.