Title: Lag (2018:1625) om skyldighet för vissa offentliga funktionärer att anmäla innehav av finansiella instrument
SFS Number: Svensk författningssamling 2018:1625
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181625-om-skyldighet-for-vissa-offentliga_sfs-2018-1625/
Source Link: http://rkrattsbaser.gov.se/sfst?bet=2018:1625
Amendment Register Link: http://rkrattsbaser.gov.se/sfsr?bet=2018:1625
Ministry/Authority: Finansdepartementet FMA V
Issued: 2018-11-01
Metadata: {"Utfärdad": "2018-11-01", "Ändrad": "t.o.m. SFS 2019:994"}

==================================================

Lag (2018:1625) om skyldighet för vissa offentliga funktionärer att anmäla innehav av finansiella instrument
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1625
Departement/myndighet
:   
Finansdepartementet FMA V
Utfärdad
:   
2018-11-01
Ändrad
:   
t.o.m. SFS 2019:994
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna lag finns bestämmelser om skyldighet för  statsråden och vissa offentliga funktionärer vid statliga  myndigheter, kommuner och regioner att anmäla innehav av  finansiella instrument.
Lagen gäller inte myndigheter under riksdagen och inte heller  de allmänna pensionsfonderna.
Lag (2019:994)
.
2 §
I denna lag betyder
finansiellt instrument: det som anges i 1 kap. 4 § lagen 
(2007:528) om värdepappersmarknaden,
insiderinformation: sådan information som anges i artikel 7 i  Europaparlamentets och rådets förordning (EU) nr 596/2014 av  den 16 april 2014 om marknadsmissbruk 
(marknadsmissbruksförordning) och om upphävande av  Europaparlamentets och rådets direktiv 2003/6/EG och  kommissionens direktiv 2003/124/EG, 2003/125/EG och 
2004/72/EG.
3 §
Statsråden är skyldiga att anmäla sina innehav av  finansiella instrument.
4 §
Om det behövs med hänsyn till förekomsten av  insiderinformation inom en myndighet, ska de som ingår i  myndighetens ledning vara skyldiga att anmäla sina innehav av  finansiella instrument.
Regeringen får meddela föreskrifter om vid vilka myndigheter  en sådan anmälningsskyldighet ska gälla. Regeringen får också  besluta om sådan anmälningsskyldighet i ett enskilt fall.
5 §
En myndighet som omfattas av föreskrifter eller ett  beslut som har meddelats med stöd av 4 § andra stycket ska  besluta att andra arbetstagare och uppdragstagare vid  myndigheten ska vara anmälningsskyldiga, om det behövs med  hänsyn till deras tillgång till insiderinformation.
6 §
Regeringskansliet ska besluta att arbetstagare och  uppdragstagare vid myndigheten ska vara anmälningsskyldiga,  om det behövs med hänsyn till deras tillgång till  insiderinformation.
7 §
Om det behövs med hänsyn till förekomsten av  insiderinformation inom en kommun eller en region, får  kommunen eller regionen besluta att de arbetstagare eller  uppdragstagare som kommunen eller regionen bestämmer ska vara  skyldiga att anmäla sina innehav av finansiella instrument.
Lag (2019:994)
.
8 §
Finansiella instrument som den anmälningsskyldige  indirekt förfogar över ska, i den utsträckning det följer av  föreskrifter som regeringen har meddelat med stöd av 10 §  första stycket 1, likställas med sådana som den  anmälningsskyldige innehar och därmed omfattas av  anmälningsskyldigheten enligt denna lag.
9 §
Den som är anmälningsskyldig ska till myndigheten,  kommunen eller regionen anmäla sitt innehav av finansiella  instrument och ändringar i innehavet. Statsråden ska göra  sådan anmälan till Regeringskansliet.
Om den som är anmälningsskyldig inte innehar några finansiella  instrument, ska han eller hon anmäla det.
Myndigheten, kommunen eller regionen ska föra en förteckning  över anmälningarna.
Lag (2019:994)
.
10 §
Regeringen får meddela föreskrifter om
1. att finansiella instrument som den anmälningsskyldige  indirekt förfogar över ska likställas med sådana som den  anmälningsskyldige innehar, och
2. undantag från anmälningsskyldighet i fråga om vissa  finansiella instrument.
Regeringen kan med stöd av 8 kap. 7 § regeringsformen meddela  föreskrifter om hur anmälningsskyldigheten ska fullgöras och  om hur en myndighet ska fatta beslut om och hantera de  anmälningar som görs.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.