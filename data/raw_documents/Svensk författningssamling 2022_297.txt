Title: Förordning (2022:297) om undantag från plan- och byggregler för kommunala ankomstboenden för vissa utlänningar
SFS Number: Svensk författningssamling 2022:297
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022297-om-undantag-fran-plan-och_sfs-2022-297/
Source Link: http://rkrattsbaser.gov.se/sfst?bet=2022:297
Amendment Register Link: http://rkrattsbaser.gov.se/sfsr?bet=2022:297
Ministry/Authority: Landsbygds- och infrastrukturdepartementet SPN
Issued: 2022-04-28
Metadata: {"Utfärdad": "2022-04-28"}

==================================================

Förordning (2022:297) om undantag från plan- och byggregler för kommunala ankomstboenden för vissa utlänningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:297
Departement/myndighet
:   
Landsbygds- och infrastrukturdepartementet SPN
Utfärdad
:   
2022-04-28
Tidsbestämd
: 
2025-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Innehåll och definitioner
1 §
Denna förordning innehåller undantag från vissa  bestämmelser i plan- och bygglagen (2010:900) och plan- och  byggförordningen (2011:338) för att ankomstboenden för vissa  utlänningar snabbt ska kunna anordnas i en situation där  tillströmningen av asylsökande eller personer som ansöker om  uppehållstillstånd med tillfälligt skydd har varit eller kan  väntas bli särskilt omfattande.
2 §
Termer och uttryck i denna förordning har samma betydelse  som i plan- och bygglagen (2010:900) och plan- och  byggförordningen (2011:338).
3 §
Med ankomstboende för vissa utlänningar avses ett sådant  boende som kommunen med stöd av denna förordning under en  begränsad tid anordnar i en befintlig byggnad som ägs av  kommunen eller någon annan för att ta emot personer som avser  att ansöka om asyl eller om uppehållstillstånd med tillfälligt  skydd.
Undantag från kraven på bygglov
4 §
Trots 9 kap. 2 § första stycket 3 a plan- och bygglagen 
(2010:900) krävs det inte bygglov för annan ändring av en  byggnad än tillbyggnad, om ändringen innebär att byggnaden  helt eller delvis tas i anspråk eller inreds för ett  ankomstboende för vissa utlänningar.
Det krävs inte heller bygglov för att återställa utformningen  av en byggnad som har använts för ett sådant boende eller för  att återgå till den tidigare användningen.
Förutsättningar för att få tillämpa undantaget från kravet på  lov
5 §
Undantaget från kravet på bygglov i 4 § gäller endast om  byggnadens utformning återställs och användningen återgår till  den tidigare senast vid utgången av juni 2023.
6 §
För åtgärder som ska vidtas inom eller i anslutning till  ett område som är av riksintresse för totalförsvaret enligt 
3 kap. 9 § andra stycket miljöbalken gäller undantaget från  kravet på bygglov i 4 § endast om det finns ett skriftligt  medgivande till åtgärden från den myndighet som har beslutat  om riksintresseanspråket enligt 2 § andra stycket 12  förordningen (1998:896) om hushållning med mark- och  vattenområden.
7 §
Undantaget från kravet på bygglov i 4 § gäller inte om  ankomstboendet för vissa utlänningar ska anordnas i en byggnad  som är särskilt värdefull från historisk, kulturhistorisk,  miljömässig eller konstnärlig synpunkt och som enligt 8 kap. 
13 § plan- och bygglagen (2010:900) inte får förvanskas.
Undantag från kraven på anmälan
8 §
Det krävs inte någon anmälan enligt 6 kap. 5 § plan- och  byggförordningen (2011:338) för att ta i anspråk eller inreda  en befintlig byggnad för ett ankomstboende för vissa  utlänningar.
Det krävs inte heller någon anmälan för att återställa  utformningen av en byggnad som har använts för ett sådant  boende eller för att återgå till den tidigare användningen.
Undantag från kraven på hänsyn till allmänna intressen
9 §
För en åtgärd som är undantagen från kravet på bygglov  enligt 4 § behöver hänsyn till allmänna intressen vid  utformning av bebyggelse inte tas enligt 2 kap. 9 § plan- och  bygglagen (2010:900).
Byggnadsverk, skyltar och ljusanordningar enligt 2 kap. 9 §  plan- och bygglagen får dock inte lokaliseras, placeras,  utformas eller användas så att de kan medföra en sådan  påverkan på grundvattnet eller omgivningen i övrigt som  innebär fara för människors hälsa och säkerhet.
Undantag från utformnings- och egenskapskraven på byggnadsverk
10 §
Ett ankomstboende för vissa utlänningar behöver inte  uppfylla kraven på skydd mot buller, energihushållning och  värmeisolering, hushållning med vatten och avfall och  bredbandsanslutning i 8 kap. 4 § första stycket 5, 6, 9 och 10  plan- och bygglagen (2010:900) och 3 kap. 13, 14 och 20 §§  plan- och byggförordningen (2011:338) samt de föreskrifter som  Boverket har meddelat i anslutning till de paragraferna.
Boendet behöver inte heller vara försett med en hiss eller  annan lyftanordning enligt 3 kap. 4 § första stycket och 18 §  andra stycket plan- och byggförordningen.
11 §
Vid en åtgärd som är undantagen från kravet på bygglov  enligt 4 § får avsteg från kraven i 8 kap. 1 § 1 och 2 och 4 §  första stycket 2-4 och 7 plan- och bygglagen (2010:900) och 
3 kap. 7-10 och 16 §§ plan- och byggförordningen (2011:338)  samt de föreskrifter som Boverket har meddelat i anslutning  till de paragraferna göras i den utsträckning som är skälig i  förhållande till åtgärdens art, omfattning och varaktighet.
Trots 8 kap. 8 § första stycket andra meningen plan- och  bygglagen får, vid en åtgärd enligt första stycket, avsteg  från kraven i 8 kap. 1 § 3 och 4 § första stycket 8 samma lag  och 3 kap. 18 § första stycket plan- och byggförordningen samt  de föreskrifter som Boverket har meddelat i anslutning till de  paragraferna göras i den utsträckning som är skälig med hänsyn  till åtgärdens art, omfattning och varaktighet.
Avsteg som görs får inte medföra en oacceptabel risk för  människors hälsa och säkerhet.
Undantag från kravet på planenlighet
12 §
Trots 10 kap. 2 § första stycket 2 plan- och bygglagen 
(2010:900) får en åtgärd som inte kräver bygglov enligt 4 §  genomföras i strid med den detaljplan eller de  områdesbestämmelser som gäller för området.
Skyldighet att underrätta byggnadsnämnden
13 §
En byggherre som avser att vidta en åtgärd som är  undantagen från kravet på bygglov enligt 4 § eller kravet på  anmälan enligt 8 § ska innan åtgärden vidtas underrätta  byggnadsnämnden om detta. Underrättelsen ska innehålla
1. kontaktuppgifter till byggherren,
2. beteckningen på den fastighet som berörs av åtgärden,
3. kontaktuppgifter till fastighetsägaren, om byggnaden ägs av  någon annan än kommunen, och
4. en översiktlig beskrivning av vilken åtgärd som ska vidtas.
Om behovet av åtgärden medför att det inte är möjligt att  underrätta byggnadsnämnden innan åtgärden vidtas, får  underrättelsen göras i efterhand.
Byggnadsnämnden ska även underrättas så snart som möjligt  efter det att byggnaden återställts.
Tillämpliga regler när undantagen har upphört att gälla
14 §
Bestämmelser om ingripanden och påföljder för det fall  byggnadens utformning inte återställts eller användning inte  återgått till den tidigare när den tid som anges i 5 § har  löpt ut finns i 11 kap. plan- och bygglagen (2010:900).
Övergångsbestämmelser
2022:297
1. Denna förordning träder i kraft den 2 maj 2022.
2. Förordningen tillämpas även på åtgärder som har påbörjats  före ikraftträdandet, dock tidigast den 15 mars 2022.
3. Förordningen upphör att gälla vid utgången av 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.