Title: Förordning (2012:30) om Flegtlicenser för import av timmer
SFS Number: Svensk författningssamling 2012:30
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201230-om-flegtlicenser-for-import_sfs-2012-30/
Source Link: http://rkrattsbaser.gov.se/sfst?bet=2012:30
Amendment Register Link: http://rkrattsbaser.gov.se/sfsr?bet=2012:30
Ministry/Authority: Landsbygds- och infrastrukturdepartementet RSL
Issued: 2012-01-19
Metadata: {"Utfärdad": "2012-01-19", "Ändrad": "t.o.m. SFS 2023:73"}

==================================================

Förordning (2012:30) om Flegtlicenser för import av timmer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:30
Departement/myndighet
:   
Landsbygds- och infrastrukturdepartementet RSL
Utfärdad
:   
2012-01-19
Ändrad
:   
t.o.m. SFS 2023:73
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning kompletterar
1. rådets förordning (EG) nr 2173/2005 av den 20 december 2005 om upprättande av ett system med Flegtlicenser för import av timmer till Europeiska gemenskapen, och
2. kommissionens förordning (EG) nr 1024/2008 av den 17 oktober 2008 om tillämpningsföreskrifter för rådets förordning (EG) nr 2173/2005 om upprättande av ett system med Flegtlicenser för import av timmer till Europeiska gemenskapen.
2 §
Skogsstyrelsen ska ta emot Flegtlicenser enligt  artikel 6.1 i kommissionens förordning (EG) nr 1024/2008.  Skogsstyrelsen ska även pröva om Flegtlicenserna kan godtas.
Förordning (2020:347).
3 §
Skogsstyrelsen är även i övrigt behörig myndighet enligt  rådets förordning (EG) nr 2173/2005 och kommissionens  förordning (EG) nr 1024/2008, om det inte anges något annat i  denna förordning. Förordning (2020:347).
4 §
Tullverket ska kontrollera att sändningar överensstämmer  med licenser som Skogsstyrelsen har godtagit.  Förordning (2020:347).
5 §
I fråga om rådets förordning (EG) nr 2173/2005 ska  Skogsstyrelsen
1. senast den 28 mars varje år till Regeringskansliet 
(Landsbygds- och infrastrukturdepartementet) ge in underlag  för den information som ska lämnas till Europeiska  kommissionen enligt artikel 8.1, och
2. senast den 30 april varje år göra den information som  Regeringskansliet enligt artikel 8.1 lämnat till Europeiska  kommissionen tillgänglig för allmänheten.
Skogsstyrelsen ansvarar för övrig kommunikation med Europeiska  kommissionen i de frågor som tas upp i de EU-förordningar som  anges i 1 §.
Tullverket ska lämna det underlag till Skogsstyrelsen som  myndigheten behöver för att fullgöra skyldigheten enligt  första stycket 1 och andra stycket. Förordning (2023:73).
6 §
Med tullmyndigheterna avses i artikel 5.7 i rådets förordning (EG) nr 2173/2005 och i artiklarna 5, 6.2 och 13 i kommissionens förordning (EG) nr 1024/2008 Tullverket.
7 §
I lagen (2000:1225) om straff för smuggling finns bestämmelser om straff.
8 §
Skogsstyrelsen får meddela ytterligare föreskrifter om  verkställighet av rådets förordning (EG) nr 2173/2005 och  kommissionens förordning (EG) nr 1024/2008 samt föreskrifter  om verkställighet av denna förordning. Förordning (2020:347).
Övergångsbestämmelser
2020:347
1. Denna förordning träder i kraft den 1 januari 2021.
2. Skogsstyrelsen ska efter ikraftträdandet handlägga ärenden  som har inletts hos Statens jordbruksverk. Jordbruksverket ska  överlämna handlingarna till Skogsstyrelsen.
3. För licenser som har godtagits före ikraftträdandet gäller 
4 § i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.