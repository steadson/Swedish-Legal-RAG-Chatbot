Title: Lag (2025:50) om finansiering av en kapacitetsmekanism för elmarknaden
SFS Number: Svensk författningssamling 2025:50
URL: https://www.riksdagen.se/sv/dokument-och-lagar/dokument/svensk-forfattningssamling/lag-202550-om-finansiering-av-en_sfs-2025-50/
Source Link: http://rkrattsbaser.gov.se/sfst?bet=2025:50
Amendment Register Link: http://rkrattsbaser.gov.se/sfsr?bet=2025:50
Ministry/Authority: Klimat- och näringslivsdepartementet RSE
Issued: 2025-01-30
Metadata: {"Utfärdad": "2025-01-30"}

==================================================

Lag (2025:50) om finansiering av en kapacitetsmekanism för elmarknaden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:50
Departement/myndighet
:   
Klimat- och näringslivsdepartementet RSE
Utfärdad
:   
2025-01-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens innehåll
1 §
I denna lag finns bestämmelser om finansiering av en sådan  kapacitetsmekanism som avses i artikel 2.22 i  Europaparlamentets och rådets förordning (EU) 2019/943 av den 
5 juni 2019 om den inre marknaden för el.
Ord och uttryck
2 §
Ord och uttryck som används i lagen har samma innebörd som  i ellagen (1997:857).
Avgift till den systemansvariga myndigheten
3 §
För att täcka den systemansvariga myndighetens kostnader  enligt sådana avtal som myndigheten ingår för att det ska  finnas en kapacitetsmekanism, får myndigheten ta ut en avgift  av den som har åtagit sig ett sådant balansansvar som enligt 
8 kap. 12 § ellagen (1997:857) krävs för att en elleverantör  ska få leverera el i en uttagspunkt.
4 §
Avgiftens storlek ska baseras på den mängd el som tas ut  för förbrukning i uttagspunkter som omfattas av balansansvaret  under den tidsperiod som avgiften avser.
5 §
Regeringen eller den myndighet som regeringen bestämmer  får meddela ytterligare föreskrifter om avgifter enligt 3 §.
6 §
Den systemansvariga myndigheten får i enskilda fall  besluta om avgifter.
Överklagande
7 §
Den systemansvariga myndighetens beslut enligt 6 § får  överklagas till allmän förvaltningsdomstol.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.