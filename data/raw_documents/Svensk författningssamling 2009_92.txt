Title: Förordning (2009:92) om åtgärder mot penningtvätt och finansiering av terrorism
SFS Number: Svensk författningssamling 2009:92
URL: https://www.riksdagen.se/sv/dokument-och-lagar/dokument/svensk-forfattningssamling/forordning-200992-om-atgarder-mot-penningtvatt_sfs-2009-92/
Source Link: http://rkrattsbaser.gov.se/sfst?bet=2009:92
Amendment Register Link: http://rkrattsbaser.gov.se/sfsr?bet=2009:92
Ministry/Authority: Finansdepartementet FMA B
Issued: 2009-02-19
Metadata: {"Utfärdad": "2009-02-19", "Ändrad": "t.o.m. SFS 2025:888"}

==================================================

Förordning (2009:92) om åtgärder mot penningtvätt och finansiering av terrorism
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:92
Departement/myndighet
:   
Finansdepartementet FMA B
Utfärdad
:   
2009-02-19
Ändrad
:   
t.o.m. SFS 2025:888
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna förordning innehåller närmare bestämmelser för  tillämpningen av lagen (2017:630) om åtgärder mot  penningtvätt och finansiering av terrorism. Termer och  uttryck som används i förordningen har samma betydelse som i  lagen. Förordning (2017:675).
Anmälan till Bolagsverket
2 §
En anmälan om registrering enligt 7 kap. 3 § lagen 
(2017:630) om åtgärder mot penningtvätt och finansiering av  terrorism ska göras skriftligen hos Bolagsverket.
Om en utländsk verksamhetsutövare bedriver anmälningspliktig  verksamhet i Sverige genom filial, ska anmälan om  registrering göras av filialen.
En anmälan om registrering får överföras elektroniskt till  Bolagsverket. En sådan anmälan ska vara undertecknad med en  elektronisk underskrift. Förordning (2017:675).
3 §
En anmälan enligt 2 § ska för fysiska personer  innehålla uppgift om för- och efternamn, personnummer eller  samordningsnummer, folkbokföringsadress och anmälningspliktig  verksamhet. Om folkbokföringsadress i Sverige saknas, ska  anmälan innehålla adress i Sverige där den anmälningspliktiga  verksamheten huvudsakligen ska bedrivas. För juridiska  personer och filialer ska en sådan anmälan innehålla uppgift  om företagsnamn, organisationsnummer och anmälningspliktig  verksamhet.
Anmälan ska för fysiska personer undertecknas av den som ska  bedriva den anmälda verksamheten och för juridiska personer  av en styrelseledamot, verkställande direktör eller  bolagsman. För filialer ska en anmälan undertecknas av  verkställande direktör i filialen. Förordning (2018:1834).
4 §
Om den som har gjort en registreringsanmälan inte har följt det som gäller om anmälan eller om det finns något annat som hindrar registrering, ska Bolagsverket förelägga denne att yttra sig i frågan eller göra rättelse inom viss tid.
Om den som har gjort anmälan inte följer ett föreläggande enligt första stycket, ska anmälan skrivas av. En upplysning om detta ska tas in i föreläggandet.
Om det även sedan anmälaren har yttrat sig finns hinder för registrering som anmälaren har haft tillfälle att yttra sig över, ska Bolagsverket vägra registrering. Om det finns skäl för det, får dock verket ge den som har gjort anmälan tillfälle att yttra sig på nytt innan beslut fattas i ärendet.
Register över verksamhetsutövare som anmält verksamhet enligt  lagen (2017:630) om åtgärder mot penningtvätt och finansiering  av terrorism
5 §
Bolagsverket ska med hjälp av automatiserad  databehandling föra ett register över de verksamhetsutövare  som har gjort anmälan enligt 7 kap. 3 § lagen (2017:630) om  åtgärder mot penningtvätt och finansiering av terrorism.
Bolagsverket är personuppgiftsansvarigt för registret.
Förordning (2018:338).
6 §
I registret ska följande uppgifter antecknas om de  verksamhetsutövare som har gjort anmälan:
1. för- och efternamn eller företagsnamn,
2. personnummer, samordningsnummer eller organisationsnummer,
3. anmälningspliktig verksamhet, och
4. tillsynsmyndighet.
Förordning (2018:1834).
7 §
Registret ska ge offentlighet åt den information som  ingår i registret. I fråga om personuppgifter ska registret  ha till ändamål att tillhandahålla uppgifter för
1. den tillsyn som länsstyrelserna i Stockholms, Västra  Götalands och Skåne län ska utöva enligt lagen (2017:630) om  åtgärder mot penningtvätt och finansiering av terrorism,  och
2. information till allmänheten om verksamhetsutövare  som har införts i registret. Förordning (2017:675).
8 §
Bolagsverket ska se till att det inte uppkommer något otillbörligt intrång i de registrerades personliga integritet eller några risker från säkerhetssynpunkt. För dessa syften får myndigheten i enskilda fall ställa upp villkor för behandlingen av personuppgifter.
9 §
Bolagsverket får för de ändamål som anges i 7 § andra stycket i enskilda fall besluta om direktåtkomst till registret.
10 §
Har upphävts genom förordning (2018:338).
11 §
En personuppgift i registret ska rättas om uppgiften  innehåller någon uppenbar felaktighet till följd av  Bolagsverkets eller någon annans skrivfel, räknefel eller  något annat liknande förbiseende. Detta gäller i stället för  rätten till rättelse enligt artikel 16 i Europaparlamentets  och rådets förordning (EU) 2016/679 av den 27 april 2016 om  skydd för fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning). Förordning (2018:338).
12 §
Bolagsverket ska snarast efter registreringen av uppgifter om en verksamhetsutövare, eller vid ändring av tidigare registrerade uppgifter, underrätta den berörda tillsynsmyndigheten om de uppgifter som har förts in eller 2 strukits ur registret. Underrättelser får lämnas på medium för automatiserad behandling.
12 a §
I ärenden som rör anmälan för registrering enligt denna  förordning ska avgift betalas för ärendets handläggning,  prövning och registrering, med 1 300 kronor.
Avgift ska inte betalas för anmälan om att verksamheten  upphört.
Avgift ska betalas när anmälan för registrering lämnas in.  Avgiften återbetalas inte om handläggningen av ett ärende har  påbörjats. Förordning (2025:352).
13 §
Har upphävts genom förordning (2024:1368).
14 §
Har upphävts genom förordning (2024:1368).
15 §
Har upphävts genom förordning (2024:1368).
15 a §
Har upphävts genom förordning (2024:1368).
Kontaktpunkt
15 b §
Fastighetsmäklarinspektionen, Finansinspektionen,  Revisorsinspektionen, Spelinspektionen och länsstyrelserna i  Stockholms, Västra Götalands och Skåne län ska upprätthålla  funktionen att vara kontaktpunkt enligt artikel 48.1a i  Europaparlamentets och rådets direktiv (EU) 2015/849 av den 
20 maj 2015 om åtgärder för att förhindra att det finansiella  systemet används för penningtvätt eller finansiering av  terrorism, om ändring av Europaparlamentets och rådets  förordning (EU) nr 648/2012 och om upphävande av  Europaparlamentets och rådets direktiv 2005/60/EG och  kommissionens direktiv 2006/70/EG, i lydelsen enligt  Europaparlamentets och rådets direktiv (EU) 2019/2177.
Förordning (2021:384).
Samverkan mot penningtvätt och finansiering av terrorism
15 c §
Polismyndigheten ska fungera som ett forum för  informationsutbyte och kunskapsöverföring för myndigheter och  verksamhetsutövare som deltar i samverkan enligt 4 a kap.  lagen (2017:630) om åtgärder mot penningtvätt och finansiering  av terrorism. Förordning (2022:1540).
Tillsyn
16 §
Tillsynen över att lagen (2017:630) om åtgärder mot  penningtvätt och finansiering av terrorism följs i fråga om  verksamhet enligt 1 kap. 2 § första stycket 16, 17, 19, 20 och 
22-24 samma lag ska utövas av länsstyrelserna i Stockholms,  Västra Götalands och Skåne län.
Länsstyrelsen i Stockholms län ska utöva tillsyn över följande  verksamhetsutövare:
1. juridiska personer med säte i Stockholms län, Södermanlands  län, Gotlands län, Västmanlands län, Uppsala län, Jämtlands  län, Västernorrlands län, Västerbottens län och Norrbottens  län,
2. fysiska personer som är folkbokförda i Stockholms län,  Södermanlands län, Gotlands län, Västmanlands län, Uppsala  län, Jämtlands län, Västernorrlands län, Västerbottens län och  Norrbottens län eller, om folkbokföringsadress saknas, har  uppgett en adress där den anmälningspliktiga verksamheten  huvudsakligen ska bedrivas som är belägen i något av dessa  län, och
3. filialer till utländska verksamhetsutövare som bedriver  anmälningspliktig verksamhet i Sverige.
Länsstyrelsen i Västra Götalands län ska utöva tillsyn över  följande verksamhetsutövare:
1. juridiska personer med säte i Västra Götalands län,  Hallands län, Värmlands län, Örebro län, Dalarnas län och  Gävleborgs län, och
2. fysiska personer som är folkbokförda i Västra Götalands  län, Hallands län, Värmlands län, Örebro län, Dalarnas län och  Gävleborgs län eller, om folkbokföringsadress saknas, har  uppgett en adress där den anmälningspliktiga verksamheten  huvudsakligen ska bedrivas som är belägen i något av dessa  län.
Länsstyrelsen i Skåne län ska utöva tillsyn över följande  verksamhetsutövare:
1. juridiska personer med säte i Skåne län, Blekinge län,  Kronobergs län, Jönköpings län, Kalmar län och Östergötlands  län, och
2. fysiska personer som är folkbokförda i Skåne län, Blekinge  län, Kronobergs län, Jönköpings län, Kalmar län och  Östergötlands län eller, om folkbokföringsadress saknas, har  uppgett en adress där den anmälningspliktiga verksamheten  huvudsakligen ska bedrivas som är belägen i något av dessa  län. Förordning (2021:1253).
17 §
När en tillsynsmyndighet har underrättats av  Bolagsverket om att en anmälan enligt 2 § har registrerats,  ska myndigheten kontrollera att verksamhetsutövaren uppfyller  villkoren i 7 kap. 6 § lagen (2017:630) om åtgärder mot  penningtvätt och finansiering av terrorism. En sådan kontroll  ska även göras när tillsynsmyndigheten underrättas om att en  anmälan om ändrade förhållanden enligt 7 kap. 7 § samma lag  har registrerats. Tillsynsmyndigheten får även utföra  kontroller vid andra tidpunkter om det behövs.
Förordning (2017:675).
17 a §
Fastighetsmäklarinspektionen, Spelinspektionen  samt länsstyrelserna i Stockholms, Västra Götalands och Skåne  län ska ha effektiva och tillförlitliga rutiner för att  uppmuntra rapportering av överträdelser av lagen (2017:630)  om åtgärder mot penningtvätt och finansiering av terrorism  samt för att ta emot rapporter om sådana överträdelser.
Förordning (2018:1484).
Offentliggörande av ingripanden
17 b §
Fastighetsmäklarinspektionen, Spelinspektionen samt  länsstyrelserna i Stockholms, Västra Götalands och Skåne län  ska på sina webbplatser offentliggöra beslut om ingripanden  mot överträdelser av lagen (2017:630) om åtgärder mot  penningtvätt och finansiering av terrorism eller föreskrifter  som meddelats med stöd av den lagen.
Offentliggörandet av ett beslut får helt eller delvis  ändras, underlåtas, begränsas eller skjutas upp i den  utsträckning det följer av artikel 60.1-60.3 i  Europaparlamentets och rådets direktiv (EU) 2015/849, i den  ursprungliga lydelsen.
Ett offentliggjort beslut ska finnas tillgängligt på  webbplatsen under minst fem år från offentliggörandet. Om  beslutet har överklagats, ska det anges på webbplatsen i  anslutning till beslutet. Förordning (2018:1484).
Informationsskyldighet för Finansinspektionen
17 c §
Finansinspektionen ska informera Europeiska  bankmyndigheten, Europeiska värdepappers- och  marknadsmyndigheten och Europeiska försäkrings- och  tjänstepensionsmyndigheten om alla sanktioner för  överträdelser av lagen (2017:630) om åtgärder mot  penningtvätt och finansiering av terrorism som meddelas för  verksamhetsutövare som står under Finansinspektionens  tillsyn. Förordning (2017:675).
Samarbete och utbyte av information
17 d §
I den utsträckning som följer av artikel 32 i  Europaparlamentets och rådets direktiv (EU) 2015/849, i  lydelsen enligt Europaparlamentets och rådets direktiv (EU) 
2018/843, ska
1. Finanspolissektionen vid Polismyndigheten göra analyser för  att förebygga, upptäcka och effektivt bekämpa penningtvätt och  finansiering av terrorism samt sprida dessa och andra  relevanta uppgifter till tillsynsmyndigheterna, och
2. en tillsynsmyndighet ge återkoppling till  Finanspolissektionen om användningen av de uppgifter som avses  i 1 och om resultatet av de undersökningar eller inspektioner  som genomförts på grundval av uppgifterna.  Förordning (2019:690).
17 e §
Finanspolissektionen vid Polismyndigheten ska samarbeta  och utbyta information med andra finansunderrättelseenheter, i  den utsträckning som följer av artikel 52 i Europaparlamentets  och rådets direktiv (EU) 2015/849, i den ursprungliga  lydelsen, och av artikel 9 i Europaparlamentets och rådets  direktiv (EU) 2019/1153 av den 20 juni 2019 om fastställande  av bestämmelser för att underlätta användning av finansiell  information och andra uppgifter för att förebygga, upptäcka,  utreda eller lagföra vissa brott och om upphävande av rådets  beslut 2000/642/RIF, i den ursprungliga lydelsen.
Förordning (2022:621).
Bemyndiganden
18 §
När det gäller lagen (2017:630) om åtgärder mot  penningtvätt och finansiering av terrorism får  Finansinspektionen, Spelinspektionen, Fastig-
hetsmäklarinspektionen samt länsstyrelserna i Stockholms,  Västra Götalands och Skåne län, för de verksamhetsutövare som  står under respektive myndighets tillsyn, meddela föreskrifter  om
1. innehållet i och omfattningen av den allmänna  riskbedömningen enligt 2 kap. 1 § och om faktorer som kan tyda  på låg eller hög risk för penningtvätt eller finansiering av  terrorism,
2. undantag från kravet på dokumenterade riskbedömningar  enligt  
2 kap. 2 §,
3. riskklassificering av kunder enligt 2 kap. 3 §, inbegripet  faktorer som kan tyda på låg eller hög risk för penningtvätt  eller finansiering av terrorism,
4. innehållet i och omfattningen av interna och gemensamma  rutiner enligt 2 kap. 8 och 9 §§,
5. innehållet i rutiner för lämplighetsprövning enligt 2 kap. 
13 §,
6. dokumentation av genomförda utbildningar och vilken  information och utbildning som ska tillhandahållas anställda  enligt 2 kap. 14 §,
7. nödvändiga åtgärder och rutiner enligt 2 kap. 15 § och 
6 kap. 4 a §,
8. åtgärder för identitetskontroll enligt 3 kap. 7 och 8 §§,
9. vad som avses med förenklade åtgärder för kundkännedom och  i vilka situationer förenklade åtgärder är tillåtna enligt 
3 kap. 15 §,
10. vad som avses med skärpta åtgärder för kundkännedom och i  vilka situationer skärpta åtgärder ska vidtas enligt 3 kap. 16  och 17 §§,
11. system för uppgiftslämning enligt 4 kap. 7 §,
12. bevarande av handlingar och uppgifter enligt 5 kap. 3 §,
13. förutsättningarna för förlängt bevarande av handlingar och  uppgifter enligt 5 kap. 4 §,
14. innehållet i och omfattningen av rutiner för intern  kontroll och modellriskhantering enligt 6 kap. 1 §,
15. kriterierna för när funktioner som avses i 6 kap. 2 §  första stycket ska inrättas samt de krav som ska gälla i fråga  om funktionernas organisation, befogenheter och oberoende, och
16. det särskilda rapporteringssystemet enligt 6 kap. 4 §.
Tillsynsmyndigheterna ska samråda med varandra innan de  meddelar föreskrifter enligt första stycket.
Förordning (2019:1172).
19 §
/Upphör att gälla U:2025-11-01/
I fråga om lagen (2017:630) om åtgärder mot penningtvätt  och finansiering av terrorism får
1. Finansinspektionen meddela föreskrifter om organisation,  kompetens, befogenheter, funktion och oberoende för den  centrala kontaktpunkten enligt 6 kap. 3 § för  verksamhetsutövare som står under inspektionens tillsyn,
2. Finansinspektionen, Spelinspektionen samt länsstyrelserna i  Stockholms, Västra Götalands och Skåne län meddela  föreskrifter om skyldighet att lämna uppgifter enligt 8 kap. 
1 § 21 för verksamhetsutövare som står under respektive  myndighets tillsyn,
3. Polismyndigheten meddela föreskrifter om hur rapportering  enligt 4 kap. 3 § ska göras, och
4. Polismyndigheten och Säkerhetspolisen meddela föreskrifter  om hur uppgifter ska lämnas till respektive myndighet enligt 
4 kap. 6 §.
Innan Säkerhetspolisen meddelar föreskrifter enligt första  stycket 4 ska Polismyndigheten ha fått tillfälle att lämna  synpunkter.
Bolagsverket får meddela föreskrifter om hur information ska  lämnas till verket och om elektroniska underskrifter enligt 
2 § i denna förordning. Förordning (2025:294).
19 §
/Träder i kraft I:2025-11-01/
I fråga om lagen (2017:630) om åtgärder mot penningtvätt  och finansiering av terrorism får
1. Finansinspektionen meddela föreskrifter om organisation,  kompetens, befogenheter, funktion och oberoende för den  centrala kontaktpunkten enligt 6 kap. 3 § för  verksamhetsutövare som står under inspektionens tillsyn,
2. Finansinspektionen, Spelinspektionen samt länsstyrelserna i  Stockholms, Västra Götalands och Skåne län meddela  föreskrifter om skyldighet att lämna uppgifter enligt 8 kap. 
1 § 21 för verksamhetsutövare som står under respektive  myndighets tillsyn,
3. Polismyndigheten meddela föreskrifter om hur rapportering  enligt 4 kap. 3 och 3 a §§ ska göras, och
4. Polismyndigheten och Säkerhetspolisen meddela föreskrifter  om hur uppgifter ska lämnas till respektive myndighet enligt 
4 kap. 6 §.
Innan Säkerhetspolisen meddelar föreskrifter enligt första  stycket 4 ska Polismyndigheten ha fått tillfälle att lämna  synpunkter.
Bolagsverket får meddela föreskrifter om hur information ska  lämnas till verket och om elektroniska underskrifter enligt 
2 § i denna förordning. Förordning (2025:888).
20 §
Spelinspektionen får, för de verksamhetsutövare som  står under myndighetens tillsyn, meddela föreskrifter om  undantag för vissa speltjänster från tillämpning av lagen 
(2017:630) om åtgärder mot penningtvätt och finansiering av  terrorism eller bestämmelser i den.
Första stycket gäller speltjänster som med hänsyn till art,  omsättning och andra relevanta omständigheter löper en låg  risk för att utnyttjas för penningtvätt och finansiering av  terrorism. Vid riskbedömningen ska Spelinspektionen beakta  den bedömning av risker för penningtvätt och finansiering av  terrorism som Europeiska kommissionen ska göra enligt artikel 
6 i Europaparlamentets och rådets direktiv (EU) 2015/849, i  den ursprungliga lydelsen.
Spelinspektionen ska underrätta Europeiska kommissionen om de  beslut om undantag som fattas enligt denna bestämmelse i den  utsträckning det följer av artikel 2.2 i Europaparlamentets  och rådets direktiv (EU) 2015/849, i den ursprungliga  lydelsen. Förordning (2018:1766).
Övergångsbestämmelser
2017:675
Denna förordning träder i kraft den 1 januari 2018 i fråga om 
13-15 §§ och i övrigt den 1 augusti 2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.