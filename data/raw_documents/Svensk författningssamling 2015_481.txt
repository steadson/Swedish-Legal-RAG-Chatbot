Title: Förordning (2015:481) om försöksverksamhet med fjärrundervisning
SFS Number: Svensk författningssamling 2015:481
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015481-om-forsoksverksamhet-med_sfs-2015-481/
Source Link: http://rkrattsbaser.gov.se/sfst?bet=2015:481
Amendment Register Link: http://rkrattsbaser.gov.se/sfsr?bet=2015:481
Ministry/Authority: Utbildningsdepartementet
Issued: 2015-06-25
Metadata: {"Utfärdad": "2015-06-25", "Ändrad": "t.o.m. SFS 2020:278"}

==================================================

Förordning (2015:481) om försöksverksamhet med fjärrundervisning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:481
Departement/myndighet
:   
Utbildningsdepartementet
Utfärdad
:   
2015-06-25
Ändrad
:   
t.o.m. SFS 2020:278
Tidsbestämd
: 
2021-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
Denna förordning innehåller bestämmelser om en försöksverksamhet med fjärrundervisning i grundskolan, grundsärskolan, specialskolan, sameskolan, gymnasieskolan och gymnasiesärskolan.
2 §
Bestämmelser om fjärrundervisning finns i 5 a kap.
skolförordningen (2011:185) och 4 a kap. gymnasieförordningen
(2010:2039).
3 §
I försöksverksamheten enligt denna förordning får fjärrundervisning erbjudas i alla ämnen, trots det som föreskrivs i 5 a kap. 2 § första stycket skolförordningen
(2011:185) och 4 a kap. 2 § första stycket gymnasieförordningen (2010:2039).
4 §
Syftet med försöksverksamheten är att få ett underlag som ger goda förutsättningar att  utvärdera fjärrundervisning i fler ämnen än de som föreskrivs i 5 a kap. 2 § första stycket skolförordningen (2011:185) och 4 a kap. 2 § första stycket gymnasieförordningen (2010:2039).
Förutsättningar för deltagande i försöksverksamheten
5 §
En huvudman får ansöka om att delta i försöksverksamheten med en eller flera skolenheter. Ansökan om deltagande får göras vid två olika ansökningstillfällen. Ansökan ges in till Statens skolverk, som beslutar om skolenheters deltagande i försöksverksamheten.
Deltagande får beviljas om huvudmannen kan säkerställa kvaliteten i fjärrundervisningen. Deltagande får nekas om tillräckligt många skolenheter har beviljats deltagande för att syftet med försöksverksamheten ska uppnås.
Skolverket ska sträva efter att skolenheter i de olika skolformerna deltar i försöksverksamheten utifrån det behov som finns av att kunna bedriva fjärrundervisning. Skolverket ska också sträva efter geografisk spridning av deltagande skolenheter.
Fjärrundervisning i alla ämnen
6 §
En skolenhet som deltar i försöksverksamheten får anordna fjärrundervisning i alla ämnen under de förutsättningar som anges i 5 a kap. 3 och 4 §§ skolförordningen (2011:185)
respektive 4 a kap. 3 och 4 §§ gymnasieförordningen
(2010:2039). Fjärrundervisning får dock enbart utgöra en mindre del av den undervisning som eleven får i sin utbildning.
Uppföljning och utvärdering
7 §
De huvudmän som deltar i försöksverksamheten är skyldiga att medverka i uppföljning och utvärdering av försöksverksamheten.
Bemyndigande
8 §
Statens skolverk får meddela de föreskrifter som behövs för verkställigheten av denna förordning.
Överklagande
9 §
Statens skolverks beslut enligt denna förordning får inte överklagas.
Övergångsbestämmelser
2015:481
1. Denna förordning träder i kraft den 5 augusti 2015.
2. Förordningen upphör att gälla vid utgången av juni 2018.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.