Title: Lag (1970:498)
om skydd för vapen och vissa andra
officiella beteckningar
SFS Number: Svensk författningssamling 1970:498
URL: https://www.riksdagen.se/sv/dokument-och-lagar/dokument/svensk-forfattningssamling/lag-1970498om-skydd-for-vapen-och-vissa-andra_sfs-1970-498/
Source Link: http://rkrattsbaser.gov.se/sfst?bet=1970:498
Amendment Register Link: http://rkrattsbaser.gov.se/sfsr?bet=1970:498
Ministry/Authority: Justitiedepartementet L3
Issued: 1970-06-29
Metadata: {"Utfärdad": "1970-06-29", "Ändrad": "t.o.m. SFS 1973:405"}

==================================================

Lag (1970:498)
om skydd för vapen och vissa andra
officiella beteckningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:498
Departement/myndighet
:   
Justitiedepartementet L3
Utfärdad
:   
1970-06-29
Ändrad
:   
t.o.m. SFS 1973:405
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I näringsverksamhet får statsvapen, statsflagga eller annat  statsemblem eller statlig kontroll- eller garantibeteckning ej utan  vederbörligt tillstånd användas i varumärke eller annat kännetecken för  varor eller tjänster. Detsamma gäller annan beteckning, som hänsyftar på  svenska staten och därigenom ger kännetecknet en officiell karaktär,  samt svenskt kommunalt vapen, vilket är registrerat.
Statsvapen får ej heller på annat sätt än som kännetecken användas i  näringsverksamhet utan vederbörligt tillstånd.
Första och andra styckena gäller också beteckning som lätt kan förväxlas  med sålunda skyddad beteckning.
Lag (1973:405)
.
1 a §
Registrering av svenskt kommunalt vapen sker efter skriftlig  anmälan i register, som föres för hela riket av patent- och  registreringsverket. Registrering får ske endast om statens heraldiska  nämnd har avgivit yttrande i ärendet om antagande av vapnet. Lag 
(1973:405).
2 §
Förenta Nationernas emblem eller namn, förkortning av namnet eller  annat som företer sådan likhet därmed att förväxling lätt kan äga rum  får icke brukas offentligen som märke eller benämning utan medgivande av  Förenta Nationernas generalsekreterare.
Internationella atomenergiorganets emblem eller något som företer sådan  likhet därmed att förväxling lätt kan äga rum får icke brukas  offentligen som märke utan medgivande av organets generaldirektör.
3 §
Konungen kan, efter avtal med främmande stat eller mellanstatlig  organisation, förordna att bestämmelse i 1 § om statsvapen eller annan  där avsedd beteckning skall äga motsvarande tillämpning i fråga om viss  mellanstatlig organisations vapen, flagga, emblem eller benämning eller  förkortning för sådan benämning.
Utan hinder av förordnande enligt första stycket skall dock den som vid  tiden för sådant förordnande brukade viss beteckning få utan tillstånd  bruka beteckningen under en tid av tre år, räknat från den dag då  förordnandet trätt i kraft.
4 §
Den som uppsåtligen eller av oaktsamhet bryter mot 1 eller 2 §  eller mot förbud som gäller på grund av förordnande med stöd av 3 §  dömes till böter.
5 §
Närmare föreskrifter för tillämpningen av denna lag meddelas av  Konungen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.