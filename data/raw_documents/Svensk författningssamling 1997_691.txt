Title: Förordning (1997:691) om avgifter vid utlandsmyndigheterna
SFS Number: Svensk författningssamling 1997:691
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997691-om-avgifter-vid_sfs-1997-691/
Source Link: http://rkrattsbaser.gov.se/sfst?bet=1997:691
Amendment Register Link: http://rkrattsbaser.gov.se/sfsr?bet=1997:691
Ministry/Authority: Utrikesdepartementet
Issued: 1997-09-18
Metadata: {"Utfärdad": "1997-09-18", "Ändrad": "t.o.m. SFS 2022:1051"}

==================================================

Förordning (1997:691) om avgifter vid utlandsmyndigheterna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:691
Departement/myndighet
:   
Utrikesdepartementet
Utfärdad
:   
1997-09-18
Ändrad
:   
t.o.m. SFS 2022:1051
Övrig text
:   
Rättelseblad 2004:1226, 2005:652 och 2013:660 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
En utlandsmyndighet ska ta ut ansökningsavgifter och  avgifter för kopior m.m. i de fall och med de belopp som anges  i bilagan till denna förordning.
Ansökningsavgift ska betalas för varje avgiftsbelagt ärende  som en ansökan avser.
Avgiften i lokal valuta fastställs av utlandsmyndigheten  enligt de belopp i svenska kronor eller euro som anges i  bilagan till denna förordning.
Är tjänsteåtgärden utan avgift, ska det på handlingen skrivas 
"utan avgift".
Avgift ska på motsvarande sätt tas ut om en utlandsmyndighet  utför något i tjänsten för en annan stats räkning, om inte  annat följer av en överenskommelse med den staten.
Förordning (2020:39).
2 §
Särskild avgift skall betalas i de fall som anges i bilagan som tillägg till övriga avgifter om en åtgärd vidtagits i tjänsten utom kontorstid eller utanför tjänstelokalen.
3 §
Sökanden är skyldig att ersätta utlandsmyndigheten för  nödvändiga kostnader som har uppstått i samband med sådana  åtgärder som anges i bilagan, som för försändelse,  annonsering, myndighetens eller någon annans biträde, om inte  Regeringskansliet har bestämt något annat.
Om det är möjligt, ska utlandsmyndigheten i förväg lämna  sökanden uppgift om vilka kostnaderna kan bli.
Om internationell hänsyn eller sedvänja kräver det, ska  utlandsmyndigheten besluta att staten ska stå för kostnader  som avses i första stycket. Förordning (2020:39).
3 a §
Skyldigheten att betala särskild avgift enligt 2 § och att ersätta kostnader enligt 3 § gäller även vid åtgärder av en utlandsmyndighet för vilka avgifter tas ut enligt andra föreskrifter som regeringen meddelat. Förordning (2013:980).
4 §
Bestämmelser om avgift för prövning av ansökan om visering enligt Europaparlamentets och rådets förordning (EG) nr 810/2009 av den 13 juli 2009 om införande av en gemenskapskodex om viseringar (viseringskodex) finns i den förordningen. Avgift ska inte tas ut för prövning av ansökan om visering för en utlänning som avses i 3 a kap. 2 §
utlänningslagen (2005:716), 4 kap. 16 § eller 5 kap. 2 §
första stycket 4 utlänningsförordningen (2006:97).
Förordning (2011:707).
5 §
Har upphävts genom förordning (2001:535).
6 §
Domstolar och andra svenska myndigheter är fria från avgifter.
Om internationell hänsyn eller sedvänja kräver det eller om det annars finns särskilda skäl för det, skall utlandsmyndigheten besluta att sökanden skall vara fri från avgift.
7 §
Ansökningsavgift skall betalas när ansökan ges in. Om inte detta sker, skall sökanden skriftligen föreläggas att betala avgiften inom viss tid. Följs inte föreläggandet, skall ansökan avvisas. Sökanden skall underrättas om detta i föreläggandet.
8 §
Utförs inte den åtgärd som ansökan avser, skall särskilt kvitto lämnas på avgiften.
En utlandsmyndighet får, om det finns särskilda skäl för det, betala tillbaka hela eller en del av ansökningsavgiften.
9 §
Avgiften betalas i regel i verksamhetslandets valuta.  Omräkning sker efter den kurs som Regeringskansliet har  fastställt. Har Regeringskansliet inte fastställt någon sådan  kurs eller har betydande kursförändringar ägt rum sedan  omräkningskursen fastställdes, räknas avgiften om efter den  köpkurs för svenska kronor eller euro som lokala banker  tillämpar. Beloppet ska avrundas nedåt till ett jämnt belopp.
Förordning (2020:39).
10 §
Avgiften tillfaller staten. Den överordnade  utlandsmyndigheten kan besluta att ett honorärkonsulat får  behålla avgifter som har betalats in till konsulatet.
Förordning (2020:39).
11 §
En utlandsmyndighets beslut i fråga om avgift enligt denna förordning får överklagas hos Regeringskansliet. Skrivelsen med överklagandet skall ha kommit in till den myndighet som meddelade beslutet inom två månader från den dag då avgiften beslutades. Den handling eller en bestyrkt kopia av handlingen som överklagandet avser skall bifogas överklagandet. Ett beslut om återbetalning skall antecknas på handlingen.
Regeringskansliets beslut får inte överklagas.
Övergångsbestämmelser
2014:533
1. Denna förordning träder i kraft den 1 april 2015.
2. För anmälan enligt punkt 2 i ikraftträdande- och övergångsbestämmelserna till lagen (2014:481) om ändring i lagen (2001:82) om svenskt medborgarskap gäller bilagan i den äldre lydelsen.
Bilaga
Avgiftslista
Ansökningsavgifter
Pass m.m.
Vanligt pass						1 600 kr
Nationellt identitetskort				1 600 kr
Provisoriskt pass					1 800 kr
Europeiska unionens provisoriska resehandling		1 800 kr
Främlingspass						750 kr
Provisoriskt främlingspass				500 kr
Provisoriskt främlingspass för utlänning som med stöd  av ett särskilt regeringsbeslut överförs till Sverige	utan avgift
Utlämnande av pass eller nationellt identitetskort som  utfärdats av annan myndighet				200 kr
Utlämnande av främlingspass för utlänning som med stöd  av ett särskilt regeringsbeslut överförs till Sverige	utan avgift
Visering
Nationell visering enligt 3 kap. 4 § utlänningslagen 
(2005:716) Visering för inresa och vistelse i Sverige	60 euro
Visering för barn under sex år				utan avgift
Visering för utlänning som med stöd av ett särskilt regeringsbeslut överförs till Sverige			utan avgift
Visering för studerande vid  Världssjöfartsuniversitetet i Malmö			utan avgift
Visering för studerande som av Sida, annan svensk  organisation eller mellanfolklig organisation fått  stipendier för studier i Sverige			utan avgift
Visering för skolelever, högskolestuderande,  forskarstuderande och medföljande lärare som företar  resor för studier eller utbildning			utan avgift
Visering för forskare som avser att bedriva forskning  inom Europeiska unionen					utan avgift
Visering (för diplomater m.fl.) som avgörs av  Regeringskansliet med stöd av 3 kap. 5 §  utlänningslagen (2005:716)				utan avgift
För medborgare i länder med vilka Europeiska unionen har  ingått viseringsförenklingsavtal tas avgift ut för ansökan om  visering för inresa och vistelse i Sverige med de belopp som  anges i gällande avtal.
Uppehålls- och/eller arbetstillstånd
Uppehålls-/arbetstillstånd för personer som fyllt 
18 år							1 500 kr
Uppehålls-/arbetstillstånd för personer som inte  fyllt 18 år 						750 kr
Uppehållstillstånd enligt 5 kap. 9 §
utlänningslagen (2005:716)                              2 200 kr
Uppehålls-/arbetstillstånd för personer vid  arbetskraftsinvandring enligt 5 kap. 10 § eller
6 kap. 2 § första stycket utlänningslagen (2005:716)    2 200 kr
Tillstånd enligt 6 a kap. 1 §, 6 b kap. 1 eller 2 §
eller 6 c kap. 1 § utlänningslagen (2005:716)           2 000 kr
Uppehållstillstånd enligt 5 kap. 10 a § utlänningslagen
(2005:716) för att bedriva näringsverksamhet            2 000 kr
Uppehålls-/arbetstillstånd vid familjeanknytning  enligt 5 kap. 3 och 3 a §§ utlänningslagen (2005:716)
för personer som fyllt 18 år				2 000 kr
Uppehålls-/arbetstillstånd vid familjeanknytning enligt 5 kap. 3 och 3 a §§ utlänningslagen (2005:716)
för personer som inte fyllt 18 år			1 000 kr
Uppehålls-/arbetstillstånd för personer som söker  detta med stöd av 5 kap. 3 § första stycket 1 eller 
2 eller 3 a § första stycket 1 utlänningslagen 
(2005:716) på grund av familjeanknytning till en  utlänning som beviljats uppehållstillstånd med stöd  av 4 kap. eller 5 kap. 6 § utlänningslagen eller  motsvarande äldre bestämmelser				utan avgift
Uppehålls-/arbetstillstånd för personer som söker detta med stöd av 5 kap. 3 § första stycket 1 eller 2 eller 3 a § första stycket 1 utlänningslagen
(2005:716) på grund av familjeanknytning till en utlänning som beviljats uppehållstillstånd med stöd av 2 kap. 5 b § första stycket 1, 3 eller 4 utlänningslagen (1989:529) i dess lydelse från och
med den 15 november 2005                                utan avgift
Uppehålls-/arbetstillstånd för medborgare och
anhöriga till medborgare i en EES-stat                  utan avgift
Uppehålls-/arbetstillstånd för personer som omfattas  av avtalet mellan Europeiska gemenskapen och dess  medlemsstater å ena sidan och Schweiz å andra sidan  om fri rörlighet för personer 				utan avgift
Uppehålls-/arbetstillstånd för medborgare i Japan 	utan avgift
Uppehålls-/arbetstillstånd för studerande vid  Världssjöfartsuniversitetet i Malmö 			utan avgift
Uppehålls-/arbetstillstånd för studerande som av Sida, annan svensk organisation eller mellanfolklig
organisation fått stipendier för studier i Sverige      utan avgift
Uppehållstillstånd för personer som av allmän domstol har utvisats på grund av brott och som kan beviljas sådant tillstånd enligt 12 kap. 16 b § utlänningslagen
(2005:716)                                              utan avgift
Vid en samtidig ansökan om uppehålls- och arbetstillstånd tas endast en avgift ut.
Vid en ansökan om uppehålls-/arbetstillstånd för sökande inom det nordiska viseringssamarbetet ska avgiften alltid vara 1 000 kr för personer som fyllt 18 år och 500 kr för personer som inte fyllt 18 år.
Medborgarskapsärenden
Ansökan om svenskt medborgarskap (naturalisation)       1 500 kr
Avgift ska inte tas ut av den som är statslös och som fått flyktingförklaring eller resedokument av svensk myndighet.
Sjöfart
Tillfällig nationalitetshandling			2 500 kr
Utlämnande av tillfällig nationalitetshandling som  utfärdats av annan myndighet				200 kr
Behövs samma intyg eller påskrift i flera exemplar eller på  flera handlingar, tas ingen särskild avgift för detta.
Sjöförklaring, förrättning inklusive  förrättningsprotokoll 					1 500 kr
Intyg o.d.
Levnadsintyg						utan avgift
Legalisering, hindersprövning, attest; annan form av  intyg eller bevis					200 kr
Om överenskommelse har träffats med främmande stat beträffande  avgift för intyg eller bevis, gäller vad som avtalats.
Körkort
Utlämnande av körkort					450 kr
om ärendet påbörjats och tillverkningsavgift betalats i  Sverige							200 kr
Honorärkonsulat som medverkat vid utlämnande av körkort får  behålla 200 kr av denna avgift.
Vigsel
Vigselförrättning, inklusive protokoll			1 200 kr
Avgifter för kopior
Avgift beräknas efter sidantalet och betalas för varje  påbörjad sida. För kopior av allmänna handlingar samt  utskrifter ska avgift tas ut om en beställning omfattar tio  sidor eller mer.
Tio sidor						50 kr
varje sida därutöver					2 kr
Särskild avgift
Åtgärd utförd i tjänstelokalen utom kontorstid, för  varje påbörjad timme					600 kr
Åtgärd utom tjänstelokalen under kontorstid, för  varje påbörjad timme					400 kr
för en dag dock högst					2 000 kr
Åtgärd utförd utom tjänstelokalen utom kontorstid,  för varje påbörjad timme				800 kr
Med kontorstid avses den på orten vanliga kontorstiden. Vid  åtgärd utom tjänstelokalen ska sökanden även betala ersättning  för resekostnaden och vid åtgärd utom stationeringsorten  dessutom traktamente och ersättning för hotellkostnader. Om  det är en utsänd eller lokalanställd tjänsteman vid en  utlandsmyndighet som utför åtgärden, bestäms ersättningen  efter samma grunder som gäller vid tjänsteresa. En  honorärkonsul eller en person som är anställd vid ett  honorärkonsulat har rätt till skälig ersättning för utgifter  för kost och logi. Förordning (2022:1051).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.