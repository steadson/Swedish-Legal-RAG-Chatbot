Title: Lag (2017:571) om försöksverksamhet med branschskolor
SFS Number: Svensk författningssamling 2017:571
URL: https://www.riksdagen.se/sv/dokument-och-lagar/dokument/svensk-forfattningssamling/lag-2017571-om-forsoksverksamhet-med_sfs-2017-571/
Source Link: http://rkrattsbaser.gov.se/sfst?bet=2017:571
Amendment Register Link: http://rkrattsbaser.gov.se/sfsr?bet=2017:571
Ministry/Authority: Utbildningsdepartementet
Issued: 2017-06-15
Metadata: {"Utfärdad": "2017-06-15", "Ändrad": "t.o.m. SFS 2020:454"}

==================================================

Lag (2017:571) om försöksverksamhet med branschskolor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:571
Departement/myndighet
:   
Utbildningsdepartementet
Utfärdad
:   
2017-06-15
Ändrad
:   
t.o.m. SFS 2020:454
Tidsbestämd
: 
2023-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
En huvudman för utbildning på ett yrkesprogram inom  gymnasieskolan eller för kommunal vuxenutbildning enligt  skollagen (2010:800) får, inom ramen för en försöksverksamhet,  med bibehållet huvudmannaskap sluta avtal med en branschskola  om att skolan utför vissa uppgifter inom sådan utbildning 
(entreprenad). De uppgifter som får överlämnas på entreprenad  är undervisning i karaktärsämnen som har en yrkesinriktad  profil (yrkesämnen) och undervisning som avser sådant  gymnasiearbete eller komvuxarbete som ingår i utbildningen  enligt skollagen.
Om sådan undervisning överlämnas på entreprenad, får även den  myndighetsutövning som hör till en lärares  undervisningsuppgift och uppgifter som inte är hänförliga till  undervisningen överlämnas till branschskolan på entreprenad.
Endast en kommun, en region eller en enskild fysisk eller  juridisk person som uppfyller vissa villkor kan efter ansökan  till den myndighet som regeringen bestämmer få ett godkännande  att bedriva branschskola.
Regeringen får meddela föreskrifter om sådana villkor och om  urval.
Lag (2020:454)
.
2 §
I försöksverksamheten tillämpas de bestämmelser om  utbildning inom gymnasieskolan och inom kommunal  vuxenutbildning på gymnasial nivå som finns i skollagen 
(2010:800) och i föreskrifter som meddelats i anslutning till  den lagen. Bestämmelserna om entreprenad i 23 kap. skollagen  och i föreskrifter som meddelats i anslutning till de  bestämmelserna ska dock inte tillämpas i  försöksverksamheten.
3 §
Trots bestämmelsen i 2 kap. 1 § kommunallagen (2017:725)  om anknytning till kommunens eller regionens område eller  deras medlemmar får en kommun eller en region genom sådan  entreprenad som avses i 1 § utföra uppgifter åt en annan  huvudman inom skolväsendet.
Lag (2019:978)
.
4 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela  föreskrifter om verkställigheten av denna lag.
Övergångsbestämmelser
2017:571
1. Denna lag träder i kraft den 1 augusti 2017.
2. Lagen tillämpas på utbildning efter den 1 juli 2018.
3. Lagen upphör att gälla vid utgången av juni månad 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.