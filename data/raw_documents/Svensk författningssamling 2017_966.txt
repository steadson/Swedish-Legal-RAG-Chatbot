Title: Miljöbedömningsförordning (2017:966)
SFS Number: Svensk författningssamling 2017:966
URL: https://www.riksdagen.se/sv/dokument-och-lagar/dokument/svensk-forfattningssamling/miljobedomningsforordning-2017966_sfs-2017-966/
Source Link: http://rkrattsbaser.gov.se/sfst?bet=2017:966
Amendment Register Link: http://rkrattsbaser.gov.se/sfsr?bet=2017:966
Ministry/Authority: Klimat- och näringslivsdepartementet
Issued: 2017-11-02
Metadata: {"Utfärdad": "2017-11-02", "Ändrad": "t.o.m. SFS 2024:981"}

==================================================

Miljöbedömningsförordning (2017:966)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:966
Departement/myndighet
:   
Klimat- och näringslivsdepartementet
Utfärdad
:   
2017-11-02
Ändrad
:   
t.o.m. SFS 2024:981
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om  miljöbedömningar enligt 6 kap. miljöbalken.
Förordningen är meddelad med stöd av
- 6 kap. 4 § miljöbalken i fråga om 2-4 §§,
- 6 kap. 21 § miljöbalken i fråga om 6 och 7 §§,
- 6 kap. 14 och 34 §§ miljöbalken i fråga om 23 och 24 §§,
- 6 kap. 38 § miljöbalken i fråga om 15 och 19 §§, och
- 8 kap. 7 § regeringsformen i fråga om övriga  bestämmelser.
Planer och program som ska eller inte ska antas medföra  en betydande miljöpåverkan
2 §
En betydande miljöpåverkan ska antas enligt 6 kap. 3 §  första stycket miljöbalken, om
1. genomförandet av planen, programmet eller ändringen kan  komma att omfatta en verksamhet eller åtgärd som kräver  tillstånd enligt 7 kap. 28 a § miljöbalken, eller
2. planen, programmet eller ändringen anger förutsättningar  för att bedriva sådana verksamheter eller vidta sådana  åtgärder som anges i 6 § eller bilagan till denna förordning  och är
a) ett åtgärdsprogram enligt 5 kap. 8 § miljöbalken,
b) en avfallsplan enligt 15 kap. 41 § miljöbalken eller enligt 
9 kap. 11 § avfallsförordningen (2020:614),
c) en översiktsplan enligt 3 kap. plan- och bygglagen 
(2010:900),
d) en regionplan enligt 7 kap. plan- och bygglagen,
e) en plan för tillförsel, distribution och användning av  energi enligt lagen (1977:439) om kommunal energiplanering,
f) en länsplan enligt förordningen (1997:263) om länsplaner  för regional transportinfrastruktur,
g) en havsplan enligt havsplaneringsförordningen (2015:400),
h) en plan för moderna miljövillkor enligt 11 kap. 28 §  miljöbalken, eller
i) en annan plan eller ett annat program som avser jord- eller  skogsbruk, fiske, energi, industri, transporter, regional  utveckling, avfallshantering, vattenförvaltning,  telekommunikationer, turism, fysisk planering eller  markanvändning. Förordning (2020:694).
3 §
Trots 2 § ska frågan om betydande miljöpåverkan avgöras  efter en undersökning enligt 6 kap. 6 § miljöbalken i fråga  om
1. detaljplaner enligt plan- och bygglagen,
2. andra planer eller program som enbart avser användningen  av små områden på lokal nivå, eller
3. små ändringar i planer eller program som inte omfattas av 
1 eller 2.
4 §
Planer och program som krävs i lag eller annan  författning och som upprättas av en myndighet eller kommun  samt ändringar i sådana planer och program ska, om de inte  omfattas av 2 §, antas medföra en betydande miljöpåverkan  endast om
1. planerna, programmen eller ändringarna anger  förutsättningar för att bedriva verksamheter och åtgärder med  hänsyn till hur de kan påverka miljön, och
2. en undersökning enligt 6 kap. 6 § miljöbalken visar att en  sådan miljöpåverkan kan antas.
Att undersöka om genomförandet av en plan eller ett program  kan antas medföra en betydande miljöpåverkan
5 §
Vid en undersökning enligt 6 kap. 6 § miljöbalken ska  identifieringen av omständigheter som i det enskilda fallet  talar för eller emot en betydande miljöpåverkan utgå ifrån
1. i vilken utsträckning planen, programmet eller ändringen
a) anger förutsättningar för verksamheter eller åtgärder när  det gäller lokalisering, typ av verksamhet, storlek eller  driftsförhållanden eller genom att fördela resurser,
b) har betydelse för de miljöeffekter som genomförandet av  andra planer eller program medför,
c) har betydelse för att främja en hållbar utveckling eller  för integreringen av miljöaspekter i övrigt, eller
d) har betydelse för möjligheterna att följa  miljölagstiftningen,
2. miljöproblem som är relevanta för planen, programmet eller  ändringen,
3. de sannolika miljöeffekternas och det påverkade områdets  utmärkande egenskaper,
4. i vilken utsträckning det går att avhjälpa de sannolika  miljöeffekterna,
5. miljöeffekternas gränsöverskridande egenskaper,
6. miljöeffekternas omfattning,
7. riskerna för människors hälsa eller för miljön till följd  av allvarliga olyckor eller andra omständigheter,
8. det påverkade områdets betydelse och sårbarhet på grund av  intensiv markanvändning, överskridna miljökvalitetsnormer,  dess kulturvärden eller andra utmärkande egenskaper i  naturen, och
9. påverkan på områden eller natur som har erkänd  skyddsstatus nationellt, inom Europeiska unionen eller  internationellt.
Verksamheter och åtgärder som ska eller inte ska antas  medföra en betydande miljöpåverkan
6 §
En verksamhet eller åtgärd ska antas medföra en betydande  miljöpåverkan om den
1. omfattas av 2 kap. 1 §, 4 kap. 1, 2, 8, 9 eller 11-16 §, 
6 kap. 1 §, 7 kap. 1 §, 9 kap. 1 eller 2 §, 11 kap. 1-3 eller 
7-9 §, 12 kap. 1-36 eller 38, 39, 42 eller 43 §, 14 kap. 9, 15  eller 16 §, 15 kap. 1-5 eller 11-14 §, 17 kap. 1 eller 4 §, 18  kap. 9 §, 19 kap. 2 eller 3 §, 20 kap. 1 eller 3 §, 21 kap. 8, 
13 eller 14 §, 22 kap. 1 §, 24 kap. 1, 3 eller 4 §, 29 kap. 
58-60 § eller 30 kap. 1 § miljöprövningsförordningen 
(2013:251),
2. omfattas av 21 kap. 7 § miljöprövningsförordningen och är  en kärnkraftsreaktor eller annan kärnreaktor, med undantag av  forskningsanläggningar som producerar och omvandlar klyvbara  och fertila material och vilkas högsta kontinuerliga termiska  effekt inte överstiger 1 kilowatt,
3. omfattas av 28 kap. 1 eller 2 § miljöprövningsförordningen  och är en avloppsreningsanläggning som tar emot avloppsvatten  med en föroreningsmängd som motsvarar minst 10 000  personekvivalenter,
4. är tillståndspliktig enligt 29 kap.  miljöprövningsförordningen och avser
a) förbränning, kemisk behandling eller deponering av farligt  avfall, eller
b) förbränning eller kemisk behandling av mer än 100 ton icke-
farligt avfall per dygn,
5. omfattas av 29 kap. 61 § miljöprövningsförordningen, med  undantag för anläggningar för forskning, utveckling eller  provtagning av nya produkter och processer,
6. omfattas av 29 kap. 62 eller 63 §  miljöprövningsförordningen och är en anläggning för  avskiljning av koldioxidströmmar för geologisk lagring av  koldioxid om den årliga avskiljningen av koldioxid är minst 
1,5 megaton,
7. är en vattenverksamhet med
a) minikraftverk eller annat vattenkraftverk,
b) vattenöverledning av mer än fem procent av normal  lågvattenmängd i något av de berörda områdena,
c) muddring i ett miljöriskområde eller för en farled,
d) tillförsel av vatten för att öka grundvattenmängden,  bortledande av grundvatten eller utförande av anläggning för  dessa ändamål där den årligen tillförda eller borttagna  vattenvolymen är lika med eller överstiger 10 miljoner  kubikmeter, eller
e) en damm eller annan anläggning för uppdämning eller  permanent lagring av vatten, där den nya eller tillförda  mängden uppdämt eller lagrat vatten överstiger 10 miljoner  kubikmeter,
8. omfattas av någon av bestämmelserna om regeringens  tillåtlighetsprövning i 17 kap. 1 § 1, 2 eller 3 eller 4 a § 
13-17 miljöbalken,
9. innefattar en rörledning med en diameter som överstiger 
800 millimeter och en längd som överstiger 40 kilometer för  transport av gas, olja eller kemikalier eller av koldioxid för  geologisk lagring,
10. innefattar en anläggning för starkströmsluftledning med en  spänning på minst 220 kilovolt och en längd av minst 
15 kilometer,
11. är en motorväg, motortrafikled, eller annan väg med minst  fyra körfält och en sträckning av minst tio kilometer, eller
12. är en järnväg avsedd för fjärrtrafik eller innefattar  anläggande av nytt spår på en sträcka av minst fem kilometer  för befintliga järnvägar för fjärrtrafik.
En ändring av en tillståndsgiven verksamhet eller åtgärd som  avses i första stycket ska antas medföra betydande  miljöpåverkan om ändringen i sig, eller tillsammans med andra  ändringar, kan antas medföra en betydande miljöpåverkan med  hänsyn till de omständigheter som anges i 10-13 §§.
Förordning (2024:981).
7 §
En verksamhet eller åtgärd ska inte antas medföra en  betydande miljöpåverkan enligt 6 kap. 20 § första stycket 2  miljöbalken, om det endast är fråga om
1. en avloppsanordning eller anslutning som avses i 13 §  förordningen (1998:899) om miljöfarlig verksamhet och  hälsoskydd,
2. en värmepumpsanläggning som avses i 17 § förordningen om  miljöfarlig verksamhet och hälsoskydd,
3. något som är tillståndspliktigt enligt föreskrifter som  har meddelats med stöd av 39, 40 eller 42 § förordningen om  miljöfarlig verksamhet och hälsoskydd, eller
4. markavvattning enligt 11 kap. miljöbalken om ansökan avser  en markavvattning, vars miljöpåverkan är utan betydelse.
Samrådsunderlag för verksamheter och åtgärder
8 §
Samrådsunderlaget enligt 6 kap. 24 § första stycket 1 och 
30 § andra stycket miljöbalken ska innehålla uppgifter om
1. verksamhetens eller åtgärdens utformning och omfattning,
2. rivningsarbeten, om sådana kan förutses,
3. verksamhetens eller åtgärdens lokalisering,
4. miljöns känslighet i de områden som kan antas bli  påverkade,
5. vad i miljön som kan antas bli betydligt påverkat,
6. de betydande miljöeffekter som verksamheten eller åtgärden  kan antas medföra i sig eller till följd av yttre händelser,  i den utsträckning sådana uppgifter finns tillgängliga,
7. åtgärder som planeras för att förebygga, hindra, motverka  eller avhjälpa negativa miljöeffekter, i den utsträckning  sådana uppgifter finns tillgängliga, och
8. den bedömning som den som avser att bedriva verksamheten  eller vidta åtgärden gör i frågan om huruvida en betydande  miljöpåverkan kan antas.
Om samrådsunderlaget avser en verksamhet eller åtgärd som  omfattas av lagen (1999:381) om åtgärder för att förebygga  och begränsa följderna av allvarliga kemikalieolyckor, ska  underlaget innehålla en upplysning om detta.
9 §
De uppgifter som ska finnas med i samrådsunderlaget ska  ha den omfattning och detaljeringsgrad som behövs för att  kunna ta ställning till
1. om verksamheten eller åtgärden kan antas medföra en  betydande miljöpåverkan utifrån sådana omständigheter som  avses i 10-13 §§, om samrådsunderlaget tas fram inför  undersökningssamrådet, och
2. vilken omfattning och detaljeringsgrad  miljökonsekvensbeskrivningen bör ha, om samrådsunderlaget tas  fram inför avgränsningssamrådet.
Att undersöka och besluta om en verksamhet eller åtgärd kan  antas medföra en betydande miljöpåverkan
10 §
Vid undersökning eller beslut om huruvida en verksamhet  eller en åtgärd kan antas medföra en betydande miljöpåverkan  enligt 6 kap. 23 eller 26 § eller 9 kap. 6 a § miljöbalken,  ska hänsyn tas till
1. verksamhetens eller åtgärdens utmärkande egenskaper,
2. verksamhetens eller åtgärdens lokalisering, och
3. de möjliga miljöeffekternas typ och utmärkande egenskaper.
Förordning (2024:981).
11 §
I fråga om verksamhetens eller åtgärdens utmärkande  egenskaper enligt 10 § 1 ska särskild hänsyn tas till
1. verksamhetens eller åtgärdens omfattning och utformning,
2. hur verksamheten eller åtgärden bidrar till kumulativa  miljöeffekter tillsammans med andra verksamheter som bedrivs,  som har fått ett tillstånd eller som har anmälts och får  påbörjas,
3. verksamhetens eller åtgärdens användning av mark, jord,  vatten, biologisk mångfald, andra naturtillgångar och fysisk  miljö i övrigt,
4. det avfall och andra förväntade restprodukter som  verksamheten eller åtgärden ger upphov till,
5. föroreningar och störningar från verksamheten eller  åtgärden,
6. sannolikheten för allvarliga olyckor som är relevanta för  den aktuella verksamheten eller åtgärden, och
7. risker för människors hälsa.
12 §
I fråga om verksamhetens eller åtgärdens lokalisering  enligt 10 § 2 ska särskild hänsyn tas till
1. pågående eller tillåten markanvändning,
2. de naturresurser som finns i det område som kan antas bli  påverkat och deras relativa förekomst, tillgänglighet,  kvalitet och förnyelseförmåga i området, och
3. naturresursernas, naturmiljöns och kulturmiljöns tålighet  i det område som kan antas bli påverkat, med särskild  uppmärksamhet på påverkan som avser
a) ett stort opåverkat område,
b) en våtmark, ett strandområde eller en älvmynning,
c) ett kustområde eller en marin miljö,
d) ett bergs- eller skogsområde,
e) ett betydelsefullt kulturlandskap,
f) ett tätbefolkat område,
g) en nationalpark, ett naturreservat, ett kulturreservat  eller ett annat område som är skyddat enligt 7 kap.  miljöbalken,
h) ett område eller en byggnad som skyddas enligt 2-4 kap.  kulturmiljölagen (1988:950), förordningen (2013:558) om  statliga byggnadsminnen m.m. eller plan- och bygglagen 
(2010:900),
i) ett sådant område som är upptaget på världsarvslistan i  enlighet med Unescos konvention av den 16 november 1972 om  skydd för världens kultur- och naturarv, eller
j) ett område där miljökvalitetsnormer inte följs eller  riskerar att inte kunna följas.
13 §
I fråga om de möjliga miljöeffekternas typ och  utmärkande egenskaper enligt 10 § 3 ska särskild hänsyn tas  till
1. effekternas storlek, utbredning, karaktär, intensitet och  komplexitet,
2. sannolikheten för att effekterna uppkommer, hur de  uppkommer, vilken varaktighet eller frekvens de har och hur  reversibla de är,
3. hur gränsöverskridande effekterna är,
4. effekternas kumulativa verkan tillsammans med effekterna  av andra verksamheter som bedrivs, som har fått ett tillstånd  eller som har anmälts och får påbörjas, och
5. möjligheten att begränsa effekterna på ett effektivt  sätt.
Vid bedömningen ska hänsyn tas till allmänhetens behov av  information.
Länsstyrelsens beslut i frågan om miljöpåverkan
14 §
Om samrådsunderlaget är fullständigt och ett  undersökningssamråd har genomförts, ska länsstyrelsen så  snart som möjligt och senast 60 dagar efter att ha fått  samrådsredogörelsen enligt 6 kap. 25 § 2 miljöbalken avgöra  frågan om huruvida verksamheten eller åtgärden kan antas  medföra en betydande miljöpåverkan.
Trots första stycket får handläggningstiden förlängas, om det  är nödvändigt på grund av verksamhetens eller åtgärdens art,  komplexitet, lokalisering eller omfattning. Länsstyrelsen ska  i så fall, innan den ursprungliga tidsfristen löpt ut,  informera den som avser att bedriva verksamheten eller vidta  åtgärden om skälen för förlängningen och ange när beslutet  senast kommer att meddelas.
Miljökonsekvensbeskrivningen i den specifika  miljöbedömningen
15 §
Den som avser att bedriva verksamheten eller vidta  åtgärden ska se till att miljökonsekvensbeskrivningen tas  fram med den sakkunskap som krävs i fråga om verksamhetens  eller åtgärdens särskilda förutsättningar och förväntade  miljöeffekter.
16 §
Miljökonsekvensbeskrivningen ska i fråga om sådana andra  egenskaper som avses i 6 kap. 35 § 1 miljöbalken innehålla  relevanta uppgifter om
1. behovet av mark,
2. förutsebara rivningsarbeten,
3. vad som utmärker verksamheten eller åtgärden i fråga om  energibehov, energianvändning samt arten och mängden av de  material och naturtillgångar som används,
4. uppskattade typer och mängder av avfall och andra  restprodukter och utsläpp som kan förutses, och
5. andra verksamheter eller särskilda anläggningar som kan  komma att behövas för att verksamheten ska kunna komma till  stånd eller bedrivas på ett ändamålsenligt sätt.
17 §
Miljökonsekvensbeskrivningens innehåll enligt 6 kap. 
35 § 2 miljöbalken ska avse uppgifter om
1. möjliga alternativa utformningar och skälen för den valda  utformningen med hänsyn till miljöeffekter,
2. möjliga alternativa platser och skälen för valet av plats  med hänsyn till skillnader i miljöeffekterna mellan den valda  platsen och alternativen,
3. undersökta möjliga alternativ i fråga om teknik, storlek,  omfattning, skyddsåtgärder, begränsningar, försiktighetsmått  och andra relevanta aspekter och skälen för de val som har  gjorts med hänsyn till miljöeffekter, och
4. en redovisning av alternativa sätt att nå samma syfte, om  länsstyrelsen under samrådet har begärt att  miljökonsekvensbeskrivningen ska innehålla en sådan  redovisning.
18 §
Miljökonsekvensbeskrivningens innehåll enligt 6 kap. 
35 § 4 miljöbalken ska omfatta sådana miljöeffekter som kan  förväntas uppkomma till följd av
1. verksamhetens eller åtgärdens uppbyggnad, drift eller  rivning,
2. användningen av naturresurser,
3. buller, vibrationer, ljus, värme, strålning, utsläpp av  föroreningar eller andra störningar,
4. bortskaffande och återvinning av avfall,
5. den teknik och de ämnen som har använts,
6. verksamheten eller åtgärden tillsammans med andra  verksamheter som bedrivs, som har fått ett tillstånd eller  som har anmälts och får påbörjas,
7. verksamhetens klimatpåverkan, eller
8. verksamhetens utsatthet och sårbarhet för  klimatförändringar eller andra yttre händelser.
19 §
Miljökonsekvensbeskrivningen ska utöver det som anges i 
6 kap. 35 § miljöbalken innehålla
1. uppgifter om beredskapen för och föreslagna insatser vid  allvarliga olyckor, om sådana uppgifter är relevanta med  hänsyn till verksamhetens eller åtgärdens art och  omfattning,
2. en redogörelse för de prognos- och mätmetoder, underlag  och informationskällor som har använts med uppgift om  eventuella brister och osäkerheter i metoderna och  underlagen,
3. en referenslista med uppgifter om de källor som har  använts, och
4. uppgifter om hur kravet på sakkunskap i 15 § är  uppfyllt.
Lämpligt kungörande av miljökonsekvensbeskrivningen
20 §
En publik webbplats som tillhör den som prövar  tillståndsfrågan är en lämplig webbplats för att kungöra  miljökonsekvensbeskrivningen.
Samråd med andra länder
21 §
Naturvårdsverket är ansvarig myndighet enligt 6 kap. 13, 
18, 33 och 45 §§ miljöbalken och enligt Esbokonventionen om  miljökonsekvensbeskrivningar i ett gränsöverskridande  sammanhang (SÖ 1992:1). Regeringen får efter anmälan av verket  i ett visst ärende besluta att den ansvariga myndighetens  uppgifter ska fullgöras av en annan myndighet.  Förordning (2020:77).
22 §
Om en statlig myndighet får kännedom om en plan, ett  program, en verksamhet eller en åtgärd som kan antas medföra  en betydande miljöpåverkan i ett annat land, ska myndigheten  underrätta Naturvårdsverket om detta.
23 §
När samråd ska ske med ett annat land enligt 6 kap. 13  eller 33 § miljöbalken, ska Naturvårdsverket komma överens  med den ansvariga myndigheten i det landet om hur samrådet  ska genomföras så att de myndigheter och den allmänhet som  kan antas bli berörda i det andra landet ges möjlighet att  lämna synpunkter inom en skälig tid som ska vara minst 30  dagar.
24 §
Naturvårdsverket ska
1. lämna och ta emot underrättelser och i övrigt fullgöra de  skyldigheter som en part har enligt artikel 2 punkterna 4-6,  artikel 3 punkterna 1-3 och 5-8, artikel 4 punkten 2 och  artiklarna 5-7 i Esbokonventionen om miljö-
konsekvensbeskrivningar i ett gränsöverskridande sammanhang 
(SÖ 1992:1), samt artikel 10 i konventionens protokoll om  strategiska miljöbedömningar,
2. fullgöra de uppgifter som följer av artikel 7 i  Europaparlamentets och rådets direktiv 2001/42/EG av den 
27 juni 2001 om bedömning av vissa planers och programs  miljöpåverkan, i den ursprungliga lydelsen,
3. fullgöra de uppgifter som följer av artikel 16 i  Europaparlamentets och rådets direktiv 2006/21/EG av den 
15 mars 2006 om hantering av avfall från utvinningsindustrin  och om ändring av direktiv 2004/35/EG, i lydelsen enligt  Europaparlamentets och rådets förordning (EG) nr 596/2009,
4. fullgöra de uppgifter som följer av artikel 26 i  Europaparlamentets och rådets direktiv 2010/75/EU av den 
24 november 2010 om industriutsläpp (samordnade åtgärder för  att förebygga och begränsa föroreningar), i den ursprungliga  lydelsen,
5. fullgöra de uppgifter som följer av artikel 7 och artikel 
9.2 andra stycket i Europaparlamentets och rådets  direktiv 2011/92/EU av den 13 december 2011 om bedömning av  inverkan på miljön av vissa offentliga och privata projekt, i  lydelsen enligt Europaparlamentets och rådets direktiv 
2014/52/EU, och
6. samråda med andra berörda myndigheter i den utsträckning  som behövs för fullgörandet av uppgifterna enligt 1-5.
Förordning (2020:77).
25 §
För fullgörandet av samråd med andra länder får  Naturvårdsverket kungöra information i Sverige, i ett annat  land i Europeiska unionen och i ett annat land som är utsatt  part enligt Esbokonventionen om miljökonsekvensbeskrivningar  i ett gränsöverskridande sammanhang (SÖ 1992:1) eller  konventionens protokoll om strategiska miljöbedömningar.
Innan ett kungörande sker i ett annat land, ska verket höra  det landets ansvariga myndighet.
Underrättelser för regeringens tillåtlighetsprövning
26 §
En underrättelse till regeringen enligt 17 kap. 5 §  miljöbalken ska göras snarast efter det att myndigheten eller  kommunen i samrådet enligt 6 kap. miljöbalken har fått  kännedom om att en verksamhet förbereds som inte omfattas av  obligatorisk tillåtlighetsprövning enligt 17 kap. 1 §  miljöbalken men som kan antas kunna bli föremål för  tillåtlighetsprövning efter förbehåll enligt 17 kap. 3 §  miljöbalken.
Rapportering till Europeiska kommissionen
27 §
Naturvårdsverket ska ansvara för den rapportering av  information som avses i artikel 12.2 i direktiv 2011/92/EU i  dess lydelse enligt direktiv 2014/52/EU.  Förordning (2022:1731).
28 §
Statliga förvaltningsmyndigheter ska lämna de uppgifter  som behövs för att Naturvårdsverket ska kunna fullgöra sitt  ansvar enligt 27 §. Förordning (2022:1731).
29 §
Naturvårdsverket får meddela föreskrifter om  verkställigheten av 28 §. Förordning (2022:1731).
Övergångsbestämmelser
2017:966
1. Denna förordning träder i kraft den 1 januari 2018.
2. Genom förordningen upphävs förordningen (1998:905) om  miljökonsekvensbeskrivningar.
3. Den upphävda förordningen gäller dock fortfarande för
a) handläggningen och bedömningen av ärenden om planer eller  program som har påbörjats före ikraftträdandet,
b) handläggningen och prövningen av mål och ärenden om  verksamheter eller åtgärder där ansökan inkommit till den som  ska pröva tillståndsfrågan före ikraftträdandet, och
c) beslut att en verksamhet eller åtgärd inte kan antas  medföra en betydande miljöpåverkan som har meddelats före  ikraftträdandet och i fråga om samråd som har skett före  ikraftträdandet.
4. Om 6 § första stycket 1 innebär strängare krav på en  verksamhet eller åtgärd på så sätt att den alltid ska antas  medföra en betydande miljöpåverkan medan den enligt äldre  föreskrifter inte alltid skulle antas medföra en betydande  miljöpåverkan, ska de äldre föreskrifterna tillämpas.
2024:981
1. Denna förordning träder i kraft den 1 januari 2025.
2. Äldre föreskrifter gäller fortfarande för mål och ärenden  som har inletts hos en prövningsmyndighet före  ikraftträdandet.
Bilaga
Verksamheter och åtgärder av betydelse för att avgöra planers  och programs miljöpåverkan
1. Verksamheter och åtgärder inom jordbruk, skogsbruk eller  vattenbruk som avser
a) omstrukturering av fastighetsbildningen på landsbygden,
b) användning av obrukad mark eller delvis orörda  naturområden för intensivjordbruk,
c) bevattning, markavvattning eller annan vattenförsörjning  inom jordbruket,
d) nyplantering av skog eller avskogning i syfte att ändra  markanvändningen,
e) andra anläggningar för intensiv djuruppfödning än de som  anges i 6 §,
f) intensiv fiskodling, eller
g) återvinning av land från havet.
2. Verksamheter och åtgärder inom utvinningsindustrin som  avser
a) andra stenbrott, annan gruvdrift i dagbrott eller annan  torvutvinning än de som omfattas av 6 §,
b) underjordisk gruvdrift,
c) utvinning av mineraler genom muddring till havs eller i  vattendrag,
d) geotermisk borrning, borrning för lagring av kärnavfall,  borrning efter vatten eller annan djupborrning, eller
e) industrianläggningar ovan jord för utvinning av kol, olja,  naturgas, malmer eller bituminös skiffer.
Första stycket d gäller inte borrning för att undersöka  markens bärighet.
3. Verksamheter och åtgärder inom energiproduktion som avser
a) andra anläggningar för produktion av elektricitet, ånga  eller hetvatten än de som omfattas av 6 §,
b) andra anläggningar för transport av gas, ånga eller  hetvatten eller för överföring av elektrisk energi med  luftledningar än de som omfattas av 6 §,
c) lagring av naturgas ovan jord,
d) lagring under jord av brännbara gaser,
e) lagring av fossila bränslen ovan jord,
f) industriell tillverkning av briketter av kol eller  brunkol,
g) andra anläggningar för behandling eller lagring av  radioaktivt avfall än de som omfattas av 6 §,
h) anläggningar för produktion av vattenkraftsbaserad energi,  eller
i) grupper av vindkraftverk.
4. Verksamheter och åtgärder för framställning eller  bearbetning av metaller som avser
a) anläggningar för produktion av råjärn eller stål (primär  eller sekundär smältning), inklusive utrustning för  kontinuerlig gjutning,
b) anläggningar för behandling av järnbaserade metaller genom  varmvalsning, genom hammarsmide eller genom anbringande av  skyddsbeläggningar av smält metall,
c) järn- eller stålgjuterier,
d) anläggningar för smältning, inklusive framställning av  legeringsmetaller, av andra icke-järnmetaller än  ädelmetaller, inklusive återvinningsprodukter (färskning,  formgjutning eller liknande),
e) anläggningar för ytbehandling av metaller eller plaster  med användning av en elektrolytisk eller kemisk process,
f) tillverkning eller sammansättning av motorfordon eller  tillverkning av fordonsmotorer,
g) skeppsvarv,
h) anläggningar för tillverkning eller reparation av  motordrivna luftfartyg,
i) tillverkning av järnvägsutrustning,
j) formning med användning av sprängmedel, eller
k) rostnings- eller sintringsverk för metalliska malmer.
5. Verksamheter och åtgärder inom mineralindustrin som  avser
a) koksverk (torrdestillation av kol),
b) cementfabriker,
c) andra anläggningar för produktion av asbest eller  tillverkning av asbestbaserade produkter än de som omfattas  av 6 §,
d) anläggningar för produktion av glas eller glasfiber,
e) anläggningar för smältning av mineraler eller för  tillverkning av mineralull, eller
f) tillverkning av takpannor, tegel, eldfast sten, kakel,  stengods, porslin eller andra keramiska produkter genom  bränning.
6. Verksamheter och åtgärder inom kemisk industri som avser
a) behandling av mellanprodukter eller framställning av  kemikalier,
b) framställning av bekämpningsmedel, farmaceutiska  produkter, färger, lacker, elastomerer eller peroxider, eller
c) anläggningar för lagring av olja, petrokemiska produkter  eller kemiska produkter.
7. Verksamheter och åtgärder inom livsmedelsindustrin som  avser
a) framställning av vegetabiliska eller animaliska oljor  eller fetter,
b) förpackning eller konservering av animaliska eller  vegetabiliska produkter,
c) framställning av mejeriprodukter,
d) bryggning eller maltning,
e) sockervaruindustrier,
f) slakterier,
g) industriell framställning av stärkelse,
h) fiskmjöls- eller fiskoljefabriker, eller
i) sockerfabriker.
8. Verksamheter och åtgärder inom textil-, läder-, trä- eller  pappersindustrin som avser
a) andra industrianläggningar för framställning av papper  eller papp än de som omfattas av 6 §,
b) anläggningar för färgning av fibrer eller textiler eller  för tvättning, blekning, mercerisering eller annan  förbehandling av fibrer eller textilier,
c) garverier, eller
d) anläggningar för produktion eller bearbetning av  cellulosa.
9. Verksamheter och åtgärder inom gummiindustrin som avser  tillverkning eller behandling av elastomerbaserade produkter.
10. Infrastrukturprojekt som avser
a) anläggning av industriområden,
b) tätortsbebyggelse, inklusive byggande av shoppingcentrum  och parkeringsplatser,
c) byggande av järnvägar, omlastningsstationer eller  terminaler för kombinerad trafik,
d) anläggning av flygfält,
e) byggande av vägar, hamnar eller hamnanläggningar,  inklusive fiskehamnar,
f) anläggning av inre vattenvägar eller anläggningar för  reglering av vattenflöden,
g) dammar och andra fördämningar eller vattenmagasin för  långvarigt bruk,
h) spårvägar, upphöjda eller underjordiska järnvägar,  hängbanor eller liknande banor av speciell typ som endast  eller i huvudsak används för passagerartransport,
i) byggande av rörledningar för gas eller olja,
j) anläggning av vattenledningar över långa avstånd,
k) kustanläggningar för att bekämpa erosion eller  havsanläggningar i form av vallar, pirer, vågbrytare eller  andra anläggningar för skydd mot havet eller andra  havsanläggningar varigenom kustlinjen kan ändras (andra  verksamheter och åtgärder än sådana som avser underhåll eller  återuppbyggnad av anläggningar),
l) system för utvinning av grundvatten eller konstgjord  grundvattenbildning, eller
m) anläggningar för överledning av vatten mellan  avrinningsområden.
Första stycket gäller inte verksamheter och åtgärder som  omfattas av 6 §.
11.  Verksamheter och åtgärder för turism eller fritid som  avser
a) skidbackar, skidliftar eller linbanor med tillhörande  anläggningar,
b) hamnar för fritidsbåtar,
c) hotellkomplex eller fritidsbyar med tillhörande  anläggningar utanför sammanhållen bebyggelse,
d) permanenta campingplatser, eller
e) temaparker.
12. Permanenta tävlings- och testbanor för motorfordon.
13. Provbänkar för motorer, turbiner eller reaktorer.
14. Anläggningar för tillverkning av konstgjorda  mineralfibrer.
15. Verksamheter och åtgärder för avfallshantering som  avser
a) lagring av skrotbilar eller järnskrot,
b) anläggningar för behandling av djurkadaver,
c) anläggningar för återvinning eller förstöring av explosiva  ämnen,
d) andra avloppsreningsverk än de som omfattas av 6 §,
e) deponering av slam från reningsverk, eller
f) andra anläggningar för bortskaffande av avfall än de som  omfattas av 6 §.
Förordning (2018:1461).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.