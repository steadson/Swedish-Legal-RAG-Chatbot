Title: Förordning (2020:713) om ersättning till regionala kollektivtrafikmyndigheter för minskade biljettintäkter under utbrottet av covid-19
SFS Number: Svensk författningssamling 2020:713
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020713-om-ersattning-till-regionala_sfs-2020-713/
Source Link: http://rkrattsbaser.gov.se/sfst?bet=2020:713
Amendment Register Link: http://rkrattsbaser.gov.se/sfsr?bet=2020:713
Ministry/Authority: Landsbygds- och infrastrukturdepartementet RSIB TM
Issued: 2020-07-02
Metadata: {"Utfärdad": "2020-07-02", "Ändrad": "t.o.m. SFS 2022:611"}

==================================================

Förordning (2020:713) om ersättning till regionala kollektivtrafikmyndigheter för minskade biljettintäkter under utbrottet av covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:713
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2020-07-02
Ändrad
:   
t.o.m. SFS 2022:611
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser om ersättning  till regionala kollektivtrafikmyndigheter för minskade  biljettintäkter under utbrottet av covid-19. Syftet med  ersättningen är att kollektivtrafiken ska kunna upprätthållas  i sådan omfattning att trängsel och därmed ökad smittspridning  undviks.
2 §
I denna förordning avses med kollektivtrafik detsamma som  i Europaparlamentets och rådets förordning (EG) nr 1370/2007  av den 23 oktober 2007 om kollektivtrafik på järnväg och väg  och om upphävande av rådets förordning (EEG) nr 1191/69 och 
(EEG) nr 1107/70.
3 §
Denna förordning är meddelad med stöd av 8 kap. 7 §  regeringsformen.
Fördelningsgrunder
4 §
Ersättning ges, i den utsträckning det finns tillgängliga  medel, för minskade biljettintäkter till följd av utbrottet av  covid-19. Ersättningen ska beräknas utifrån minskningen av den  regionala kollektivtrafikmyndighetens biljettintäkter under  perioden den 1 januari 2022-30 juni 2022 jämförd med  motsvarande period 2019, och därefter justeras i förhållande  till hur trafikutbudet, mätt i platskilometer (tillgängliga  sitt- och ståplatser multiplicerade med färdade kilometer),  förändrats mellan dessa perioder.
Om tillgängliga medel understiger den ersättning som kan ges,  ska ersättningen sättas ned med samma procentsats för samtliga  regionala kollektivtrafikmyndigheter som ska ges ersättning.
Förordning (2022:611).
Ansökan och beslut
5 §
Trafikverket prövar frågor om ersättning enligt denna  förordning.
Trafikverket betalar också ut ersättningen.
6 §
En ansökan om ersättning ska ha kommit in till  Trafikverket senast inom den tid som verket beslutar.
7 §
Den regionala kollektivtrafikmyndighet som ansöker om  ersättning ska på begäran av Trafikverket inom den tid som  verket bestämmer lämna de uppgifter som behövs för prövningen.  Om den regionala kollektivtrafikmyndigheten inte följer en  sådan begäran, får ansökan prövas i befintligt skick.
Återbetalning och återkrav
8 §
En regional kollektivtrafikmyndighet som har fått  ersättning är återbetalningsskyldig om
1. myndigheten genom att lämna oriktiga uppgifter har  förorsakat att ersättningen har getts felaktigt eller med för  högt belopp, eller
2. ersättningen av något annat skäl har getts felaktigt eller  med för högt belopp och myndigheten skäligen borde ha insett  detta.
9 §
Trafikverket ska besluta att helt eller delvis kräva  tillbaka ersättningen av den regionala  kollektivtrafikmyndighet som är återbetalningsskyldig enligt 
8 §.
Bemyndigande
10 §
Trafikverket får meddela föreskrifter om verkställigheten  av denna förordning.
Överklagande
11 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.