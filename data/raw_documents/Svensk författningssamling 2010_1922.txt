Title: Förordning (2010:1922) med instruktion för Statens musikverk
SFS Number: Svensk författningssamling 2010:1922
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101922-med-instruktion-for-statens_sfs-2010-1922/
Source Link: http://rkrattsbaser.gov.se/sfst?bet=2010:1922
Amendment Register Link: http://rkrattsbaser.gov.se/sfsr?bet=2010:1922
Ministry/Authority: Kulturdepartementet
Issued: 2010-12-16
Metadata: {"Utfärdad": "2010-12-16", "Ändrad": "t.o.m. SFS 2021:1275"}

==================================================

Förordning (2010:1922) med instruktion för Statens musikverk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1922
Departement/myndighet
:   
Kulturdepartementet
Utfärdad
:   
2010-12-16
Ändrad
:   
t.o.m. SFS 2021:1275
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens musikverk har till uppgift att dokumentera,  bevara, främja, bygga upp kunskap om och tillgängliggöra  teaterns, dansens och musikens kulturarv. Myndigheten ska  också främja utvecklingen av ett professionellt musikliv på  elektronmusikens område.
Vid myndigheten bedrivs arkiv-, biblioteks- och  museiverksamhet. Förordning (2021:1275).
2 §
Myndigheten ska särskilt
1. vårda, förteckna, vetenskapligt bearbeta och genom  nyförvärv berika samlingar och dokumentation av teaterns,  dansens och musikens kulturarv,
2. hålla ett urval av de samlingar som anförtrotts myndigheten  tillgängliga för allmänheten,
3. verka för ökad kunskap grundad på forskning och samverkan  med universitet, högskolor och andra samt förmedla denna  kunskap inom sina olika verksamhetsområden,
4. vara en nationell part vid internationellt samarbete inom  myndighetens verksamhetsområde,
5. genom utgivning av musikinspelningar som myndigheten  förfogar över främja tillgången till konstnärligt intressant  musik, och
6. upplåta studior åt professionella tonsättare och  ljudkonstnärer inom den elektroakustiska musiken och  ljudkonsten för produktion, utvecklingsarbete och  utbildningsverksamhet. Förordning (2021:1275).
3 §
Myndigheten ska i sin verksamhet integrera ett jämställdhets-, mångfalds- och barnperspektiv samt ett internationellt och interkulturellt utbyte och samarbete.
3 a §
Myndigheten ska rapportera uppgifter om sin besöksutveckling till Myndigheten för kulturanalys.
Myndigheterna ska samråda om vilken rapportering som behövs. Förordning (2014:182).
3 b §
Myndigheten ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:182).
4 §
Utöver de uppgifter som framgår av 1 och 2 §§ får myndigheten tillhandahålla varor och utföra uppdrag och andra tjänster inom sitt verksamhetsområde.
Samverkan
5 §
Myndighetens samverkan med myndigheter och andra aktörer ska omfatta det civila samhällets organisationer.
Förordning (2014:182).
Ledning
6 §
Myndigheten leds av en myndighetschef.
7 §
Vid myndigheten finns ett insynsråd som består av högst fem ledamöter.
8 §
Har upphävts genom förordning (2021:1275).
9 §
Har upphävts genom förordning (2021:1275).
10 §
Har upphävts genom förordning (2021:1275).
11 §
Har upphävts genom förordning (2021:1275).
12 §
Har upphävts genom förordning (2021:1275).
Anställningar och uppdrag
13 §
Generaldirektören är myndighetschef.
14 §
Har upphävts genom förordning (2021:1275).
Personalansvarsnämnd
15 §
Vid myndigheten ska det finnas en personalansvarsnämnd.
Tillämpligheten av vissa förordningar
16 §
Myndigheten ska tillämpa personalföreträdarförordningen
(1987:1101).
Avgifter
17 §
När myndigheten utför de uppgifter som anges i 2 § 2, 5  och 6 får den ta ut avgifter för verksamheten inom ramen för  full kostnadstäckning. Avgifternas storlek bestäms av  myndigheten, utom i de fall som avses i 15 §  avgiftsförordningen (1992:191).
Myndigheten får disponera avgiftsinkomsterna.
För barn och unga upp till 19 år ska myndigheten ha fri entré  till alla utställningar. Förordning (2021:1275).
18 §
För verksamhet som anges i 4 § ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i 15 §
avgiftsförordningen (1992:191).
Myndigheten får disponera avgiftsinkomsterna.
Undantag från myndighetsförordningen
19 §
Myndigheten ska inte tillämpa 29 § myndighetsförordningen
(2007:515).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.