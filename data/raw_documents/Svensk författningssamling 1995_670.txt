Title: Förordning (1995:670) om märkning av skor
SFS Number: Svensk författningssamling 1995:670
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1995670-om-markning-av-skor_sfs-1995-670/
Source Link: http://rkrattsbaser.gov.se/sfst?bet=1995:670
Amendment Register Link: http://rkrattsbaser.gov.se/sfsr?bet=1995:670
Ministry/Authority: Finansdepartementet KO
Issued: 1995-06-01
Metadata: {"Utfärdad": "1995-06-01", "Ändrad": "t.o.m. SFS 2022:1155"}

==================================================

Förordning (1995:670) om märkning av skor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:670
Departement/myndighet
:   
Finansdepartementet KO
Utfärdad
:   
1995-06-01
Ändrad
:   
t.o.m. SFS 2022:1155
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens ändamål
1 §
Föreskrifterna i denna förordning meddelas för att  genomföra Europaparlamentets och rådets direktiv 94/11/EG av  den 23 mars 1994 om tillnärmning av medlemsstaternas lagar och  andra författningar beträffande märkning av material som  används i huvudbeståndsdelarna av skodon som saluförs i  detaljistledet, i lydelsen enligt rådets direktiv 2013/15/EU.
Förordning (2021:686).
Förordningens tillämpningsområde
2 §
Förordningen gäller sådana skor som avses i 1 § lagen 
(1995:669) om märkning av skor.
Konsumentverket får meddela föreskrifter om att lagen om  märkning av skor och denna förordning inte skall tillämpas på  vissa slags skor.
Definitioner
3 §
I denna förordning avses med
skor: sådana produkter som anges i 2 § lagen (1995:669) om märkning av skor,
huvudbeståndsdelar: ovandel, foder och bindsula samt slitsula på en sko,
leverantör: tillverkaren eller dennes representant inom unionen eller, om tillverkaren eller representanten inte är etablerad inom unionen, den som först släpper ut skorna på unionsmarknaden,
återförsäljare: den som säljer skor till konsumenter.
Förordning (2012:470).
Märkning
4 §
Vid försäljning av skor till konsumenter skall det lämnas informa tion genom märkning om det material som används i huvudbeståndsdelarna av skorna. Leverantören ansvarar för att märkning sker och för att de uppgifter den innehåller är  korrekta. Återförsäljarna är skyldiga att kontrollera att de  skor de säljer är märkta på föreskrivet sätt.
Närmare föreskrifter om märkningsskyldigheten får meddelas av Konsumentverket.
Informationsskyldighet
5 §
Konsumentverket ska se till att konsumenterna ges  information om innebörden av de symboler som finns i direktivet. Förordning (2012:470).
Tillsyn
Tillsynsmyndighet
6 §
Konsumentverket skall se till att föreskrifterna i denna förordning och de föreskrifter som meddelats med stöd av  förordningen följs.
6 a §
Konsumentverket är marknadskontrollmyndighet och utövar  marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i direktiv 94/11/EG.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (1995:669) om märkning av skor. Förordning (2022:1155).
Upplysningsskyldighet
7 §
En leverantör eller återförsäljare som tillhandahåller skor  som är avsedda för konsumenter är skyldig att på begäran lämna Konsumentverket sådana upplysningar, handlingar, varuprover och liknande som behövs för tillsynen.
Kostnader för provtagning och undersökning av skor
8 §
En leverantör är skyldig att betala Konsumentverkets  kostnader för provtagning och undersökning av skor, om skorna  vid en kontroll visar sig inte uppfylla de krav som anges i 
4 §.
Övergångsbestämmelser
1995:670
1. Denna förordning träder i kraft den 23 mars 1996.
2. I fråga om lagerhållna artiklar som har fakturerats eller levererats till en återförsäljare före den 23 mars 1996 skall  dock förordningen inte tillämpas förrän den 23 september 1997.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.