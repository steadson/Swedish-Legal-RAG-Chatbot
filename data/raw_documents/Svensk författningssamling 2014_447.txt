Title: Lag (2014:447) om rätt att ta fordon i anspråk för fordringar på vissa skatter och avgifter
SFS Number: Svensk författningssamling 2014:447
URL: https://www.riksdagen.se/sv/dokument-och-lagar/dokument/svensk-forfattningssamling/lag-2014447-om-ratt-att-ta-fordon-i-ansprak-for_sfs-2014-447/
Source Link: http://rkrattsbaser.gov.se/sfst?bet=2014:447
Amendment Register Link: http://rkrattsbaser.gov.se/sfsr?bet=2014:447
Ministry/Authority: Landsbygds- och infrastrukturdepartementet RSIB TM
Issued: 2014-06-05
Metadata: {"Utfärdad": "2014-06-05", "Ändrad": "t.o.m. SFS 2025:395"}

==================================================

Lag (2014:447) om rätt att ta fordon i anspråk för fordringar på vissa skatter och avgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:447
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2014-06-05
Ändrad
:   
t.o.m. SFS 2025:395
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller rätt att ta fordon i anspråk för  betalning av
1. statens eller en kommuns fordringar på avgift enligt lagen 
(1976:206) om felparkeringsavgift,
2. statens fordringar på trängselskatt eller avgift enligt  lagen (2004:629) om trängselskatt,
3. statens fordringar på fordonsskatt eller avgift avseende  fordonsskatt enligt vägtrafikskattelagen (2006:227),
4. statens fordringar på skatt eller avgift enligt lagen 
(2006:228) med särskilda bestämmelser om fordonsskatt, och
5. statens fordringar på avgift enligt lagen (2024:172) om  infrastrukturavgifter på väg eller föreskrifter som har  meddelats med stöd av den lagen.
Lag (2025:395)
.
2 §
Vid indrivning av sådana fordringar som anges i 1 § får  Kronofogdemyndigheten besluta att ta i anspråk det fordon som  skatten eller avgiften avser för betalning av gäldenärens  skuld om
1. gäldenären saknar utmätningsbara tillgångar som räcker till  betalning av skulden, och
2. fordonet inte tillhör eller kan anses tillhöra gäldenären  enligt bestämmelserna i utsökningsbalken.
Ett fordon som har sålts vid en exekutiv försäljning eller  enligt lagen (1982:129) om flyttning av fordon i vissa fall  får inte tas i anspråk för skulder som uppkommit före eller  samma dag som försäljningen. Den myndighet som har sålt  fordonet ska till Transportstyrelsen lämna uppgifter om  överlåtelsedatum och om att fordonet inte kan tas i anspråk  för vissa skulder.
I fråga om ianspråktagande enligt första stycket är i övrigt  bestämmelserna om utmätning i utsökningsbalken tillämpliga.  Det som föreskrivs i annan lag om utmätning tillämpas även för  ianspråktagande.
Lag (2022:1235)
.
3 §
Uppgift om Kronofogdemyndighetens beslut ska föras in i  vägtrafikregistret.
Lag (2019:379)
.
Övergångsbestämmelser
2014:447
Denna lag träder i kraft den 1 juli 2014, men tillämpas inte på sådana skatter och avgifter som har beslutats före ikraftträdandet.
2014:1562
1. Denna lag träder i kraft den 1 februari 2015.
2. Lagen tillämpas inte på sådana infrastrukturavgifter som har beslutats före ikraftträdandet.
2025:395
1. Denna lag träder i kraft den 1 juli 2025.
2. Äldre föreskrifter gäller fortfarande för fordringar som  har beslutats före den 1 maj 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.