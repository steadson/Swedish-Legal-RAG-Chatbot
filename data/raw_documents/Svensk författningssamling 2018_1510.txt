Title: Förordning (2018:1510) om försöksverksamhet med behörighetsprov för tillträde till högskoleutbildning
SFS Number: Svensk författningssamling 2018:1510
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181510-om-forsoksverksamhet-med_sfs-2018-1510/
Source Link: http://rkrattsbaser.gov.se/sfst?bet=2018:1510
Amendment Register Link: http://rkrattsbaser.gov.se/sfsr?bet=2018:1510
Ministry/Authority: Utbildningsdepartementet
Issued: 2018-07-05
Metadata: {"Utfärdad": "2018-07-05", "Ändrad": "t.o.m. SFS 2021:925"}

==================================================

Förordning (2018:1510) om försöksverksamhet med behörighetsprov för tillträde till högskoleutbildning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1510
Departement/myndighet
:   
Utbildningsdepartementet
Utfärdad
:   
2018-07-05
Ändrad
:   
t.o.m. SFS 2021:925
Tidsbestämd
: 
2024-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Den som inte har grundläggande behörighet till  högskoleutbildning som påbörjas på grundnivå ska, inom ramen  för en försöksverksamhet som ska bedrivas 2022-2023, ha  möjlighet att genom ett behörighetsprov visa att han eller  hon har de nödvändiga kompetenser som krävs för grundläggande  behörighet enligt 7 kap. 5 § högskoleförordningen (1993:100).
2 §
Universitets- och högskolerådet ansvarar för att ta fram  och genomföra provet och beslutar om resultat på detta.
Provet ska genomföras vid ett provtillfälle under det andra  kalenderhalvåret 2022 och vid ett provtillfälle under det  andra kalenderhalvåret 2023. Förordning (2021:925).
3 §
Alla universitet och högskolor som omfattas av  högskolelagen (1992:1434) ska använda sig av samma  behörighetsprov.
4 §
Endast den som har fyllt eller fyller 24 år senast det  kalenderår då provet genomförs får delta i behörighetsprovet.
Universitets- och högskolerådet får besluta att endast ett  visst högsta antal deltagare får delta i provet under  försöksverksamheten.
Beslut om tilldelning av platser vid provtillfällena ska  fattas på objektiva grunder. Förordning (2021:925).
5 §
Universitets- och högskolerådets beslut om  provresultat får inte överklagas.
6 §
Universitets- och högskolerådet får meddela  ytterligare föreskrifter om försöksverksamheten.
Övergångsbestämmelser
2018:1510
1. Denna förordning träder i kraft den 1 januari 2022.
2. Förordningen upphör att gälla vid utgången av 2023.
3. Ett godkänt resultat på behörighetsprovet ska dock vara  giltigt även efter utgången av 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.