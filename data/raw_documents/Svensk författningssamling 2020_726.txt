Title: Förordning (2020:726) om Kustbevakningens stöd till Polismyndigheten vid vissa polisiära insatser
SFS Number: Svensk författningssamling 2020:726
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020726-om-kustbevakningens-stod_sfs-2020-726/
Source Link: http://rkrattsbaser.gov.se/sfst?bet=2020:726
Amendment Register Link: http://rkrattsbaser.gov.se/sfsr?bet=2020:726
Ministry/Authority: Försvarsdepartementet
Issued: 2020-07-02
Metadata: {"Utfärdad": "2020-07-02"}

==================================================

Förordning (2020:726) om Kustbevakningens stöd till Polismyndigheten vid vissa polisiära insatser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:726
Departement/myndighet
:   
Försvarsdepartementet
Utfärdad
:   
2020-07-02
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns bestämmelser om Kustbevakningens  stöd till Polismyndigheten vid vissa polisiära insatser.
Bestämmelser om Kustbevakningens biträde åt Polismyndigheten  finns i 4 och 5 kap. kustbevakningslagen (2019:32).
2 §
Kustbevakningen ska stödja Polismyndigheten med  sjötransport, flygtransport och flygspaning.
3 §
Polismyndigheten får begära stöd om resursen är nödvändig  för ett effektivt genomförande av en polisiär insats mot  terrorism eller annan brottslighet som kan innebära omedelbar  fara för människors liv eller för omfattande förstörelse av  egendom.
4 §
Kustbevakningen ska lämna stöd om det inte finns  synnerliga skäl för annan användning av den begärda resursen.
5 §
En begäran om stöd görs hos Kustbevakningen av Nationella  operativa avdelningen vid Polismyndigheten.
6 §
Kustbevakningen får, efter att ha gett Polismyndigheten  tillfälle att yttra sig, meddela föreskrifter om  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.