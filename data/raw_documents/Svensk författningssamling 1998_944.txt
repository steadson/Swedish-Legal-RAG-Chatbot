Title: Förordning (1998:944) om förbud m.m. i vissa fall i samband med hantering, införsel och utförsel av kemiska produkter
SFS Number: Svensk författningssamling 1998:944
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1998944-om-forbud-m-m-i-vissa-fall_sfs-1998-944/
Source Link: http://rkrattsbaser.gov.se/sfst?bet=1998:944
Amendment Register Link: http://rkrattsbaser.gov.se/sfsr?bet=1998:944
Ministry/Authority: Klimat- och näringslivsdepartementet
Issued: 1998-06-25
Metadata: {"Utfärdad": "1998-06-25", "Ändrad": "t.o.m. SFS 2023:934"}

==================================================

Förordning (1998:944) om förbud m.m. i vissa fall i samband med hantering, införsel och utförsel av kemiska produkter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:944
Departement/myndighet
:   
Klimat- och näringslivsdepartementet
Utfärdad
:   
1998-06-25
Ändrad
:   
t.o.m. SFS 2023:934
Övrig text
:   
Rättelseblad 2006:848 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller särskilda bestämmelser om  förbud mot eller andra restriktioner för hantering av
1. tvåkomponentsepoxi som innehåller bisfenol A eller  bisfenol A-diglycidyleter,
2. kadmium och ammoniumkarbonat i gödselmedel,
3. plastpartiklar i kosmetiska produkter,
4. oxo-nedbrytbar plast,
5. klorerade lösningsmedel,
6. kvicksilver,
7. kadmium och kvicksilver i batterier,
8. tungmetaller i förpackningar,
9. ammunition som innehåller bly, och
10. vissa andra hälso- eller miljöfarliga kemiska produkter  och varor.
Förordningen gäller inte kemiska produkter och biotekniska  organismer som omfattas av livsmedelslagen (2006:804), lagen 
(2006:805) om foder och animaliska biprodukter eller  läkemedelslagen (2015:315). Förordning (2023:521).
1 a §
Denna förordning är meddelad med stöd av
- 14 kap. 8 § miljöbalken i fråga om 2-3 a, 5-11, 11 c-14 och 
14 b-20 a §§, - 15 kap. 40 § miljöbalken i fråga om 4 a och 
4 c §§,
- 8 kap. 11 § regeringsformen i fråga om 21 §, och
- 8 kap. 7 § regeringsformen i fråga om övriga bestämmelser.
Förordning (2021:1007).
Tvåkomponentsepoxi som innehåller bisfenol A eller bisfenol  A-diglycidyleter
2 §
Tvåkomponentsepoxi som innehåller bisfenol A eller  bisfenol A-diglycidyleter får inte användas vid gjutning av  nya plaströr inuti befintliga tappvattenrör.
Förbudet gäller endast kemiska produkter som består av en bas  och en härdare och som blandas på platsen för gjutningen.
Förordning (2016:829).
2 a §
Kemikalieinspektionen får
1. meddela sådana föreskrifter om undantag från förbudet i 
2 § som det finns särskilda skäl för, och
2. i det enskilda fallet ge dispens från förbudet i 2 §, om  det finns synnerliga skäl. Förordning (2016:829).
Kadmium och ammoniumkarbonat i gödselmedel
3 §
Gödselmedel hänförliga till tulltaxenummer 25.10, 28.09, 28.35, 31.03 eller 31.05 som innehåller högre halt kadmium än 100 gram per ton fosfor får inte saluföras eller överlåtas.
Kemikalieinspektionen får i det enskilda fallet ge dispens från förbudet i första stycket, om det finns särskilda skäl.
Förordning (2009:654).
3 a §
Ammoniumkarbonatgödselmedel får inte användas.
Förordning (2019:173).
Plastpartiklar i kosmetiska produkter
4 §
I denna paragraf och i 4 a-4 c §§ avses med
kosmetisk produkt: en kosmetisk produkt i den mening som avses  i Europaparlaments och rådets förordning (EG) nr 1223/2009 om  kosmetiska produkter,
plast: en polymer, i den mening som avses i artikel 3.5 i  Europaparlamentets och rådets förordning (EG) nr 1907/2006 av  den 18 december 2006 om registrering, utvärdering, godkännande  och begränsning av kemikalier (Reach), inrättande av en  europeisk kemikaliemyndighet, ändring av direktiv 1999/45/EG  och upphävande av rådets förordning (EEG) nr 793/93 och  kommissionens förordning (EG) nr 1488/94 samt rådets direktiv 
76/769/EEG och kommissionens direktiv 91/155/EEG, 93/67/EEG, 
93/105/EG och 2000/21/EG, som kan ha tillförts tillsatser  eller andra ämnen,
plastpartiklar: partiklar av plast i fast form som är mindre  än fem millimeter i någon dimension och är olösliga i vatten,
naturligt förekommande polymer: en polymer som förekommer  naturligt i miljön och som, om den har genomgått en kemisk  process eller behandling eller en fysikalisk mineralogisk  omvandling, inte har förändrats i sin kemiska struktur,
oxo-nedbrytbar plast: plast som innehåller tillsatser som gör  att plasten genom oxidation sönderdelas till plastpartiklar  eller andra mikrofragment, eller bryts ned kemiskt,
tillhandahållande på marknaden: varje gång en produkt görs  tillgänglig för distribution, förbrukning eller användning på  den svenska marknaden i samband med kommersiell verksamhet,  mot betalning eller gratis, och
släppa ut på den svenska marknaden: det första  tillhandahållandet av en produkt på den svenska marknaden.
Förordning (2021:1007).
4 a §
Det är förbjudet att på marknaden tillhandahålla en  kosmetisk produkt som är avsedd att sköljas av eller spottas  ut efter att den används på hud, hår, slemhinnor eller tänder  och som innehåller plastpartiklar som har tillsatts för att  ha en rengörande, skrubbande eller polerande effekt.
Förbudet gäller inte kosmetiska produkter som innehåller  plastpartiklar som enbart består av naturligt förekommande  polymerer. Förordning (2018:55).
4 b §
Kemikalieinspektionen får meddela föreskrifter om  undantag eller i det enskilda fallet ge dispens från förbudet  i 4 a § för kosmetiska produkter som innehåller  plastpartiklar som
1. tillverkas med naturligt förekommande polymerer som  råvara, och
2. snabbt bryts ner till monomerer i akvatiska miljöer och  inte innebär någon risk för skada på vattenlevande  organismer.
Dispens ska ges för kosmetiska produkter som är lagligen  saluförda enligt regelverk i andra medlemsstater inom  Europeiska unionen eller Turkiet eller lagligen tillverkade i  ett land som har undertecknat avtalet om Europeiska  ekonomiska samarbetsområdet, om en likvärdig skyddsnivå  uppnås genom dessa regelverk. Förordning (2018:55).
Oxo-nedbrytbar plast
4 c §
Det är förbjudet att på den svenska marknaden släppa ut  en vara som helt eller delvis består av plast som är oxo-
nedbrytbar och som kan användas som huvudsaklig  strukturkomponent i slutprodukter. Förordning (2021:1007).
Klorerade lösningsmedel
5 §
Kemiska produkter som helt eller delvis består av  metylenklorid eller tetrakloretylen får inte saluhållas eller  överlåtas till konsumenter för enskilt bruk.
Kemikalieinspektionen får meddela föreskrifter om att varor  som innehåller metylenklorid eller tetrakloretylen inte får  saluhållas eller överlåtas till konsumenter för enskilt  bruk.
Förbudet mot metylenklorid gäller endast om ett motsvarande  förbud inte redan följer av punkt 59.1 i bilaga XVII till  förordning (EG) nr 1907/2006. Förordning (2018:55).
6 §
Kemiska produkter som helt eller delvis består av  metylenklorid får inte saluhållas, överlåtas eller användas  yrkesmässigt.
I fråga om metylenklorid som färgborttagningsmedel
1. gäller förbudet mot saluhållande och överlåtelse endast om  ett motsvarande förbud mot utsläppande på marknaden inte  redan följer av punkt 59.1 i bilaga XVII till förordning (EG)  nr 1907/2006, och
2. gäller förbudet mot användning inte sådan användning som  är tillåten enligt punkt 59.4 i bilaga XVII till förordning 
(EG) nr 1907/2006. Förordning (2016:144).
7 §
Kemikalieinspektionen får i fråga om förbuden i 5 §
första stycket och 6 § första stycket
1. meddela föreskrifter om sådana undantag som det finns särskilda skäl för, och
2. i det enskilda fallet ge dispens, om det finns synnerliga skäl.
Undantag och dispenser får inte avse sådan användning eller sådant utsläppande på marknaden av metylenklorid som färgborttagningsmedel som avses i punkt 59.2 i bilaga XVII till förordning (EG) nr 1907/2006. Förordning (2010:1145).
Kvicksilver
8 §
Med kvicksilver avses i denna förordning kvicksilver och kemiska föreningar och beredningar där kvicksilver används eller har tillsatts.
Med varor som innehåller kvicksilver avses i denna förordning varor och utrustning där kvicksilver används eller har tillsatts. Förordning (2009:14).
9 §
Kvicksilver får inte släppas ut på den svenska marknaden  eller användas i Sverige.
Varor som innehåller kvicksilver får inte släppas ut på den  svenska marknaden eller yrkesmässigt föras ut från Sverige.
Förbuden gäller endast om ett motsvarande förbud inte redan  följer av Europaparlamentets och rådets förordning (EU) 
2017/852 av den 17 maj 2017 om kvicksilver och om upphävande  av förordning (EG) nr 1102/2008. Förordning (2023:934).
10 §
Förbuden i 9 § gäller inte
1. kvicksilver som förekommer naturligt i kol, malm eller  malmkoncentrat,
2. batterier,
3. förpackningar och förpackningskomponenter,
4. motorfordon och släpvagnar till dessa fordon som omfattas  av bestämmelserna om typgodkännande i fordonsförordningen 
(2009:211),
5. lätta lastbilar och andra personbilar än EU-typgodkända  personbilar som omfattas av 2 § förordningen (2003:208) om  förbud mot vissa metaller i bilar,
6. medicintekniska produkter för in vitro-diagnostik som avses  i Europaparlamentets och rådets förordning (EU) 2017/746 av  den 5 april 2017 om medicintekniska produkter för in  vitrodiagnostik och om upphävande av direktiv 98/79/EG och  kommissionens beslut 2010/227/EU,
7. yrkesmässig utförsel av amalgam för dentalt bruk som avses  i Europaparlamentets och rådets förordning (EU) 2017/745 av  den 5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG, om utförseln sker till ett  annat land i Europeiska unionen eller Europeiska ekonomiska  samarbetsområdet,
8. humanläkemedel och veterinärmedicinska läkemedel som  omfattas av läkemedelslagen (2015:315) och av  Europaparlamentets och rådets förordning (EG) nr 726/2004 av  den 31 mars 2004 om inrättande av gemenskapsförfaranden för  godkännande av och tillsyn över humanläkemedel och  veterinärmedicinska läkemedel samt om inrättande av en  europeisk läkemedelsmyndighet,
9. om ett motsvarande förbud mot utsläppande på marknaden  eller användning följer av bilaga XVII till förordning (EG) nr 
1907/2006,
10. de användningar som är tillåtna enligt artikel 67.1 andra  meningen och 18a.3, 18a.6 och 18a.8 i bilaga XVII till  förordning (EG) 1907/2006,
11. yrkesmässig utförsel eller införsel av
a) varor i samband med reparation eller kalibrering utomlands,
b) militär utrustning i samband med övning, utbildning eller  internationell verksamhet, eller
c) reservdelar och andra komponenter för reparation och  underhåll av utrustning för ett specifikt militärt ändamål,
12. kvicksilverhaltigt avfall som förs ut från Sverige för  återvinning eller bortskaffande, eller
13. elektrisk och elektronisk utrustning, kablar och  reservdelar som omfattas av förordningen (2012:861) om farliga  ämnen i elektrisk och elektronisk utrustning.
En hantering som avses i första stycket är dock inte tillåten  om den är förbjuden enligt förordning (EU) 2017/852.  Förordning (2023:934).
10 a §
Har upphävts genom förordning (2009:654).
11 §
Kemikalieinspektionen får meddela föreskrifter om  undantag eller i det enskilda fallet ge dispens från förbuden  i 9 §, om undantaget eller dispensen inte innebär något  påtagligt bidrag till att människor eller miljön exponeras för  kvicksilver och
1. användningen tillgodoser ett väsentligt allmänt behov och  några andra alternativ inte finns tillgängliga på marknaden,  eller
2. det finns särskilda skäl.
En föreskrift eller dispens enligt första stycket får inte  utformas så att den strider mot sådana förbud mot  diskriminering som följer av Sveriges medlemskap i Europeiska  unionen.
Föreskrifter om undantag och dispenser får inte avse hantering  som är förbjuden enligt förordning (EU) 2017/852.
Förordning (2023:934).
11 a §
Har upphävts genom förordning (2023:661).
11 b §
Har upphävts genom förordning (2023:661).
11 c §
Har upphävts genom förordning (2023:661).
11 d §
Har upphävts genom förordning (2023:661).
11 e §
Har upphävts genom förordning (2015:559).
11 e §
Har upphävts genom förordning (2023:661).
11 f §
Har upphävts genom förordning (2012:862).
Tungmetaller i förpackningsmaterial
12 §
Förpackningar och förpackningskomponenter får inte tillverkas, saluföras eller överlåtas om summan av koncentrationerna av bly, kadmium, kvicksilver och sexvärt krom överstiger följande värden:
1. 600 µg/g,
2. 250 µg/g efter den 30 juni 1999,
3. 100 µg/g efter den 30 juni 2001.
Beträffande användning av kadmiumämne för ytbehandling eller som stabilisator eller som färgämne finns särskilda bestämmelser i 3 och 4 §§.
Första stycket gäller inte förpackningar som varit i bruk före den 31 december 1994.
13 §
Bestämmelserna i 12 § gäller inte förpackningar eller förpackningskomponenter som uteslutande är framställda av sådant blykristallglas som avses i rådets direktiv 69/493/EEG av den 15 december 1969 om tillnärmning av medlemsstaternas lagstiftning om kristallglas2, senast ändrat genom rådets beslut av den 1 januari 19733.
14 §
Kemikalieinspektionen får meddela föreskrifter om  undantag eller i det enskilda fallet ge dispens från 12 §, i  den utsträckning det behövs för att följa de beslut som  Europeiska kommissionen har fattat enligt artikel 11 i  Europaparlamentets och rådets direktiv 94/62/EG av den 
20 december 1994 om förpackningar och förpackningsavfall,  senast ändrat genom Europaparlamentets och rådets direktiv 
(EU) 2018/852. Förordning (2023:521).
Ammunition som innehåller bly
14 a I denna förordning avses med
ammunition: patroner laddade med hagel eller med kula,
blyhagel: hagelammunition med en blyhalt (uttryckt som metall)  som motsvarar eller överstiger 1 viktprocent, och
jaktstigsskytte: skytte mot målfigurer i terräng.
Förordning (2023:521).
14 b §
Patroner som är laddade med blyhagel får inte användas  vid skytte som inte är jakt.
Förbudet gäller endast om användningen inte redan är förbjuden  enligt förordning (EG) nr 1907/2006.
I punkt 63.11 i bilaga XVII till förordning (EG) nr 1907/2006  finns bestämmelser om förbud mot avlossande och medhavande av  blyhagel vid skjutning i eller nära våtmark.  Förordning (2023:521).
14 c §
Om det med hänsyn till syftet eller säkerheten vid  användningen inte finns något godtagbart ammunitionsalternativ  till blyhagel, får blyhagel trots förbudet i 14 b § första  stycket användas vid
1. provskjutning,
2. jaktstigsskytte, och
3. prov avseende jägarexamen för godkänd provledare.
Användningen får dock inte strida mot förordning (EG)  nr 1907/2006. Förordning (2023:521).
14 d §
Naturvårdsverket får meddela föreskrifter om
1. undantag från förbudet i 14 b § första stycket för
a) historiskt skytte, och
b) skytte i sportskyttegrenarna trap, dubbeltrap och skeet, om  Internationella sportskyttefederationens regler inte ger  utrymme för användning av annan ammunition än blyhagel i dessa  grenar, och
2. åtgärder som ska vidtas av andra än Försvarsmakten och  Försvarets materielverk på skjutbanor och skjutfält där  ammunition som innehåller bly används, så att blyet inte  medför skada eller olägenhet för människors hälsa eller  miljön. Förordning (2023:521).
14 e §
Har upphävts genom förordning (2013:503).
14 f §
Har upphävts genom förordning (2023:521).
Vissa andra hälso- och miljöfarliga produkter och varor
15 §
Följande kemiska produkter eller varor får inte  saluhållas eller överlåtas:
1. tändstickor i vars tändmassa ingår vit eller gul fosfor,
2. varor för rensning av avlopp, om varan innehåller syra till  en halt som överstiger tio viktprocent eller bas (lut) i  flytande form till en halt som överstiger två viktprocent,
3. motorkylarvätska eller andra bilvårdsmedel som innehåller  metanol, såvida medlet inte samtidigt innehåller etanol och  metanolhalten uppgår till högst fem viktprocent av mängden  etanol.
I fråga om metanol i bilvårdsmedel gäller förbudet mot  saluhållande och överlåtelse endast om ett motsvarande förbud  inte redan följer av förordning (EG) nr 1907/2006.
Förordning (2023:521).
15 a §
Har upphävts genom förordning (2012:339).
15 b §
Har upphävts genom förordning (2012:339).
15 c §
Har upphävts genom förordning (2012:339).
16 §
Varor av följande slag får inte saluhållas eller överlåtas, om de innehåller eller har behandlats med en kemisk produkt och därigenom kan befaras medföra skada på människor:
1. sjukvårds- och sanitetsartiklar,
2. klädesplagg och material till sådana,
3. hushållsgods.
Förordning (1999:620).
16 a §
Har upphävts genom förordning (2006:525).
17 §
Om det finns särskilda skäl, får Kemikalieinspektionen i det enskilda fallet medge dispens från 15, 16 eller 16 a §.
Förordning (1999:620).
18 §
I fråga om spridning av kalk eller annat ämne för att motverka försurning i sjöar eller vattendrag får länsstyrelsen meddela föreskrifter om
1. de försiktighetsmått som skall iakttas vid spridningen,
2. de kontrollåtgärder som i övrigt behövs.
En kopia av länsstyrelsens beslut skall sändas till den eller de kommunala nämnder som fullgör uppgifter inom miljö- och hälsoskyddsområdet.
19 §
En kemisk produkt som är avsedd för att bekämpa olja som har kommit lös i eller invid ett vattenområde eller för sanering med anledning av sådant utflöde får endast användas enligt föreskrifter som Naturvårdsverket meddelar.
20 §
Avloppsslam för jordbruksändamål får saluhållas och överlåtas endast om metallhalten inte överstiger vad som framgår av följande:
Metall                  mg/kg torrsubstans
Bly                     100
Kadmium                 2
Koppar                  600
Krom                    100
Kvicksilver             2,5
Nickel                  50
Zink                    800
Om det finns särskilda skäl, får Naturvårdsverket, med iakttagande av Sveriges av riksdagen godkända åtaganden enligt avtalet om Europeiska ekonomiska samarbetsområdet, i det enskilda fallet medge dispens från vad som sägs i första och andra stycket.
Undantag och dispenser från förordning (EG) nr 1907/2006
20 a §
Kemikalieinspektionen får meddela föreskrifter om undantag eller i det enskilda fallet ge dispens från förbuden i bilaga XVII till förordning (EG) nr 1907/2006.
Sådana undantag och dispenser får inte strida mot bestämmelserna i bilagan. Förordning (2010:1145).
Verkställighetsföreskrifter
21 §
Ytterligare föreskrifter om verkställigheten av denna förordning meddelas av Kemikalieinspektionen.
Tillsyn och avgifter
22 §
Bestämmelser om tillsyn finns i 26 kap. miljöbalken och i  miljötillsynsförordningen (2011:13). Bestämmelser om det  tillsynsansvar som hör samman med denna förordning finns i 
2 kap. 4, 21-23 och 29-32 §§ miljötillsynsförordningen.
Bestämmelser om avgifter finns i förordningen (1998:940) om  avgifter för prövning och tillsyn enligt miljöbalken.  Förordning (2020:639).
Överklagande
23 §
I 19 kap. 1 § miljöbalken finns bestämmelser om överklagande.
Straff och förverkande
24 §
I 29 kap. miljöbalken finns bestämmelser om straff och förverkande.
Övergångsbestämmelser
1999:620
Denna förordning träder i kraft den 1 augusti 1999. Leksaker och barnartiklar som avses i 16 a § första meningen, för vilka avtal om inköp slutits före ikraftträdandet, får saluhållas och överlåtas till och med den 31 mars 2000.
Leksaker och barnartiklar som avses i 16 a § första meningen, för vilka avtal om inköp slutits före den 1 augusti 1999, får saluhållas och överlåtas till och med den 31 mars 2000.
Saluhållande och överlåtelse får dock inte ske i fråga om leksaker och barnartiklar som är avsedda att stoppas i munnen av barn under tre år och som är tillverkade av eller delvis tillverkade av mjuk PVC-plast som innehåller mer än 0,1 viktprocent av ett eller flera av följande ämnen:
diisononylftalat (DINP), CAS nr 28553-12-0, EINECS nr 249-079-5, dietylhexylftalat (DEHP), CAS nr 117-81-7, EINECS nr 204-211-0, di-n-oktylftalat (DNOP), CAS nr 117-84-0, EINECS nr 204-214-7, diisodecylftalat (DIDP), CAS nr 26761-40-0, EINECS nr 247-977-1, butylbensylftalat (BBP), CAS nr 85-68-7, EINECS nr 201-622-7 och dibutylftalat (DBP), CAS nr 84-74-2, EINECS nr 201-557-4. Förordning (1999:1392).
2002:273
1. Denna förordning träder i kraft den 1 januari 2008 i fråga om 14 b, 14 d och 14 e §§ och i övrigt den 1 juli 2002.
Förordning (2005:635).
2. Bestämmelsen i 14 c § gäller inte övning och tävling i jaktstigskytte till och med den 31 december 2007 samt övning och tävling i sportskyttegrenarna trap, dubbeltrap, skeet och automattrap till och med den 31 december 2004.
Förordning (2005:634).
2003:1190
Denna förordning träder i kraft den 13 januari 2004. De nya bestämmelserna skall dock tillämpas för tid från och med den 1 januari 2004.
2007:1304
1. Denna förordning träder i kraft den 1 mars 2008.
2. Trots förbudet i 14 e § får textiltvättmedel som har tillverkats före den 1 mars 2008 saluhållas eller överlåtas till och med den 31 augusti 2008.
2008:837
Denna förordning träder i kraft den 1 januari 2009. Förbuden i 11 c § gäller inte batterier som har släppts ut på marknaden före den 26 september 2008. Förordning (2009:54).
2009:14
1. Denna förordning träder i kraft den 1 juni 2009.
2. För kloralkaliproduktion får kvicksilver trots förbudet i 9 § första stycket användas och släppas ut på marknaden i Sverige till och med den 10 december 2017.
Förordning (2014:231).
2010:267
1. Denna förordning träder i kraft den 1 juli 2011.
2. Maskindiskmedel som har tillverkats före den 1 juli 2011 får trots förbudet i 14 f § saluhållas och överlåtas till och med den 31 december 2011.
2015:559
1. Denna förordning träder i kraft den 13 oktober 2015.
2. Förbuden i 11 c och 11 d §§ gäller inte batterier som tillhandahållits på marknaden före den 26 september 2008.
3. Trots förbudet i 11 c § får kvarvarande lager av batterier av knappcellstyp som lagligen tillhandahållits på marknaden före den 13 oktober 2015 fortsätta att tillhandahållas på marknaden och föras in till Sverige till dess att lagren är slut.
2015:560
1. Denna förordning träder i kraft den 1 januari 2017.
2. Trots förbudet i 11 d § får kvarvarande lager av batterier avsedda att användas i sladdlösa bärbara apparater som är avsedda för underhålls-, bygg- eller anläggningsverksamhet eller trädgårdsarbete (elektroniska handverktyg) som lagligen tillhandahållits på marknaden före den 1 januari 2017 fortsätta att tillhandahållas på marknaden och föras in till Sverige till dess att lagren är slut.
2018:55
1. Denna förordning träder i kraft den 1 juli 2018.
2. Trots förbudet i 4 a § får kvarvarande lager av kosmetiska  produkter som lagligen har tillhandahållits på marknaden före  den 1 juli 2018 fortsätta att tillhandahållas på marknaden  till utgången av december 2018.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.