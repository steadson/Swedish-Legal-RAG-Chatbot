Title: Lag (2023:454) om transaktionskonto vid Utbetalningsmyndigheten
SFS Number: Svensk författningssamling 2023:454
URL: https://www.riksdagen.se/sv/dokument-och-lagar/dokument/svensk-forfattningssamling/lag-2023454-om-transaktionskonto-vid_sfs-2023-454/
Source Link: http://rkrattsbaser.gov.se/sfst?bet=2023:454
Amendment Register Link: http://rkrattsbaser.gov.se/sfsr?bet=2023:454
Ministry/Authority: Finansdepartementet
Issued: 2023-06-22
Metadata: {"Utfärdad": "2023-06-22"}

==================================================

Lag (2023:454) om transaktionskonto vid Utbetalningsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:454
Departement/myndighet
:   
Finansdepartementet
Utfärdad
:   
2023-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna lag innehåller bestämmelser om  Utbetalningsmyndighetens system med transaktionskonto och om  de utbetalningar som ska ske genom detta system.
2 §
Utbetalningsmyndigheten ska administrera ett system med  transaktionskonto för utbetalningar från statliga myndigheter.  De myndigheter som omfattas av systemet är Arbetsförmedlingen,  Centrala studiestödsnämnden, Försäkringskassan,  Pensionsmyndigheten och Skatteverket.
3 §
Med beslutande myndighet avses i lagen den myndighet som  har beslutat att en utbetalning som omfattas av systemet med  transaktionskonto ska ske.
Med kreditinstitut avses i lagen kreditinstitut enligt lagen 
(2004:297) om bank- och finansieringsrörelse samt utländska  kreditinstitut enligt samma lag om institutet har filial i  Sverige.
Transaktionskonto
4 §
Utbetalningsmyndigheten ska registrera ett  transaktionskonto för den som ska ta emot en utbetalning från  systemet med transaktionskonto.
5 §
Ett belopp ska registreras på mottagarens  transaktionskonto så snart Utbetalningsmyndigheten får ett  underlag för utbetalningen från den beslutande myndigheten.
6 §
Det belopp som har registrerats på ett transaktionskonto  ska betalas ut den dag som den beslutande myndigheten har  bestämt.
7 §
En utbetalning ska anses verkställd av den beslutande  myndigheten den dag som beloppet ska betalas ut, även om  utbetalningen inte har kunnat genomföras.
8 §
Ett tillgodohavande på ett transaktionskonto ska betalas  till ett konto hos ett kreditinstitut. Kontot ska tillhöra  mottagaren av utbetalningen.
Om Utbetalningsmyndigheten saknar uppgift om ett sådant konto,  eller om det annars på grund av särskilda förhållanden finns  behov av det, får utbetalning ske på annat sätt.
9 §
Ett belopp på ett transaktionskonto får inte överlåtas  innan det ska betalas ut.
Preskription
10 §
Ett tillgodohavande som inte kan betalas ut ska stå kvar  på transaktionskontot.
Ett tillgodohavande preskriberas tio år från den tidpunkt som  anges i 6 §, om inte preskriptionen avbryts dessförinnan. Ett  tillgodohavande som har preskriberats tillfaller staten.
Utmätning
11 §
Ett belopp som har registrerats på ett transaktionskonto  får utmätas trots att det inte får överlåtas enligt 9 §.
Rätt att meddela föreskrifter
12 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela  föreskrifter om
1. vilka slags utbetalningar som ska administreras via  systemet med transaktionskonto, och
2. hur utbetalningar som ska administreras via systemet med  transaktionskonto ska göras.
Övergångsbestämmelser
2023:454
1. Denna lag träder i kraft den 1 januari 2024.
2. Senast den 1 januari 2027 ska alla utbetalningar som  omfattas av lagen administreras via systemet med  transaktionskonto.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.