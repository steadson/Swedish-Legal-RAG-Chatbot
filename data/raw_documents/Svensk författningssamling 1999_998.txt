Title: Förordning (1999:998) om särskild företrädare för barn
SFS Number: Svensk författningssamling 1999:998
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1999998-om-sarskild-foretradare-for_sfs-1999-998/
Source Link: http://rkrattsbaser.gov.se/sfst?bet=1999:998
Amendment Register Link: http://rkrattsbaser.gov.se/sfsr?bet=1999:998
Ministry/Authority: Justitiedepartementet DÅ
Issued: 1999-12-02
Metadata: {"Utfärdad": "1999-12-02", "Ändrad": "t.o.m. SFS 2021:451"}

==================================================

Förordning (1999:998) om särskild företrädare för barn
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:998
Departement/myndighet
:   
Justitiedepartementet DÅ
Utfärdad
:   
1999-12-02
Ändrad
:   
t.o.m. SFS 2021:451
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om tillämpning av lagen (1999:997) om särskild företrädare för barn.
2 §
Vid tillämpning av lagen (1999:997) om särskild företrädare för barn och denna förordning anses som biträdande jurist på en advokatbyrå den som har avlagt de kunskapsprov som har föreskrivits för behörighet till domarämbetet och har antecknats i ett register hos Sveriges advokatsamfund som anställd som biträde på byrån.
2 a §
Om ett interimistiskt beslut om förordnande enligt 
1 eller 2 § lagen (1999:997) om särskild företrädare för barn  har fattats utan att barnets vårdnadshavare har hörts, får  domstolen vänta med att expediera beslutet till dess att det  kan ske utan men för utredningen. Expediering får dock aldrig  ske senare än den sjätte vardagen efter det interimistiska  beslutet. Förordning (2018:532).
Ersättning till särskilda företrädare
3 §
I fråga om ersättning till särskilda företrädare, taxor för ersättning och utformning av kostnadsräkningar tillämpas 19 och 20 §§ samt 24 § andra meningen rättshjälpsförordningen
(1997:404). Vad som där sägs om rättshjälpsbiträde gäller i stället särskild företrädare.
4 §
Kostnadsräkningen ska lämnas in till den domstol som ska  besluta om ersättningen.
Ersättning för åtgärder som rör verkställighet av skadestånd  och ansökan om brottsskadeersättning ska begäras senast inom  ett år från det att domen eller det slutliga beslutet fick  laga kraft eller, om allmänt åtal inte har väckts, från det  att förundersökningen lades ned eller beslut fattades i  åtalsfrågan. Kostnadsräkningen ska då lämnas in till den  tingsrätt som har handlagt målet eller ärendet.  Förordning (2021:451).
Ersättning för medverkan vid utredning
5 §
Ersättning till den som har medverkat vid en utredning enligt lagen (1999:997) om särskild företrädare för barn bestäms till ett skäligt belopp. Den kostnad som anges i 17 §
rättshjälpslagen (1996:1619) skall beräknas exklusive mervärdesskatt.
I fråga om ersättning för inställelse för den som har medverkat vid utredningen tillämpas bestämmelserna om beräkning av ersättning av allmänna medel till vittnen.
Den som begär ersättning för en utredning är skyldig att lämna de uppgifter som behövs för att ersättningen skall kunna bestämmas. Den tid som har lagts ned på uppdraget skall alltid anges.
Återbetalning till staten
6 §
Om en domstol, efter ett överklagande, bestämmer ersättningen till en särskild företrädare till ett lägre belopp än vad som bestämts i det överklagade beslutet, skall företrädaren snarast återbetala vad han eller hon har fått för mycket.
Om ett utbetalat förskott överstiger vad företrädaren slutligen tillerkänns i ersättning, skall det överskjutande beloppet utan dröjsmål återbetalas till staten.
7 §
Har upphävts genom förordning (2005:85).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.