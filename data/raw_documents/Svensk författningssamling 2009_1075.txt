Title: Finansinspektionens tillkännagivande (2009:1075) om ändring av vissa skadelivräntor
SFS Number: Svensk författningssamling 2009:1075
URL: https://www.riksdagen.se/sv/dokument-och-lagar/dokument/svensk-forfattningssamling/finansinspektionens-tillkannagivande-20091075_sfs-2009-1075/
Source Link: http://rkrattsbaser.gov.se/sfst?bet=2009:1075
Amendment Register Link: http://rkrattsbaser.gov.se/sfsr?bet=2009:1075
Ministry/Authority: Finansinspektionen
Issued: 2009-11-24
Metadata: {"Utfärdad": "2009-11-24"}

==================================================

Finansinspektionens tillkännagivande (2009:1075) om ändring av vissa skadelivräntor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1075
Departement/myndighet
:   
Finansinspektionen
Utfärdad
:   
2009-11-24
Ändringsregister
:
SFSR (Regeringskansliet)
Källa
:
Fulltext (Regeringskansliet)
Finansinspektionen har, med stöd av 2 § kungörelsen
(1967:667) med tilllämpningsföreskrifter till lagen
(1967:663) om tillägg till vissa trafiklivräntor och 2 §
förordningen (2003:832) om värdesäkring av vissa skadeståndslivräntor, beslutat om ändring av vissa skadelivräntor enligt följande.
1. Livränta föranledd av en händelse som inträffat före utgången av år 1973:
a) Trafiklivränta sänks med 0,94 procent (jfr SFS 1967:663).
b) Skadelivränta som betalas med statsmedel sänks med 0,94 procent (jfr SFS 1971:14).
c) Annan ansvarslivränta än sådan som dels anges i 1 a och 1 b, dels har fastställts före den 1 januari 2004, lämnas oförändrad (jfr SFS 1973:214). Sådan livränta som har fastställts den 1 januari 2004 eller senare sänks med 0,94 procent.
2. Livränta föranledd av en händelse som dels har inträffat efter utgången av år 1973, dels har fastställts före den 1 januari 2004:
a) Skadelivränta enligt lagen (1973:213) om ändring av skadeståndslivräntor lämnas oförändrad. Detsamma gäller livränta enligt samma lag som har fastställts genom dom den 1 januari 2004 eller senare, om dom i målet i första instans har meddelats före den 1 januari 2004.
b) Det som anges i 2 a ska enligt 9 § trafikskadelagen
(1975:1410) tillämpas även när det gäller trafikskadeersättning.
3. Livränta föranledd av en händelse som dels har inträffat efter utgången av år 1973, dels har fastställts den 1 januari 2004 eller senare:
a) Skadelivränta enligt lagen (1973:213) om ändring av skadeståndslivräntor sänks med 0,94 procent.
b) Det som anges i 3 a ska enligt 9 § trafikskadelagen
(1975:1410) tillämpas även när det gäller trafikskadeersättning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.