Title: Förordning (2001:100) om den officiella statistiken
SFS Number: Svensk författningssamling 2001:100
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001100-om-den-officiella_sfs-2001-100/
Source Link: http://rkrattsbaser.gov.se/sfst?bet=2001:100
Amendment Register Link: http://rkrattsbaser.gov.se/sfsr?bet=2001:100
Ministry/Authority: Finansdepartementet ESA
Issued: 2001-03-15
Metadata: {"Utfärdad": "2001-03-15", "Ändrad": "t.o.m. SFS 2024:1049"}

==================================================

Förordning (2001:100) om den officiella statistiken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:100
Departement/myndighet
:   
Finansdepartementet ESA
Utfärdad
:   
2001-03-15
Ändrad
:   
t.o.m. SFS 2024:1049
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning innehåller kompletterande föreskrifter till lagen (2001:99) om den officiella statistiken.
Officiell statistik
2 §
Vad som är officiell statistik och vilka myndigheter som ansvarar för den (statistikansvariga myndigheter) framgår av bilagan.
En statistikansvarig myndighet beslutar om statistikens innehåll och omfattning inom sitt statistikområde om inte något annat följer av ett särskilt beslut av regeringen.
Förordning (2001:997).
Talan om förbud mot användning av symbolen m.m.
3 §
Statistiska centralbyrån för talan om förbud mot fortsatt användning av symbolen för officiell statistik eller beteckningen Sveriges officiella statistik, eller någon symbol eller beteckning som kan förväxlas därmed, enligt 22 § lagen
(2001:99) om den officiella statistiken.
Uppgiftsskyldighet och insamling av uppgifter
4 §
Uppgifter för den officiella statistiken ska samlas in på ett sådant sätt att uppgiftslämnandet
1. blir så enkelt som möjligt,
2. står i proportion till användarnas behov, och
3. är en rimlig arbetsbörda för uppgiftslämnarna.
De statistikansvariga myndigheterna ska vid framställning av officiell statistik i så stor utsträckning som möjligt använda uppgifter ur befintliga register.
Förordning (2013:946).
Näringsidkare
5 §
Näringsidkare ska för den officiella statistiken lämna uppgifter om
1. namn och person- eller organisationsnummer för den som bedriver verksamheten,
2. produktion av varor och tillhandahållande av tjänster,
3. förbrukning av varor och anlitande av tjänster,
4. antalet anställda, deras sysselsättning, löner och yrken samt vakanser,
5. lagerhållning,
6. investeringar,
7. beställningar, köp, försäljningar och leveranser av varor och tjänster,
8. priser för varor och tjänster,
9. intäkter och kostnader,
10. import och export,
11. energiåtgång,
12. tillgångar och skulder,
13. sparande samt kapital-, kredit- och valutaförhållanden,
14. omfattning av upplåtelse av nyttjanderätt, och
15. miljöskyddskostnader.
Förordning (2013:946).
5 a §
Näringsidkare som driver jordbruk, skogsbruk, eller trädgårdsodling eller som håller djur ska, utöver de uppgifter som avses i 5 §, för den officiella statistiken lämna uppgifter om
1. registerbeteckning, areal, markanvändning samt ägar- och arrendeförhållanden i fråga om den fastighet eller del av fastighet där verksamheten bedrivs,
2. sysselsättning och tillträdesår för de personer som ingår i verksamheten, och
3. djurhållning.
Ägare till fastighet där någon annan bedriver sådan verksamhet som avses i första stycket ska lämna uppgift om namn och adress för den som bedriver verksamheten samt uppgift om den areal som används i verksamheten.
Förordning (2013:946).
Stiftelser och ideella föreningar som inte bedriver näringsverksamhet
5 b §
Sådana stiftelser och ideella föreningar som inte bedriver näringsverksamhet ska lämna de uppgifter som avses i 5 § 1 och 4. Förordning (2013:946).
Kommuner och regioner
5 c §
Kommuner och regioner ska för den officiella statistiken  lämna de uppgifter som avses i 5 § 1-7, samt uppgifter om
1. preliminära och definitiva årliga bokslut,
2. budget och plan för resultat- och balansräkning enligt 
5 kap. 2 § och 6 kap. 2 § lagen (2018:597) om kommunal  bokföring och redovisning,
3. utfall av kommunernas och regionernas resultaträkning för  räkenskapsårets första tertial samt årsprognoser för  innevarande år vid utgången av samma tertial,
4. företag ägda av kommuner eller regioner, och
5. alternativa utförare av kommun- och regionfinansierad  verksamhet.
Kommuner och regioner ska för den officiella statistiken  dessutom lämna kvartalsvisa uppgifter om intäkter och  kostnader, finansiella tillgångar och skulder,  balansräkningsposter, investeringsutgifter samt kvartalsvisa  årsprognoser för dessa. Förordning (2019:1040).
Kommunalförbund
5 d §
Kommunalförbund ska för den officiella statistiken lämna de uppgifter som avses i 5 § 1-7 och uppgifter från de årliga boksluten.
Kommunalförbund ska för den officiella statistiken dessutom lämna kvartalsvisa uppgifter om intäkter och kostnader, finansiella tillgångar och skulder, balansräkningsposter, investeringsutgifter samt kvartalsvisa årsprognoser för dessa. Förordning (2013:946).
6 §
En statlig myndighet skall till statistikansvariga myndigheter lämna de uppgifter som behövs för framställning av officiell statistik. Uppgifterna skall lämnas vid den tidpunkt och på det sätt som myndigheterna kommer överens om.
Förordning (2004:943).
Information
7 §
När en statistikansvarig myndighet samlar in  uppgifter för framställning av statistik från någon annan än  en statlig myndighet, ska den samtidigt lämna information  om
1. ändamålet med uppgiftsinsamlandet,
2. vilka bestämmelser en eventuell skyldighet att lämna  uppgifter grundas på,
3. vem som samlar in uppgifterna eller på vems uppdrag  insamlandet sker,
4. ifall samråd har skett med den organisation som företräder  uppgiftslämnaren,
5. vilka bestämmelser om sekretess i offentlighets- och  sekretesslagen (2009:400) som kan bli tillämpliga på  uppgifterna hos den insamlande myndigheten,
6. vad som gäller om uppgifternas bevarande,
7. andra förhållanden som är av betydelse i sammanhanget,  såsom den enskildes rätt att ansöka om information och få  rättelse, och
8. eventuella påföljder om uppgiftsskyldigheten inte  fullgörs.
Om uppgiftslämnandet är frivilligt, ska myndigheten upplysa  om det.
Bestämmelser om information till den registrerade vid  insamling av personuppgifter finns även i Europaparlamentets  och rådets förordning (EU) 2016/679 av den 27 april 2016 om  skydd för fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning). Förordning (2018:359).
Behandling av personuppgifter m.m.
8 §
I bilagan anges när det är tillåtet att behandla sådana personuppgifter som avses i 15 § lagen (2001:99) om den officiella statistiken.
9 §
Uppgifter som behandlas för framställning av officiell statistik får även behandlas för framställning av annan statistik och för forskning. Detta gäller dock endast om ändamålet med behandlingen inte är oförenligt med det ändamål för vilket uppgifterna samlades in.
10 §
En statistikansvarig myndighets verksamhet för framställning av statistik skall vara organiserad så att den är avgränsad från myndighetens verksamhet i övrigt.
11 §
Statistiska centralbyrån ska lämna ut uppgifter enligt 
18 § lagen (2001:99) om den officiella statistiken.
Förordning (2022:252).
Gallring
12 §
Innan en statistikansvarig myndighet gallrar uppgifter enligt 19 § första stycket lagen (2001:99) om den officiella statistiken skall den underrätta Riksarkivet.
Riksarkivet får meddela föreskrifter om undantag från gallring enligt 19 § andra stycket samma lag. Förordning (2001:997).
Kvalitet och tillgängliggörande
13 §
De statistikansvariga myndigheterna ska dokumentera och kvalitetsdeklarera officiell statistik. Myndigheterna ska också utan avgift offentliggöra och hålla sådan statistik allmänt tillgänglig i elektronisk form genom ett allmänt nätverk.
Officiell statistik som även publiceras i tryckt form ska tillhandahållas länsbibliotek, universitetsbibliotek, statliga högskolebibliotek och Statistiska centralbyrån utan avgift. Förordning (2013:946).
13 a §
De statistikansvariga myndigheterna ska var och en  inom sitt statistikområde utvärdera den officiella  statistikens kvalitet. Förordning (2016:823).
14 §
Individbaserad officiell statistik skall vara uppdelad efter kön om det inte finns särskilda skäl mot detta.
Bemyndiganden
15 §
En statistikansvarig myndighet får inom sitt verksamhetsområde meddela föreskrifter om verkställighet av bestämmelserna om uppgiftsskyldighet i 7 och 8 §§ lagen
(2001:99) om den officiella statistiken och 5-5 d §§ denna förordning. Förordning (2013:946).
16 §
Statistiska centralbyrån får, utöver av vad som följer  av 15 §, meddela föreskrifter om verkställighet av  bestämmelserna
1. i 13 § första stycket och 13 a §, och
2. om kvalitet i 3 a § lagen (2001:99) om den officiella  statistiken.
Innan myndigheten meddelar sådana föreskrifter ska den höra  övriga statistikansvariga myndigheter. Förordning (2016:823).
Övergångsbestämmelser
2001:100
1. Denna förordning träder i kraft den 1 april 2001. Genom förordningen upphävs
a. kungörelsen (1970:27) om uppgifter till lagfarts- och fastighetsprisstatistiken,
b. förordningen (1992:1032) om uppgiftsskyldighet på jordbrukets område,
c. förordningen (1992:1668) om den officiella statistiken,
d. förordningen (1995:1060) om vissa personregister för officiell statistik.
2. Föreskrifter som har meddelats med stöd av 4 § förordningen
(1992:1668) om den officiella statistiken skall vid tillämpningen av den nya förordningen anses meddelade med stöd av 5 § den nya förordningen.
3. Beträffande behandling av personuppgifter som omfattas av datalagen (1973:289) skall i stället för vad som sägs i 8 §
denna förordning motsvarande bestämmelser i datalagen tillämpas till och med den 30 september 2001.
2001:997
1. Denna förordning träder i kraft den 1 januari 2002.
2. Officiell statistik får, oberoende av vad som sägs i 13 §, offentliggöras och hållas allmänt tillgänglig endast i tryckta publikationer till den 1 januari 2003.
Bilaga
Den officiella statistiken
De statistikansvariga myndigheterna
Arbetsmiljöverket
Brottsförebyggande rådet
Centrala studiestödsnämnden
Domstolsverket
Ekonomistyrningsverket
Finansinspektionen
Folkhälsomyndigheten
Försäkringskassan
Havs- och vattenmyndigheten
Kemikalieinspektionen
Konjunkturinstitutet
Kungl. biblioteket
Medlingsinstitutet
Myndigheten för familjerätt och föräldraskapsstöd
Myndigheten för kulturanalys
Myndigheten för tillväxtpolitiska utvärderingar och analyser
Naturvårdsverket
Pensionsmyndigheten
Riksgäldskontoret
Skogsstyrelsen
Socialstyrelsen
Statens energimyndighet
Statens jordbruksverk
Statens skolverk
Statistiska centralbyrån
Sveriges lantbruksuniversitet
Tillväxtverket
Trafikanalys
Universitetskanslersämbetet
Områden inom vilka det ska produceras officiell statistik
Arbetsmarknad
Befolkning och levnadsförhållanden
Boende, bebyggelse och mark
Demokrati
Energi
Finansmarknad
Folkhälsa
Forskning och det digitala samhället
Hushållens ekonomi
Hälso- och sjukvård
Jordbruk, skogsbruk och fiske
Kultur, bibliotek och fritid
Miljö
Nationalräkenskaper
Näringsverksamhet och utrikeshandel
Offentlig ekonomi
Priser och ekonomiska tendenser
Rättsväsende
Socialförsäkring
Socialtjänst
Transporter och kommunikationer
Utbildning samt forskning inom högskolan
Officiell statistik och vilka myndigheter som ansvarar för  respektive område
Officiell statistik	                Ansvarig myndighet
ARBETSMARKNAD
Löner och arbetskostnader		Medlingsinstitutet
Arbetsmiljö			        Arbetsmiljöverket
Arbetsskador			        Arbetsmiljöverket
Utbud av arbetskraft		        Statistiska centralbyrån
(SCB)
Efterfrågan på arbetskraft		SCB
Behandling av känsliga personuppgifter
För framställning av statistik över Arbetsmiljö, Arbetsskador,  Utbud av arbetskraft och Efterfrågan på arbetskraft får  personuppgifter enligt 8 § behandlas som avser enskilda  personers hälsotillstånd och medlemskap i fackförening.
BEFOLKNING OCH LEVNADSFÖRHÅLLANDEN
Befolkningens sammansättning	        SCB
och utveckling
Levnadsförhållanden		        SCB
Jämställdhet			        SCB
Integration			        SCB
Behandling av känsliga personuppgifter
För framställning av statistik över Levnadsförhållanden får  personuppgifter enligt 8 § behandlas som avser enskilda  personers hälsotillstånd och medlemskap i fackförening.
BOENDE, BEBYGGELSE OCH MARK
Byggande och ombyggnad		        SCB
Bostäder och boende		        SCB
Fastigheter			        SCB
Markanvändning		                SCB
Bebyggelseområden		        SCB
DEMOKRATI
Allmänna val			        SCB
Partisympatier		                SCB
Behandling av känsliga personuppgifter
För framställning av statistik över Allmänna val och  Partisympatier får personuppgifter enligt 8 § behandlas som  avser enskilda personers politiska åsikter, om de har samtyckt  till behandlingen eller om de genom att kandidera till  politiska uppdrag offentliggjort sin politiska tillhörighet,  och medlemskap i fackförening.
ENERGI
Tillförsel, användning och
effektivisering av energi               Statens energimyndighet
Energibalanser		                Statens energimyndighet
Prisutveckling inom energiområdet	Statens energimyndighet
Infrastruktur inom energiområdet	Statens energimyndighet
FINANSMARKNAD
Aktieägarstatistik		        Finansinspektionen
Finansiella företag utom försäkring	Finansinspektionen
Försäkring			        Finansinspektionen
FOLKHÄLSA
Folkhälsans utveckling		        Folkhälsomyndigheten
Smittskydd			        Folkhälsomyndigheten
Behandling av känsliga personuppgifter m.m.
För framställning av statistik över Folkhälsans utveckling och  Smittskydd får personuppgifter enligt 8 § behandlas som avser  enskilda personers hälsotillstånd och sexualliv eller sexuella  läggning.
FORSKNING OCH DET DIGITALA SAMHÄLLET
Forskning och utveckling		SCB
Innovation			        SCB
Det digitala samhället		        SCB
Behandling av känsliga personuppgifter m.m.
För framställning av statistik över Det digitala samhället får  personuppgifter enligt 8 § behandlas som avser enskilda  personers hälsotillstånd.
HUSHÅLLENS EKONOMI
Hushållens inkomster, tillgångar	SCB och skulder
Hushållens utgifter		        SCB
Pensioner			        Pensionsmyndigheten
Behandling av känsliga personuppgifter
För framställning av statistik över Hushållens inkomster,  tillgångar och skulder och Hushållens utgifter får  personuppgifter enligt 8 § behandlas som avser utbetalningar i  samband med enskilda personers ohälsa samt medlemskap i  fackförening och trossamfund.
HÄLSO- OCH SJUKVÅRD
Hälsa och sjukdomar		        Socialstyrelsen
Hälso- och sjukvård		        Socialstyrelsen
Dödsorsaker			        Socialstyrelsen
Behandling av känsliga personuppgifter
För framställning av statistik över Hälsa och sjukdomar och  Hälso- och sjukvård får personuppgifter enligt 8 § behandlas  som avser enskilda personers hälsotillstånd.
JORDBRUK, SKOGSBRUK OCH FISKE
Jordbrukens struktur		        Statens jordbruksverk
Jordbrukets produktion		        Statens jordbruksverk
Sysselsättning i jordbruket		Statens jordbruksverk
Jordbrukets ekonomi		        Statens jordbruksverk
Prisutveckling i jordbruket		Statens jordbruksverk
Djurhälsa			        Statens jordbruksverk
Vattenbruk			        Statens jordbruksverk
Skogsbrukets produktion		        Skogsstyrelsen
Sysselsättning i skogsbruket		Skogsstyrelsen
Skogens brukande och nyttjande för	Skogsstyrelsen ekonomiska, sociala och miljö-
mässiga ändamål
Skogsbrukets struktur		        Skogsstyrelsen
Skogsbrukets ekonomi		        Skogsstyrelsen
Prisutveckling i skogsbruket	        Skogsstyrelsen
Skogarnas tillstånd och förändring	Sveriges
lantbruksuniversitet
Fiske			                Havs- och
vattenmyndigheten
KULTUR, BIBLIOTEK OCH FRITID
Bibliotek			        Kungl. biblioteket
Kulturarv			        Myndigheten för
kulturanalys
Samhällets utgifter för kultur	        Myndigheten för
kulturanalys
Kulturens verksamheter		        Myndigheten för
kulturanalys
MILJÖ
Utsläpp			                Naturvårdsverket
Avfall			                Naturvårdsverket
Tillståndet i miljön		        Naturvårdsverket
Miljöbalkens tillämpning		Naturvårdsverket
Försäljning och användning		Kemikalieinspektionen av kemikalier
Miljöekonomi och hållbar utveckling	SCB
Växtnäring och odlingsåtgärder	        SCB
Vattenanvändning		        SCB
Havs- och vattenmiljö		        Havs- och
vattenmyndigheten
NATIONALRÄKENSKAPER
Nationalräkenskaper		        SCB
Finansräkenskaper		        Finansinspektionen
NÄRINGSVERKSAMHET OCH UTRIKESHANDEL
Internationella företag		        Myndigheten för
tillväxtpolitiska
utvärderingar och
analyser
Företagens demografi		        Myndigheten för
tillväxtpolitiska
utvärderingar och
analyser
Företagens produktion, försäljning	SCB och ekonomi
Utrikeshandel		                SCB
Turism	                                Tillväxtverket
OFFENTLIG EKONOMI
Finanser för den kommunala sektorn	SCB
Statlig upplåning och statsskuld	Riksgäldskontoret
Utfallet av statsbudgeten		Ekonomistyrningsverket
PRISER OCH EKONOMISKA TENDENSER
Priser			                SCB
Ekonomiska tendenser hos företag	Konjunkturinstitutet och hushåll
RÄTTSVÄSENDE
Otrygghet och utsatthet för		Brottsförebyggande rådet brott i befolkningen
Registrering av brott		        Brottsförebyggande rådet
Utredning och lagföring av brott	Brottsförebyggande rådet
Rättsliga följder av brott		Brottsförebyggande rådet
Domstolarnas verksamhet		        Domstolsverket
Kriminalvårdens verksamhet	        Brottsförebyggande rådet
Återfall i brott		        Brottsförebyggande rådet
Behandling av känsliga personuppgifter m.m.
För framställning av statistik över Otrygghet och utsatthet  för brott i befolkningen, Registrering av brott, Utredning och  lagföring av brott, Rättsliga följder av brott, Kriminalvårdens  verksamhet och Återfall i brott får personuppgifter enligt 
8 § behandlas som avser brott, domar i brottmål och  straffprocessuella tvångsmedel samt enskilda personers sexuella  läggning och hälsotillstånd.
För framställning av statistik över Otrygghet och utsatthet  för brott i befolkningen får personuppgifter enligt 8 § även  behandlas som avser enskilda personers politiska åsikter, om  de har samtyckt till behandlingen eller om de genom att  kandidera till politiska uppdrag offentliggjort sin politiska  tillhörighet.
SOCIALFÖRSÄKRING
Stöd till familjer och barn		Försäkringskassan
Stöd vid sjukdom och funktions-	        Försäkringskassan
nedsättning
Allmän pension och pensionsrelaterade   Pensionsmyndigheten
förmåner
Behandling av känsliga personuppgifter
För framställning av statistik över Stöd till familjer och  barn, Stöd vid sjukdom och funktionsnedsättning och Allmän  pension och pensionsrelaterade förmåner får personuppgifter  enligt 8 § behandlas som avser enskilda personers  hälsotillstånd.
SOCIALTJÄNST
Familjerådgivning		        Myndigheten för
familjerätt och
föräldraskapsstöd
Familjerätt		                Myndigheten för
familjerätt och
föräldraskapsstöd
Individ- och familjeomsorg		Socialstyrelsen
Insatser till äldre och personer med 	Socialstyrelsen funktionsnedsättning
Behandling av känsliga personuppgifter m.m.
För framställning av statistik över Individ- och familjeomsorg  får personuppgifter enligt 8 § behandlas som avser uppgift om  att hälsotillstånd utgjort orsak till och ändamål med  ekonomiskt bistånd, administrativa frihetsberövanden samt  enskildas hälsotillstånd när det gäller tvångsingripanden med  stöd av lagen (1988:870) om vård av missbrukare i vissa fall.
För framställning av statistik över Insatser till äldre och  personer med funktionsnedsättning får personuppgifter enligt 
8 § behandlas som avser utbetalningar och andra insatser i  samband med enskilda personers hälsotillstånd eller som avser  enskildas hälsotillstånd och andra uppgifter i samband med  insatser enligt lagen (1993:387) om stöd och service till  vissa funktionshindrade.
TRANSPORTER OCH KOMMUNIKATIONER
Vägtrafik			        Trafikanalys
Bantrafik			        Trafikanalys
Sjöfart			                Trafikanalys
Luftfart			        Trafikanalys
Brev- och paketdistribution		Trafikanalys
Elektronisk kommunikation		Trafikanalys
Transportmönster		        Trafikanalys
Kollektivtrafik och samhälls-	        Trafikanalys
betalda resor
Behandling av känsliga personuppgifter m.m.
För framställning av statistik över trafikolyckor inom området  Vägtrafik får personuppgifter enligt 8 § behandlas som avser  brott, domar i brottmål samt trafikskadades hälsotillstånd.
UTBILDNING SAMT FORSKNING INOM HÖGSKOLAN
Skolväsende och barnomsorg	        Statens skolverk
Högskoleväsende		                Universitetskanslers-
ämbetet
Studiestöd			        Centrala
studiestödsnämnden
Befolkningens utbildning och	        SCB
studiedeltagande
Eftergymnasial yrkesutbildning	        SCB
Folkbildning			        SCB
Behandling av känsliga personuppgifter m.m.
För framställning av statistik över Skolväsende och barnomsorg  får personuppgifter enligt 8 § behandlas som avser hälsa för  elever i anpassad grundskola, specialskola, anpassad  gymnasieskola och kommunal vuxenutbildning som anpassad  utbildning.
För framställning av statistik över Folkbildning och  Studiestöd får personuppgifter enligt 8 § behandlas som avser  enskilda personers hälsotillstånd.
Förordning (2024:1049).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.