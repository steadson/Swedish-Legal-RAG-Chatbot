Title: Lag (2019:168) om sociala trygghetsförmåner efter det att Förenade kungariket har lämnat Europeiska unionen
SFS Number: Svensk författningssamling 2019:168
URL: https://www.riksdagen.se/sv/dokument-och-lagar/dokument/svensk-forfattningssamling/lag-2019168-om-sociala-trygghetsformaner-efter_sfs-2019-168/
Source Link: http://rkrattsbaser.gov.se/sfst?bet=2019:168
Amendment Register Link: http://rkrattsbaser.gov.se/sfsr?bet=2019:168
Ministry/Authority: Socialdepartementet
Issued: 2019-03-28
Metadata: {"Utfärdad": "2019-03-28", "Ändrad": "t.o.m. SFS 2022:1040"}

==================================================

Lag (2019:168) om sociala trygghetsförmåner efter det att Förenade kungariket har lämnat Europeiska unionen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:168
Departement/myndighet
:   
Socialdepartementet
Utfärdad
:   
2019-03-28
Ändrad
:   
t.o.m. SFS 2022:1040
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
I denna lag finns bestämmelser om att  socialförsäkringsbalken och lagen (2013:513) om ersättning för  kostnader till följd av vård i ett annat land inom Europeiska  ekonomiska samarbetsområdet ska fortsätta att tillämpas efter  den tidpunkt som Förenade kungariket lämnade Europeiska union-
en (EU) avseende de personer som omfattades av författningarna  före nämnda tidpunkt. Vidare finns bestämmelser om att  Europaparlamentets och rådets förordning (EG) nr 883/2004 av  den 29 april 2004 om samordning av de sociala  trygghetssystemen för svensk del i vissa fall ska tillämpas  som om förordningen var fortsatt tillämplig avseende de  personer som omfattades av förordningen före den tidpunkt som  Förenade kungariket lämnade EU.
Likvärdiga förmåner
2 §
Bestämmelsen om likställande av förmåner, inkomster,  omständigheter eller händelser i artikel 5 i  Europaparlamentets och rådets förordning (EG) nr 883/2004, i  lydelsen enligt kommissionens förordning (EU) 2017/492, ska  fortsätta att tillämpas avseende förmåner eller inkomster som  har förvärvats och omständigheter eller händelser som har  inträffat före den tidpunkt som Förenade kungariket lämnade EU  utan ett utträdesavtal.
Första stycket gäller inte för personer som omfattas av  Europaparlamentets och rådets förordning (EU) 2019/500 av den 
25 mars 2019 om fastställande av beredskapsåtgärder när det  gäller samordning av de sociala trygghetssystemen efter  Förenade kungarikets utträde ur unionen.
Lag (2019:1291)
.
Sammanläggning av perioder
3 §
Bestämmelserna om sammanläggning av perioder i  Europaparlamentets och rådets förordning (EG) nr 883/2004, i  lydelsen enligt kommissionens förordning (EU) 2017/492, ska  fortsätta att tillämpas avseende försäkrings-, anställnings-  eller bosättningsperioder eller perioder av verksamhet som  egenföretagare som har fullgjorts före den tidpunkt som  Förenade kungariket lämnade EU utan ett utträdesavtal.
Första stycket gäller inte för personer som omfattas av  Europaparlamentets och rådets förordning (EU) 2019/500.
Lag (2019:1291)
.
Fortsatt utbetalning av förmåner
4 §
En person som före den tidpunkt som Förenade kungariket  lämnade EU utan ett utträdesavtal hade rätt att få eller fick  en förmån utbetald i Förenade kungariket med stöd av 5 kap. 
17 a, 18 eller 18 a § socialförsäkringsbalken har fortsatt  rätt att få förmånen utbetald utan minskad ersättning och utan  hinder av att Förenade kungariket har lämnat EU, förutsatt att  den enskilde inte omfattas av ett annat tredjelands  lagstiftning och att övriga omständigheter är oförändrade. Vid  beräkning av förmånerna ska 67 kap. 16, 16 a, 17 och 17 a §§  och 81 kap. 9 och 9 a §§ socialförsäkringsbalken tillämpas.
Rätten att få en förmån utbetald gäller till utgången av den  sjätte månaden efter den månad då Förenade kungariket har  lämnat EU, dock senast till utgången av 2020.
Lag (2019:1291)
.
4 a §
Har upphävts genom
lag (2022:1040)
.
5 §
En person och dennes familjemedlemmar som före den  tidpunkt som Förenade kungariket lämnade EU utan ett  utträdesavtal hade rätt att få eller fick en förmån utbetald i  Förenade kungariket med stöd av Europaparlamentets och rådets  förordning (EG) nr 883/2004, i lydelsen enligt kommissionens  förordning (EU) 2017/492, har fortsatt rätt att få förmånen  utbetald utan minskad ersättning och utan hinder av att  Förenade kungariket har lämnat EU, förutsatt att den enskilde  och dennes familjemedlemmar inte omfattas av ett annat  tredjelands lagstiftning och att övriga omständigheter är  oförändrade. Förmånen ska minskas med motsvarande förmån som  utges från Förenade kungariket.
Rätten att få en förmån utbetald gäller till utgången av den  sjätte månaden efter den månad då Förenade kungariket har  lämnat EU.
Första och andra styckena gäller inte för  arbetslöshetsersättning enligt lagen (1997:238) om  arbetslöshetsförsäkring.
Lag (2019:1291)
.
Ersättning för vård
6 §
Utan hinder av att Förenade kungariket har lämnat EU utan  ett utträdesavtal är bestämmelserna om ersättning av utgifter  för vårdförmåner i Europaparlamentets och rådets förordning 
(EG) nr 883/2004, i lydelsen enligt kommissionens förordning 
(EU) 2017/492, och bestämmelserna i lagen (2013:513) om  ersättning för kostnader till följd av vård i ett annat land  inom Europeiska ekonomiska samarbetsområdet tillämpliga för
1. vård som har inletts och avslutats i Förenade kungariket  före den tidpunkt som Förenade kungariket lämnade EU, och
2. vård som har inletts i Förenade kungariket före den  tidpunkt som Förenade kungariket lämnade EU och som  fortfarande pågår efter denna tidpunkt på grund av att vården  av medicinska skäl inte tillfälligt går att avbryta och  återuppta i Sverige.
De bestämmelser som avses i första stycket är tillämpliga i  fråga om de angivna kostnaderna till utgången av den sjätte  månaden efter den månad då Förenade kungariket har lämnat EU.  Bestämmelserna ska dock fortfarande tillämpas när det gäller  en ansökan om ersättning som har kommit in till  Försäkringskassan före denna tidpunkt.
Lag (2019:1291)
.
Övergångsbestämmelser
2022:1040
1. Denna lag träder i kraft den 1 januari 2023.
2. Den upphävda paragrafen gäller dock fortfarande i fråga om  förmåner för tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.