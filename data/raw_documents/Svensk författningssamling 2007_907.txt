Title: Förordning (2007:907) med instruktion för Rådet för Europeiska socialfonden i Sverige
SFS Number: Svensk författningssamling 2007:907
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007907-med-instruktion-for-radet_sfs-2007-907/
Source Link: http://rkrattsbaser.gov.se/sfst?bet=2007:907
Amendment Register Link: http://rkrattsbaser.gov.se/sfsr?bet=2007:907
Ministry/Authority: Arbetsmarknadsdepartementet AA
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2022:1383"}

==================================================

Förordning (2007:907) med instruktion för Rådet för Europeiska socialfonden i Sverige
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:907
Departement/myndighet
:   
Arbetsmarknadsdepartementet AA
Utfärdad
:   
2007-11-15
Ändrad
:   
t.o.m. SFS 2022:1383
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Rådet för Europeiska socialfonden i Sverige (Svenska ESF-
rådet) är förvaltande myndighet för det nationella programmet  för Europeiska socialfonden+ 2021-2027 (det nationella  programmet för Europeiska socialfonden+) enligt  Europaparlamentets och rådets förordning (EU) 2021/1060 av den 
24 juni 2021 om fastställande av gemensamma bestämmelser för  Europeiska regionala utvecklingsfonden, Europeiska  socialfonden+, Sammanhållningsfonden, Fonden för en rättvis  omställning och Europeiska havs-, fiskeri- och  vattenbruksfonden samt finansiella regler för dessa och för  Asyl-, migrations- och integrationsfonden, Fonden för inre  säkerhet samt instrumentet för ekonomiskt stöd för  gränsförvaltning och viseringspolitik.
Myndigheten ansvarar också för den redovisningsfunktion som  framgår av samma förordning.
Myndigheten ska även vara nationell kontaktpunkt för EU:s  program för sysselsättning och social innovation (EaSI) för  programperioden 2021-2027 i enlighet med Europaparlamentets  och rådets förordning (EU) 2021/1057 av den 24 juni 2021 om  inrättande av Europeiska socialfonden+ (ESF+) och om  upphävande av förordning (EU) nr 1296/2013.  Förordning (2022:1382).
2 §
Myndigheten ska
1. inom sitt verksamhetsområde fullgöra de uppgifter som  följer av det nationella programmet för Europeiska  socialfonden+ och av förordningen (2022:1379) om förvaltning  av program för vissa EU-fonder,
2. verka för att genomförandet av det nationella programmet  för Europeiska socialfonden+ samordnas med genomförandet av  programmen för Europeiska regionala utvecklingsfonden,
3. samråda med berörda myndigheter, och
4. vara behörig myndighet enligt lagen (2017:244) om  kontroller och inspektioner på plats av Europeiska byrån för  bedrägeribekämpning, vid kontroller och inspektioner avseende  det nationella programmet för Europeiska socialfonden+.
Förordning (2022:1382).
3 §
Myndigheten ska samverka med Myndigheten för  yrkeshögskolan, Statens skolverk, Universitetskanslersämbetet,  Universitets- och högskolerådet, Arbetsförmedlingen och  Tillväxtverket i syfte att bidra till en väl fungerande  kompetensförsörjning. Förordning (2022:1383).
3 a §
Myndigheten får, efter överenskommelse med  Migrationsverket respektive Polismyndigheten, tillhandahålla  ett ärendehanteringssystem för Asyl-, migrations- och  integrationsfonden respektive Fonden för inre säkerhet och  instrumentet för ekonomiskt stöd för gränsförvaltning och  viseringspolitik. Förordning (2022:1382).
Ledning
4 §
Myndigheten leds av en myndighetschef.
Organisation
5 §
Har upphävts genom förordning (2014:1442).
6 §
Har upphävts genom förordning (2022:1382).
7 §
För förvaltning av det nationella programmet för  Europeiska socialfonden+ på regional nivå ska personal vara  stationerad i Luleå, Östersund, Gävle, Örebro, Jönköping,  Stockholm, Göteborg och Malmö. Förordning (2022:1382).
Anställningar och uppdrag
8 §
Generaldirektören är myndighetschef.
Personalansvarsnämnd
9 §
Vid myndigheten ska det finnas en personalansvarsnämnd.
Tillämpligheten av vissa förordningar
10 §
Myndigheten ska tillämpa internrevisionsförordningen
(2006:1228) och personalföreträdarförordningen (1987:1101).
Avgifter
11 §
Myndigheten ska ta ut avgifter för den verksamhet som anges i 3 a §, besluta om avgifternas storlek och disponera avgiftsinkomsterna i verksamheten. Förordning (2015:337).
Övergångsbestämmelser
2007:907
1. Denna förordning träder i kraft den 1 januari 2008, då förordningen (2000:1212) med instruktion för Rådet för Europeiska socialfonden i Sverige ska upphöra att gälla.
2. I fråga om ärenden som avser programperioderna 1995-1999 och 2000-2006 samt för att avsluta dessa programperioder tillämpas dock 1-3, 13 och 15 §§ i den upphävda förordningen i bestämmelsernas lydelse före den 2 april 2007.
2014:1442
1. Denna förordning träder i kraft den 15 januari 2015.
2. Äldre föreskrifter gäller i fråga om ärenden som avser programperioden 2007-2013 och för att avsluta denna programperiod.
2022:1382
1. Denna förordning träder i kraft den 20 september 2022.
2. Äldre föreskrifter gäller fortfarande för  programperioden 2014-2020.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.