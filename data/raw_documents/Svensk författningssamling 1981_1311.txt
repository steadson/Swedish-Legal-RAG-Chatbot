Title: Förordning
(1981:1311)
om reglering av offentliga
funktionärers rätt till gottgörelse
för rättegångskostnad i vissa mål
SFS Number: Svensk författningssamling 1981:1311
URL: https://www.riksdagen.se/sv/dokument-och-lagar/dokument/svensk-forfattningssamling/forordning19811311om-reglering-av-offentliga_sfs-1981-1311/
Source Link: http://rkrattsbaser.gov.se/sfst?bet=1981:1311
Amendment Register Link: http://rkrattsbaser.gov.se/sfsr?bet=1981:1311
Ministry/Authority: Justitiedepartementet DÅ
Issued: 1981-12-17
Metadata: {"Utfärdad": "1981-12-17"}

==================================================

Förordning
(1981:1311)
om reglering av offentliga
funktionärers rätt till gottgörelse
för rättegångskostnad i vissa mål
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1981:1311
Departement/myndighet
:   
Justitiedepartementet DÅ
Utfärdad
:   
1981-12-17
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller i fråga om anspråk på ersättning för  rättegångskostnad som riktas mot staten med stöd av 5 eller 6 § lagen 
(1981:1310) om offentliga funktionärers rätt till gottgörelse för  rättegångskostnad i vissa mål m.m. Förordningen gäller inte hos  riksdagen eller dess myndigheter.
2 §
Den som är offentlig funktionär hos staten skall framställa anspråk  på ersättning hos den centrala förvaltningsmyndighet inom område  ersättningsskyldigheten har uppkommit. Kan ersättningsskyldigheten inte  hänföras till en sådan myndighets område framställs anspråken hos  justitiekanslern.
3 §
Den som är offentlig funktionär hos någon annan än staten men som  har statligt reglerad anställning skall framställa anspråk på ersättning  hos justitiekanslern.
4 §
Den myndighet hos vilken anspråk på ersättning framställs förhandlar  på statens vägnar med den som begär ersättning och för statens talan i  saken inför domstol. Myndigheten får på statens vägnar besluta i fråga  om ersättning.
5 §
Justitiekanslern kan uppdra åt annan myndighet att fullgöra vad som  enligt denna förordning ankommer på honom. Han kan även från annan  myndighet överta handläggningen av ärenden som avses i förordningen.
6 §
Mot beslut i ärenden som handläggs enligt denna förordning får talan  inte föras.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.