Title: Förordning (2016:1232) om ömsesidigt bistånd med indrivning av vissa sanktionsavgifter vid utstationering
SFS Number: Svensk författningssamling 2016:1232
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161232-om-omsesidigt-bistand-med_sfs-2016-1232/
Source Link: http://rkrattsbaser.gov.se/sfst?bet=2016:1232
Amendment Register Link: http://rkrattsbaser.gov.se/sfsr?bet=2016:1232
Ministry/Authority: Finansdepartementet S3
Issued: 2016-12-08
Metadata: {"Utfärdad": "2016-12-08"}

==================================================

Förordning (2016:1232) om ömsesidigt bistånd med indrivning av vissa sanktionsavgifter vid utstationering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1232
Departement/myndighet
:   
Finansdepartementet S3
Utfärdad
:   
2016-12-08
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning innehåller föreskrifter som ansluter  till lagen (2016:1231) om ömsesidigt bistånd med indrivning  av vissa sanktionsavgifter vid utstationering.
2 §
Det ömsesidiga biståndet enligt lagen (2016:1231) om  ömsesidigt bistånd med indrivning av vissa sanktionsavgifter  vid utstationering ska genomföras genom informationssystemet  för den inre marknaden (IMI), som inrättats genom  Europaparlamentets och rådets förordning (EU) nr 1024/2012 av  den 25 oktober 2012 om administrativt samarbete genom  informationssystemet för den inre marknaden och upphävande av  kommissionens beslut 2008/49/EG (IMI-förordningen).
Bistånd på begäran av en behörig myndighet i ett annat land
3 §
Om en begäran om bistånd från en behörig myndighet i ett  annat land inte uppfyller de krav som anges i 6-8 §§, ska  Kronofogdemyndigheten uppmana den sökande myndigheten att  avhjälpa bristen inom en viss tid. Avhjälps inte bristen ska  Kronofogdemyndigheten avslå begäran. Ett avslag är inget  hinder mot att en ny ansökan görs i samma sak.
4 §
Kronofogdemyndigheten ska lämna begärda upplysningar  senast 25 arbetsdagar efter det att begäran kommit in. Om  Kronofogdemyndigheten har svårt att tillmötesgå en begäran om  upplysningar, ska myndigheten utan dröjsmål underrätta den  sökande myndigheten. Den underrättelsen ska lämnas senast 25  arbetsdagar efter det att begäran kommit in till  Kronofogdemyndigheten.
Kronofogdemyndigheten ska så snart som möjligt underrätta den  sökande myndigheten om  vilka delgivnings- och  indrivningsåtgärder som vidtagits med anledning av en begäran  om sådant bistånd och särskilt om datumet för delgivningen.
Om Kronofogdemyndigheten avslår en begäran om delgivning  eller indrivning, ska den så snart som möjligt underrätta den  sökande myndigheten om grunden för avslaget.
5 §
Om en berörd part gör gällande att preskription har  inträtt eller på annat sätt bestrider sanktionsavgiften, de  bakomliggande fordringarna eller den handling som ligger till  grund för verkställighet, ska Kronofogdemyndigheten upplysa  den parten om att talan ska väckas vid en behörig instans i  det andra landet och i enlighet med det landets  lagstiftning.
Begäran om bistånd i ett annat land
6 §
En begäran om delgivning eller indrivning ska göras  snarast möjligt i form av ett enhetligt instrument som  upprättas genom IMI. Begäran ska innehålla åtminstone  följande uppgifter:
1. Gäldenärens namn och adress om adressen är känd,  samt  andra relevanta upplysningar för att identifiera  gäldenären.
2. En sammanfattning av fakta och omständigheter  kring överträdelsen, dess art samt de relevanta tillämpliga  bestämmelserna.
3. Namn, adress och övriga kontaktuppgifter för den behöriga  myndighet som ansvarar för fastställandet av  sanktionsavgifterna samt, om det rör sig om ett annat organ,  för det behöriga organ som kan lämna ytterligare upplysningar  om sanktionsavgifterna eller möjligheterna till  bestridande.
7 §
En begäran om delgivning ska, utöver vad  som anges i 6 §, innehålla uppgift om ändamålet med och  tidsfristen för delgivningen.
8 §
En begäran om indrivning ska, utöver vad som anges i 6 §,  innehålla
1. en uppgift om det datum då domen eller beslutet har blivit  verkställbart eller slutligt,
2. en beskrivning av sanktionsavgifternas slag och storlek,
3. eventuella datum av betydelse för verkställigheten,  inbegripet om och i så fall hur beslutet eller domen delgetts  den eller de svarande eller avkunnats i deras utevaro,
4. en bekräftelse på att sanktionsavgiften inte längre kan  överklagas, och
5. en uppgift om den bakomliggande fordran som begäran gäller  och dess olika delar.
Exekutionstiteln och övriga relevanta upplysningar eller  handlingar, även rättsliga sådana, som gäller den  bakomliggande fordran eller sanktionsavgiften ska lämnas  intillsammans med begäran.
9 §
När Kronofogdemyndigheten har begärt bistånd i ett annat   land, ska myndigheten
1. så snart den får del av relevanta upplysningar i det mål  som ligger till grund för en begäran om indrivning  vidarebefordra dessa upplysningar till den andra  myndigheten,
2. omedelbart underrätta den andra myndigheten om en ändring  eller återkallelse av en begäran om indrivning och skälen för  ändringen eller återkallelsen.
Bemyndigande
10 §
Kronofogdemyndigheten får meddela
1. ytterligare föreskrifter om verkställighet av lagen 
(2016:1231) om ömsesidigt bistånd med indrivning av vissa  sanktionsavgifter vid utstationering, och
2. föreskrifter om verkställighet av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.