Title: Förordning (2006:1165) om avgifter för offentlig kontroll av foder och animaliska biprodukter
SFS Number: Svensk författningssamling 2006:1165
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20061165-om-avgifter-for-offentlig_sfs-2006-1165/
Source Link: http://rkrattsbaser.gov.se/sfst?bet=2006:1165
Amendment Register Link: http://rkrattsbaser.gov.se/sfsr?bet=2006:1165
Ministry/Authority: Landsbygds- och infrastrukturdepartementet RSL
Issued: 2006-11-02
Metadata: {"Utfärdad": "2006-11-02", "Ändrad": "t.o.m. SFS 2023:916"}

==================================================

Förordning (2006:1165) om avgifter för offentlig kontroll av foder och animaliska biprodukter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:1165
Departement/myndighet
:   
Landsbygds- och infrastrukturdepartementet RSL
Utfärdad
:   
2006-11-02
Ändrad
:   
t.o.m. SFS 2023:916
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning gäller avgifter som ska betalas för  statliga myndigheters och kommunernas kostnader för
1. offentlig kontroll och annan offentlig verksamhet enligt  lagen (2006:805) om foder och animaliska biprodukter, de  föreskrifter som har meddelats med stöd av lagen och de EU-
bestämmelser som lagen kompletterar, och
2. offentlig kontroll och annan offentlig verksamhet enligt  lagen (2013:363) om kontroll av ekologisk produktion i fråga  om ekologiskt foder.
Förordningen gäller dock inte avgifter för offentlig kontroll  och annan offentlig verksamhet i fråga om slaktverksamhet som  utförs av Livsmedelsverket vid slakterier och  vilthanteringsanläggningar enligt 13 § förordningen (2006:814)  om foder och animaliska biprodukter. För sådana avgifter finns  bestämmelser i förordningen (2021:176) om avgifter för  offentlig kontroll av livsmedel och vissa jordbruksprodukter.
Ytterligare bestämmelser om avgifter för ekologisk produktion  finns i förordningen (2013:1059) om kontroll av ekologisk  produktion och i förordningen om avgifter för offentlig  kontroll av livsmedel och vissa jordbruksprodukter.
Förordning (2023:916).
2 §
Bestämmelser om kontrollmyndigheter finns i förordningen
(2006:814) om foder och animaliska biprodukter, lagen
(2013:363) om kontroll av ekologisk produktion och förordningen (2013:1059) om kontroll av ekologisk produktion. Förordning (2013:1061).
Årlig kontrollavgift
3 §
En kontrollmyndighets kostnader för offentlig kontroll och  sådan annan offentlig verksamhet som hänger samman med  kontrollen ska täckas av en årlig avgift. Detta gäller dock  inte kostnader för
1. offentlig kontroll och annan offentlig verksamhet när  kontrollen avser foderföretag i primärproduktionen av foder,
2. sådan offentlig kontroll och annan offentlig verksamhet som  avses i 12 §, och
3. offentlig kontroll och sådan annan offentlig verksamhet som  hänger samman med kontrollen enligt 13 och 15 §§ förordningen 
(2006:814) om foder och animaliska biprodukter.  Förordning (2021:185).
4 §
Avgifter ska betalas av foderföretagare och sådana  företagare som befattar sig med animaliska biprodukter eller  därav framställda produkter, vilkas verksamheter är föremål  för kontroll. Förordning (2021:185).
5 §
Avgiften ska betalas efter särskilt beslut av kontrollmyndigheten. Förordning (2011:418).
6 §
Avgiften fastställs av kontrollmyndigheten.
Om kontrollmyndigheten är en kommun ska avgiften fastställas av den kommunala nämnd som utför kontrollen på grundval av en taxa som kommunfullmäktige bestämmer. Förordning (2011:418).
7 §
I 13-13 b §§ finns bestämmelser om hur den årliga avgiften  ska beräknas. Förordning (2019:707).
8 §
Om en avgift för offentlig kontroll och sådan annan  offentlig verksamhet som hänger samman med kontrollen  efterhandsdebiteras enligt förordningen (2021:176) om avgifter  för offentlig kontroll av livsmedel och vissa  jordbruksprodukter, ska kontrollmyndigheten även, för samma  kontrollobjekt, efterhandsdebitera en avgift för offentlig  kontroll och sådan annan offentlig verksamhet som hänger  samman med kontrollen enligt 13 och 15 §§ förordningen 
(2006:814) om foder och animaliska biprodukter.
Förordning (2021:185).
9 §
Har upphävts genom förordning (2019:707).
10 §
Den årliga avgiften ska betalas med helt avgiftsbelopp för varje påbörjat kalenderår.
Livsmedelsverket får meddela föreskrifter om undantag från bestämmel-sen i första stycket när det gäller avgift för kontroll som utförs enligt 13 och 15 §§ förordningen
(2006:814) om foder och animaliska biprodukter.
Förordning (2009:921).
11 §
Om det finns särskilda skäl får kontrollmyndigheten sätta ned eller efterskänka avgiften.
Avgift för offentlig kontroll som ursprungligen inte var  planerad
12 §
En kontrollmyndighet får ta ut avgift för kostnader för  offentlig kontroll som utförs efter klagomål och som är  nödvändig för att undersöka den påstådda bristen.  Kontrollmyndigheten får även ta ut avgift för kostnader för  annan offentlig verksamhet som hänger samman med sådan  kontroll. En bestämmelse om att avgift endast får tas ut om  den bristande efterlevnaden bekräftas genom kontrollen finns i  artikel 83.1 i Europaparlamentets och rådets förordning (EU) 
2017/625 av den 15 mars 2017 om offentlig kontroll och annan  offentlig verksamhet för att säkerställa tillämpningen av  livsmedels- och foderlagstiftningen och av bestämmelser om  djurs hälsa och djurskydd, växtskydd och växtskyddsmedel samt  om ändring av Europaparlamentets och rådets förordningar (EG)  nr 999/2001, (EG) nr 396/2005, (EG) nr 1069/2009, (EG) nr 
1107/2009, (EU) nr 1151/2012, (EU) nr 652/2014, (EU) 2016/429  och (EU) 2016/2031, rådets förordningar (EG) nr 1/2005 och 
(EG) nr 1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll).
I artikel 79.2 c i Europaparlamentets och rådets förordning 
(EU) 2017/625 finns bestämmelser om att avgift i vissa fall  ska tas ut för offentlig kontroll som ursprungligen inte var  planerad och som blivit nödvändig efter det att bristande  efterlevnad påvisats. Kontrollmyndigheten ska även ta ut  avgift för kostnader för annan offentlig verksamhet som hänger  samman med sådan kontroll. Förordning (2021:185).
Beräkning av årlig avgift och vissa andra avgifter för  offentlig kontroll och annan offentlig verksamhet
13 §
Avgifter enligt 3 och 12 §§ ska beräknas på grundval av  den allmänna principen om tillräckliga finansiella resurser i  artikel 78.1 i Europaparlamentets och rådets förordning (EU) 
2017/625.
I artiklarna 81 och 82 i Europaparlamentets och rådets  förordning (EU) 2017/625 finns bestämmelser om hur avgiften  för verksamheter som omfattas av artiklarna 79.1 a och 79.2 i  samma förordning ska beräknas. Artiklarna 81 och 82 ska även  tillämpas vid beräkningen av avgift för annan offentlig  verksamhet som hänger samman med sådan kontroll.
Förordning (2023:916).
13 a §
Kontrollmyndigheten får i det fall som anges i  artikel 79.4 i Europaparlamentets och rådets förordning (EU) 
2017/625 besluta att en avgift i det enskilda fallet inte ska  tas ut om beloppet är så lågt att ett uttag skulle vara  oekonomiskt med hänsyn till kostnaderna för uttaget och de  totala förväntade inkomsterna från avgiften.  Förordning (2019:707).
13 b §
Statens jordbruksverk får meddela ytterligare  föreskrifter om hur en avgift som tas ut av en statlig  kontrollmyndighet ska beräknas, om inte annat anges i andra  stycket.
Livsmedelsverket får meddela ytterligare föreskrifter om hur  en avgift ska beräknas för den kontroll som avses i 13 och 
15 §§ förordningen (2006:814) om foder och animaliska  biprodukter. Förordning (2019:707).
Avgift för godkännande och registrering
14 §
Den som anmäler en anläggning för verksamhet med foder eller animaliska biprodukter för godkännande eller anmäler en anläggning eller driftansvarig för registrering, ska betala en avgift för Jordbruksverkets behandling av anmälan.
Förordning (2011:418).
15 §
Avgiftens storlek fastställs av Jordbruksverket.
16 §
Avgiften ska beräknas på grundval av den allmänna  principen om tillräckliga finansiella resurser i artikel 78.1  i Europaparlamentets och rådets förordning (EU) 2017/625.
Förordning (2019:707).
16 a §
Kontrollmyndigheten får i det fall som anges i  artikel 79.4 i Europaparlamentets och rådets förordning (EU) 
2017/625 besluta att en avgift i det enskilda fallet inte ska  tas ut om beloppet är så lågt att ett uttag skulle vara  oekonomiskt med hänsyn till kostnaderna för uttaget och de  totala förväntade inkomsterna från avgiften.
Förordning (2019:707).
17 §
Jordbruksverket får meddela föreskrifter om hur avgiften ska beräknas. Förordning (2011:418).
Föreskrifter om andra avgifter
18 §
Jordbruksverket får meddela föreskrifter om skyldighet  att betala ytterligare avgifter för offentlig kontroll och  annan offentlig verksamhet.
Om Jordbruksverket har föreskrivit skyldighet att betala  avgift för en statlig myndighets kontroll eller annan  offentlig verksamhet får verket även meddela föreskrifter om  hur avgiften ska beräknas.
Om Jordbruksverkets föreskrifter enligt första stycket  innefattar avgift för en kommuns offentliga kontroll eller  annan offentlig verksamhet är kommunen skyldig att ta ut en  avgift enligt en taxa som kommunfullmäktige bestämmer.
Förordning (2021:185).
Föreskrifter om verkställighet
19 §
Jordbruksverket får meddela de föreskrifter som behövs för verkställigheten av denna förordning.
Överklagande m.m.
20 §
I 31-32 a §§ lagen (2006:805) om foder och animaliska  biprodukter och i 29 och 30 §§ lagen (2013:363) om kontroll av  ekologisk produktion finns det bestämmelser om överklagande av  statliga myndigheters och kommunala nämnders beslut.
Förordning (2021:185).
Övergångsbestämmelser
2006:1165
1. Denna förordning träder i kraft den 1 januari 2007.
2. Om de sammanlagda avgifter som tas ut av en statlig kontrollmyndighet för att täcka årlig kontroll av en verksamhet för avgiftsåret 2007 ändras genom denna förordning, utan att verksamheten har ändrats, skall avgift betalas med det belopp som är lägst av de belopp som följer av denna förordning och äldre bestämmelser i förordningen (2006:814) om foder och animaliska biprodukter.
3. Avgift som Livsmedelsverket tar ut för sådan offentlig kontroll av en verksamhet som utförs enligt 13 och 15 §§
förordningen (2006:814) om foder och animaliska biprodukter för 2007 skall fastställas på grundval av den verksamhet som bedrivs under 2007.
4. Om en kommuns beslut om årlig kontrollavgift för avgiftsåret 2007 grundar sig på en taxa som beslutats efter utgången av 2006 skall avgiften motsvara den del av avgiften som belöper på resterande del av året sedan taxan trätt i kraft.
2021:185
1. Denna förordning träder i kraft den 1 januari 2022 i fråga  om 3 och 8 §§ och i övrigt den 1 april 2021.
2. Äldre föreskrifter om årlig avgift i 3 § gäller till  utgången av 2023 för offentlig kontroll enligt 13 och 15 §§  förordningen (2006:814) om foder och animaliska biprodukter  för verksamheter som inte dessförinnan övergått till  efterhandsdebitering enligt förordningen (2021:176) om  avgifter för offentlig kontroll av livsmedel och vissa  jordbruksprodukter. Den årliga avgiften får då även omfatta  kostnader för sådan annan offentlig verksamhet som hänger  samman med kontrollen.
2023:916
1. Denna förordning träder i kraft den 1 januari 2024.
2. Äldre föreskrifter gäller fortfarande för offentlig  kontroll och annan offentlig verksamhet i fråga om  slaktverksamhet som utövats av Livsmedelsverket vid slakterier  och vilthanteringsanläggningar under 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.