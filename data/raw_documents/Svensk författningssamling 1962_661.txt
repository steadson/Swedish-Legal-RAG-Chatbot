Title: Förordning (1962:661) om samordning av reservpension med tilläggspension enligt socialförsäkringsbalken
SFS Number: Svensk författningssamling 1962:661
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1962661-om-samordning-av_sfs-1962-661/
Source Link: http://rkrattsbaser.gov.se/sfst?bet=1962:661
Amendment Register Link: http://rkrattsbaser.gov.se/sfsr?bet=1962:661
Ministry/Authority: Finansdepartementet ESA
Issued: 1962-12-14
Metadata: {"Utfärdad": "1962-12-14", "Ändrad": "t.o.m. SFS 2002:868"}

==================================================

Förordning (1962:661) om samordning av reservpension med tilläggspension enligt socialförsäkringsbalken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1962:661
Departement/myndighet
:   
Finansdepartementet ESA
Utfärdad
:   
1962-12-14
Ändrad
:   
t.o.m. SFS 2002:868
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Pension på grund av anställning i krigsmaktens reserver eller i väg- och vattenbyggnadskåren eller i civilförsvaret för tjänstgöring i befälsbefattning inom det allmänna civilförsvarets krigsorganisation (reservpension) ska samordnas med tilläggspension enligt socialförsäkringsbalken enligt denna förordning.
Vid tillämpningen av 2-4 §§ ska tilläggspensionen beräknas enligt 63 kap. 6 § första stycket 1 och andra stycket samt 11, 17, 24 och 25 §§ socialförsäkringsbalken.
Förordning (2010:1651).
2 §
Reservpensionen skall minskas om den tillsammans med tilläggspensionen skulle överstiga en enligt 3 § bestämd riktnivå. Minskningen får endast omfatta tilläggsförmåner till reservpensionens grundbelopp eller motsvarande belopp.
Samordning skall ske från och med den månad då 65 års ålder uppnås.
I fråga om samordning i fall, då
1. utländsk förmån med väsentligen samma syfte som tilläggspension åtnjutes, eller
2. tilläggspension eller därmed jämställd förmån bytts ut mot eller endast kunnat betalas ut i form av engångsbelopp,
skall bestämmelserna i 4 § 1 mom. förordningen (1959:420) med tilläggsbestämmelser till statens allmänna tjänstepensionsreglemente tillämpas på motsvarande sätt.
Förordning (2002:868).
3 §
Riktnivån skall motsvara summan av reservpensionen och en med poängårsfaktorn 0,90 beräknad tilläggspension.
Härvid skall vad i 4 § 4 mom. kungörelsen (1959:420) med tilläggsbestämmelser till statens allmänna tjänstepensionsreglemente m.m. sägs om poängårsfaktor äga motsvarande tillämpning. Förordning
(1977:9).
4 §
Om poängårsfaktorn för den tilläggspension, som pensionären åtnjuter, överstiger 0,90, skall reservpensionen minskas med så stor del av tilläggspensionens belopp, som svarar mot förhållandet mellan å ena sidan poängårsfaktorn minskad med talet 0,90 och å andra sidan poängårsfaktorn. Förordning (1977:9).
5 §
har upphävts genom förordning (1970:509).
Övergångsbestämmelser
1977:9
Denna förordning träder i kraft två veckor efter den dag, då förordningen enligt uppgift på den utkommit från trycket i Svensk författningssamling. Förordningen tillämpas dock för tid från och med den 1 juli 1976.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.