Title: Gränssjukvårdsförordning (1962:390)
SFS Number: Svensk författningssamling 1962:390
URL: https://www.riksdagen.se/sv/dokument-och-lagar/dokument/svensk-forfattningssamling/granssjukvardsforordning-1962390_sfs-1962-390/
Source Link: http://rkrattsbaser.gov.se/sfst?bet=1962:390
Amendment Register Link: http://rkrattsbaser.gov.se/sfsr?bet=1962:390
Ministry/Authority: Socialdepartementet
Issued: 1962-05-25
Metadata: {"Utfärdad": "1962-05-25", "Ändrad": "t.o.m. SFS 2019:1000"}

==================================================

Gränssjukvårdsförordning (1962:390)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1962:390
Departement/myndighet
:   
Socialdepartementet
Utfärdad
:   
1962-05-25
Omtryck
:   
SFS 1986:435
Ändrad
:   
t.o.m. SFS 2019:1000
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Har någon som är försäkrad för bosättningsbaserade  förmåner enligt 4 och 5 kap. socialförsäkringsbalken fått  behov av läkarvård eller fysioterapeutisk behandling under  vistelse inom en svensk kommun vid riksgränsen mot Finland  eller Norge och fått sådan vård eller behandling i det  angränsande landet, ska Försäkringskassan lämna ersättning  för den försäkrades utgift för vården eller behandlingen.
Förordning (2013:1150).
2 §
Ersättning för utgift för läkarvård lämnas högst med ett  belopp som motsvarar det arvode som en privatpraktiserande  läkare med ersättning enligt lagen (1993:1651) om  läkarvårdsersättning skulle ha fått tillgodoräkna sig för  vården. Utgift för fysioterapi ersätts högst med ett belopp  som motsvarar det arvode som en privatpraktiserande  fysioterapeut med ersättning enligt lagen (1993:1652) om  ersättning för fysioterapi skulle ha fått tillgodoräkna sig  för behandlingen.
Från ersättning för utgift för vård eller behandling görs  avdrag med ett belopp som motsvarar den patientavgift som  gäller för vården eller behandlingen i patientens hemregion.
Förordning (2019:1000).
3 §
För resekostnad i samband med vården eller behandlingen utges ersättning enligt föreskrifterna i lagen (1991:419) om resekostnadsersättning vid sjukresor. Förordning (1991:1646).
Övergångsbestämmelser
1991:1646
Denna förordning träder i kraft den 1 januari 1992. Äldre föreskrifter gäller fortfarande i fråga om ersättning som avser tid före ikraftträdandet.
1993:1666
1. Denna förordning träder i kraft den 1 januari 1994.
2. Äldre bestämmelser gäller fortfarande i fråga om ersättning som avser tid före ikraftträdandet.
2010:1649
Denna förordning träder i kraft den 1 januari 2011. Äldre föreskrifter gäller fortfarande i fråga om ersättning som avser tid före ikraftträdandet.
2013:1150
1. Denna förordning träder i kraft den 1 januari 2014.
2. Äldre bestämmelser gäller fortfarande för behandling som  har lämnats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.