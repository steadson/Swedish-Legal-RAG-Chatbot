Title: Lag (2021:54) om stöd vid korttidsarbete i vissa fall
SFS Number: Svensk författningssamling 2021:54
URL: https://www.riksdagen.se/sv/dokument-och-lagar/dokument/svensk-forfattningssamling/lag-202154-om-stod-vid-korttidsarbete-i-vissa_sfs-2021-54/
Source Link: http://rkrattsbaser.gov.se/sfst?bet=2021:54
Amendment Register Link: http://rkrattsbaser.gov.se/sfsr?bet=2021:54
Ministry/Authority: Finansdepartementet
Issued: 2021-02-04
Metadata: {"Utfärdad": "2021-02-04", "Ändrad": "t.o.m. SFS 2021:939"}

==================================================

Lag (2021:54) om stöd vid korttidsarbete i vissa fall
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:54
Departement/myndighet
:   
Finansdepartementet
Utfärdad
:   
2021-02-04
Ändrad
:   
t.o.m. SFS 2021:939
Tidsbestämd
: 
2021-10-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna lag gäller vid tillämpning av lagen (2013:948) om  stöd vid korttidsarbete för stöd som
1. lämnas efter godkännande av Tillväxtverket enligt 5 a §  samma lag, och
2. avser stödmånader under perioden 1 december 2020-30 september 2021.
Lag (2021:702)
.
Arbetsgivare som finansieras av allmänna medel
2 §
Lagen gäller, trots det som anges i 3 § andra stycket 3  lagen (2013:948) om stöd vid korttidsarbete, även för  arbetsgivare i fråga om verksamhet som huvudsakligen är  finansierad av allmänna medel och som det allmänna enligt en  offentligrättslig reglering har till uppgift att  tillhandahålla.
Jämförelsemånad
3 §
För stödmånader under perioden 1 december 2020-30 juni 
2021 ska vid tillämpning av lagen (2013:948) om stöd vid  korttidsarbete, i stället för vad som anges i 4 § 6 samma lag,  jämförelsemånaden vara den jämförelsemånad som legat till  grund för beräkning av stöd vid korttidsarbete som lämnats  under 2020 eller, om arbetsgivaren inte har fått stöd  tidigare, september 2020.
För stödmånader under perioden 1 juli-30 september 2021 ska  vid tillämpning av lagen om stöd vid korttidsarbete, i stället  för vad som anges i 4 § 6 samma lag, jämförelsemånaden vara  april 2021.
Lag (2021:702)
.
Förutsättningar för godkännande
4 §
De allmänna förutsättningarna för godkännande regleras i 
5 a och 5 b §§ lagen (2013:948) om stöd vid korttidsarbete.
Ett godkännande får dock, trots det som anges i 5 a § andra  stycket 3 samma lag, lämnas även om de ekonomiska  svårigheterna rimligen hade kunnat förutses eller undvikas.
4 a §
Om en arbetsgivare har godkänts för stöd för perioden  december 2020-juni 2021, ska perioden förlängas med juli-
september 2021 om arbetsgivaren ansöker om förlängning och de  ekonomiska svårigheterna enligt 5 a § lagen (2013:948) om stöd  vid korttidsarbete förväntas kvarstå. Ansökan om förlängning  ska göras senast vid utgången av augusti 2021. I annat fall  får förlängning inte medges.
Lag (2021:702)
.
Vinstutdelning och andra värdeöverföringar
5 §
Arbetsgivaren har inte rätt till stöd vid korttidsarbete  om arbetsgivaren under stödmånaderna, de två kalendermånaderna  närmast före den första stödmånaden eller de sex  kalendermånaderna närmast efter den sista stödmånaden  verkställer ett beslut om vinstutdelning, gottgörelse, förvärv  av egna aktier eller minskning av aktiekapitalet eller  reservfonden för återbetalning till aktieägarna eller  medlemmarna. Detsamma gäller om ett beslut om en sådan  värdeöverföring fattas av stämman, styrelsen eller motsvarande  organ under samma period.
Om arbetsgivaren ingår i en koncern av sådant slag som anges i 
1 kap. 4 § årsredovisningslagen (1995:1554), gäller vad som  anges om värdeöverföringar i första stycket även det eller de  moderföretag till arbetsgivaren som ingår i koncernen.
Tidsperiod
6 §
En arbetsgivare får, trots det som anges om tidsperioder i 
6 a, 7 a och 8 a §§ lagen (2013:948) om stöd vid  korttidsarbete, beviljas preliminärt stöd enligt 18 § samma  lag för stödmånader som anges i 1 § denna lag.
När preliminärt stöd inte får lämnas
7 §
Utöver vad som anges i 10 § lagen (2013:948) om stöd vid  korttidsarbete, får preliminärt stöd inte lämnas till en  arbetsgivare som har skulder avseende återkrav av stöd vid  korttidsarbete vilka överlämnats till Kronofogdemyndigheten  för indrivning.
Stöd får inte heller lämnas om arbetsgivaren, när ansökan om  sådant stöd prövas,
1. är skyldig att upprätta en kontrollbalansräkning enligt 
25 kap. 13 § aktiebolagslagen (2005:551), eller
2. är på obestånd.
Stöd för arbetstagare som tillhör arbetsgivarens familj
8 §
Preliminärt stöd får, trots det som anges i 11 § 3 lagen 
(2013:948) om stöd vid korttidsarbete, lämnas för arbetstagare  som tillhör arbetsgivarens familj.
Nivåer för arbetstids- och löneminskning
9 §
För stödmånader under perioden 1 januari-30 september 2021  får en arbetstagares arbetstidsminskning, utöver vad som  följer av 12 § lagen (2013:948) om stöd vid korttidsarbete,  uppgå till 80 procent av ordinarie arbetstid.
Lag (2021:939)
.
10 §
För stödmånader under perioden 1 januari-30 september 
2021 ska, vid tillämpning av 13 § lagen (2013:948) om stöd vid  korttidsarbete, löneminskningen uppgå till
1. 4 procent av ordinarie lön, om arbetstidsminskningen är 
20 procent,
2. 6 procent av ordinarie lön, om arbetstidsminskningen är 
40 procent,
3. 7,5 procent av ordinarie lön, om arbetstidsminskningen är 
60 procent, eller
4. 12 procent av ordinarie lön, om arbetstidsminskningen är 80  procent.
Lag (2021:702)
.
Beräkning av preliminärt stöd
11 §
För stödmånader under perioden 1 januari-30 september 
2021 ska, vid tillämpning av 17 § andra stycket lagen 
(2013:948) om stöd vid korttidsarbete, preliminärt stöd lämnas  med ett belopp som motsvarar 98,6 procent av underlaget  beräknat enligt 17 § första stycket samma lag.
Lag (2021:702)
.
Stöd under uppsägningstid
12 §
Stöd får, trots det som anges i 14 § lagen (2013:948) om  stöd vid korttidsarbete, lämnas under en arbetstagares  uppsägningstid. I sådana fall ska det, vid tillämpning av 13 §  samma lag, bortses från sådan ersättning som lämnas till  arbetstagaren för att arbetsgivaren ska uppfylla 12 § lagen 
(1982:80) om anställningsskydd.
Yttrande från revisor
13 §
Om summan av de ersättningar som arbetsgivaren redovisar  i arbetsgivardeklarationen för samtliga arbetstagare 
(lönesumman) för jämförelsemånaden uppgår till minst 
400 000 kronor, ska det tillsammans med ansökan om godkännande  lämnas ett skriftligt undertecknat yttrande från en  auktoriserad eller godkänd revisor eller ett registrerat  revisionsbolag.
Revisorn ska yttra sig över arbetsgivarens ekonomiska  svårigheter, orsakerna till dessa svårigheter och hur länge  svårigheterna förväntas bestå. Revisorn ska även yttra sig  över om det har förekommit sådana värdeöverföringar som avses  i 5 §. Revisorn ska granska de uppgifter i ansökan som  yttrandet avser samt räkenskapsmaterial, sammanställningar och  annat underlag som ligger till grund för uppgifterna i ansökan  och rapportera sina iakttagelser.
Stöd för administrativa kostnader
14 §
Om lönesumman för jämförelsemånaden uppgår till minst 
400 000 kronor, ges stöd även för administrativa kostnader som  uppkommit med anledning av ansökan. Sådant stöd ges med högst 
10 000 kronor per arbetsgivare.
Ansökan om preliminärt stöd
15 §
För stödmånader under perioden 1 december 2020-30  juni 2021 ska en ansökan om preliminärt stöd, i stället för  vad som anges i 18 § första stycket lagen (2013:948) om stöd  vid korttidsarbete, ha kommit in till Tillväxtverket inom fyra  kalendermånader från utgången av stödmånaden. I annat fall får  stöd inte lämnas för stödmånaden.
För stödmånader under perioden 1 juli-30 september 2021 ska en  ansökan om preliminärt stöd, i stället för vad som anges i 
18 § första stycket samma lag, ha kommit in till  Tillväxtverket senast vid utgången av november 2021. I annat  fall får stöd inte lämnas för stödmånaden.
Lag (2021:702)
.
Avstämning av preliminärt stöd
16 §
Om stödperioden inleds efter den 30 november 2020 och  avser stödmånader under perioden 1 december 2020-30 juni 2021  ska arbetsgivaren, i stället för vad som anges i 19 § tredje  stycket lagen (2013:948) om stöd vid korttidsarbete, göra en  avstämning vid utgången av juli 2021.
För stödmånader under perioden 1 juli-30 september 2021 ska  arbetsgivaren, i stället för vad som anges i 19 § tredje  stycket samma lag, göra en avstämning vid utgången av november 
2021.
Lag (2021:702)
.
17 §
De begränsningar som följer av 7 § gäller också vid  beräkning av ytterligare stöd enligt 27 § lagen (2013:948) om  stöd vid korttidsarbete.
Övergångsbestämmelser
2021:54
1. Denna lag träder i kraft den 15 februari 2021.
2. Lagen upphör att gälla vid utgången av juni 2021.
3. Den upphävda lagen gäller dock fortfarande för stöd som  avser stödmånader under perioden 1 december 2020-30 september 
2021.
Lag (2021:702)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.