Title: Förordning (1994:795) om tillstånd för kraftverk avsedda att drivas med oljebränsle
SFS Number: Svensk författningssamling 1994:795
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1994795-om-tillstand-for-kraftverk_sfs-1994-795/
Source Link: http://rkrattsbaser.gov.se/sfst?bet=1994:795
Amendment Register Link: http://rkrattsbaser.gov.se/sfsr?bet=1994:795
Ministry/Authority: Klimat- och näringslivsdepartementet RSE
Issued: 1994-06-09
Metadata: {"Utfärdad": "1994-06-09", "Ändrad": "t.o.m. SFS 1998:880"}

==================================================

Förordning (1994:795) om tillstånd för kraftverk avsedda att drivas med oljebränsle
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:795
Departement/myndighet
:   
Klimat- och näringslivsdepartementet RSE
Utfärdad
:   
1994-06-09
Ändrad
:   
t.o.m. SFS 1998:880
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Föreskrifterna i denna förordning meddelas för att Sverige skall uppfylla sina förpliktelser enligt avtalet om Europeiska ekonomiska samarbetsområdet (EES-avtalet).
2 §
Förordningen tillämpas på anläggningar i vilka ånga framställs för produktion av elektrisk kraft genom förbränning eller förgasning av bränslen.
Frågor om miljöfarlig verksamhet prövas enligt miljöbalken.
Förordning (1998:880).
Tillstånd
3 §
Tillstånd krävs för att
1. uppföra ett kraftverk som avses i 2 § första stycket och som huvudsakligen skall drivas med oljebränslen, eller
2. ändra ett kraftverk som avses i 2 § första stycket till ett utförande för sådan drift som anges i 1.
4 §
Tillstånd får meddelas endast om
1. kraftverket har en elektrisk effekt mindre än 10 MW eller är avsett uteslutande för toppbelastnings- eller reservändamål,
2. oljebränslen används uteslutande för att tända och underhålla förbränningen av andra produkter och om deras totala energitillskott förblir ringa,
3. oljebränslet är en restprodukt som inte kan användas mer effektivt för andra ändamål,
4. försörjning med andra bränslen inte kan säkerställas eller om deras användning inte kan komma i fråga på grund av ekonomiska eller tekniska skäl eller av säkerhetsskäl, eller
5. speciella skäl som hänför sig till skyddet för miljön nödvändiggör användning av oljebränslen i kraftverket.
5 §
Frågor om tillstånd enligt 3 § prövas av Statens energimyndighet.
Statens energimyndighets beslut får överklagas hos regeringen.
Förordning (1997:875).
Tillsyn
6 §
Statens energimyndighet har tillsyn över att denna förordning följs.
Förordning (1997:875).
Ansvar
7 §
Till böter döms den som med uppsåt eller av oaktsamhet påbörjar en åtgärd som anges i 3 § utan att tillstånd meddelats, om gärningen inte är belagd med straff enligt annan författning.
I ringa fall skall inte dömas till ansvar.
Verkställighetsföreskrifter
8 §
Föreskrifter för verkställighet av denna förordning meddelas av Statens energimyndighet. Förordning (1997:875).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.