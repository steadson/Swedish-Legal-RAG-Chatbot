Title: Förordning (2018:1578) om tillfällig ersättning till kommuner för kostnader med anledning av skogsbränder
SFS Number: Svensk författningssamling 2018:1578
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181578-om-tillfallig-ersattning_sfs-2018-1578/
Source Link: http://rkrattsbaser.gov.se/sfst?bet=2018:1578
Amendment Register Link: http://rkrattsbaser.gov.se/sfsr?bet=2018:1578
Ministry/Authority: Finansdepartementet SFÖ
Issued: 2018-09-27
Metadata: {"Utfärdad": "2018-09-27"}

==================================================

Förordning (2018:1578) om tillfällig ersättning till kommuner för kostnader med anledning av skogsbränder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1578
Departement/myndighet
:   
Finansdepartementet SFÖ
Utfärdad
:   
2018-09-27
Tidsbestämd
: 
2020-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Ersättning enligt denna förordning får lämnas till  kommuner för kostnader som uppstått med anledning av  skogsbränder under juli och augusti 2018 och som inte är  hänförliga till räddningstjänst enligt 1 kap. 2 § lagen 
(2003:778) om skydd mot olyckor.
Ersättning lämnas i mån av tillgång på medel.
2 §
Ersättning får endast lämnas för kostnader som inte  ersätts på annat sätt.
Ersättning får inte lämnas för kostnader för att rädda egen  egendom eller återplantera skog eller för skadestånd eller  ränta.
Ansökan om ersättning
3 §
En ansökan om ersättning ska ha kommit in till  Länsstyrelsen i Jämtlands län senast den 15 november 2018.  Ansökan ska innehålla
1. uppgift om sökt ersättningsbelopp, och
2. underlag för de kostnader som beloppet avser.
4 §
Länsstyrelsen i Jämtlands län får begära att en kommun  inom en viss tid ska lämna de ytterligare uppgifter som  behövs för behandling av ansökan.
Beslut om ersättning
5 §
Länsstyrelsen i Jämtlands län prövar frågor om  ersättning enligt denna förordning.
Innan länsstyrelsen fattar beslut om ersättning ska den ha  inhämtat synpunkter från länsstyrelsen i den ansökande  kommunens län.
Länsstyrelsen ska även göra en sammanställning av all den  ersättning som det finns skäl att betala ut. Om denna samlade  ersättning överstiger tillgängliga medel ska varje kommuns  ersättning minskas så att kommunens andel av de tillgängliga  medlen är proportionell i förhållande till dess andel av den  samlade ersättningen.
Återkrav
6 §
Om en kommun har fått ersättning på felaktiga grunder  eller av annan anledning har fått ersättning med ett för högt  belopp, får Länsstyrelsen i Jämtlands län besluta att helt  eller delvis kräva tillbaka den felaktigt utbetalda  ersättningen.
Ett sådant beslut får fattas senast den 31 december 2019.
Överklagande
7 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.