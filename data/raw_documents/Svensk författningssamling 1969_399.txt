Title: Kungörelse (1969:399) om förvaltare för avlyst flottled
SFS Number: Svensk författningssamling 1969:399
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1969399-om-forvaltare-for-avlyst_sfs-1969-399/
Source Link: http://rkrattsbaser.gov.se/sfst?bet=1969:399
Amendment Register Link: http://rkrattsbaser.gov.se/sfsr?bet=1969:399
Ministry/Authority: Landsbygds- och infrastrukturdepartementet RSL
Issued: 1969-05-29
Metadata: {"Utfärdad": "1969-05-29"}

==================================================

Kungörelse (1969:399) om förvaltare för avlyst flottled
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1969:399
Departement/myndighet
:   
Landsbygds- och infrastrukturdepartementet RSL
Utfärdad
:   
1969-05-29
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Beslut i fråga om återställningsåtgärder av förvaltare, som anges  i 82 a § lagen om flottning i allmän flottled, delges den som beröres  av beslutet, om skäl föreligger till det.
2 §
Medel som står till förvaltarens förfogande skall insättas i bank  mot ränta om de ej behöver tagas i anspråk genast.
3 §
Förvaltaren skall för varje kalenderår avlämna en skriftlig  redogörelse innehållande, i förekommande fall, dels uppgift om  vidtagna åtgärder under kalenderåret för avveckling av flottleden och  förvaltarens kostnad för avvecklingen, dels uppgift om de  återställningsåtgärder förvaltaren vidtagit under året, dels en  ekonomisk redovisning för året, dels uppgift om förvaltarens  ersättningsanspråk för dennes arbete med återställningsåtgärder.
Redogörelsen inges till länsstyrelsen i det län, där  flottningsstyrelsen har eller har haft sitt säte, före utgången av  januari månad påföljande år.
Redogörelse enligt första stycket inges också när uppdraget  fullgjorts.
4 §
Länsstyrelse, som har mottagit redogörelse enligt 3 §, skall  genast efter mottagandet sända en kopia av redogörelsen till  länsstyrelsen inom annat län som beröres av återställningsåtgärderna  och till myndighet eller annan som ställt medel till förfogande.
5 §
Sedan länsstyrelsen granskat redogörelse enligt 3 §, beslutar  länsstyrelsen om ersättning till förvaltaren för dennes arbete med  återställningsåtgärder.
I den mån medel står till förvaltarens förfogande får länsstyrelsen på  framställning av förvaltaren besluta om ersättning även vid annan  tidpunkt än som följer av första stycket.
6 §
Länsstyrelsen i det län, där flottningsstyrelsen har eller har  haft sitt säte, får ålägga förvaltaren att inkomma med plan över  återställningsåtgärder. Länsstyrelsen får också i övrigt ge närmare  föreskrifter för förvaltarens verksamhet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.