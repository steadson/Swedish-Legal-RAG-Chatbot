Title: Läkemedelsförordning (2015:458)
SFS Number: Svensk författningssamling 2015:458
URL: https://www.riksdagen.se/sv/dokument-och-lagar/dokument/svensk-forfattningssamling/lakemedelsforordning-2015458_sfs-2015-458/
Source Link: http://rkrattsbaser.gov.se/sfst?bet=2015:458
Amendment Register Link: http://rkrattsbaser.gov.se/sfsr?bet=2015:458
Ministry/Authority: Socialdepartementet
Issued: 2015-06-25
Metadata: {"Utfärdad": "2015-06-25", "Ändrad": "t.o.m. SFS 2023:288"}

==================================================

Läkemedelsförordning (2015:458)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:458
Departement/myndighet
:   
Socialdepartementet
Utfärdad
:   
2015-06-25
Ändrad
:   
t.o.m. SFS 2023:288
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Förordningens tillämpningsområde
2 kap. Godkännande, registrering och tillstånd till  försäljning av läkemedel
3 kap. Säkerhetsövervakning, kontroll och återkallelse
4 kap. Klinisk läkemedelsprövning
5 kap. Tillverkning
6 kap. Import och annan införsel
7 kap. Bestämmelser om tidsfrister för beslut samt utlämnande  av
8 kap. Övriga bestämmelser
9 kap. Bemyndiganden
Övergångsbestämmelser
1 kap. Förordningens tillämpningsområde
Innehåll
1 §
I denna förordning finns kompletterande bestämmelser till  läkemedelslagen (2015:315).
I fråga om veterinärmedicinska läkemedel finns bestämmelser  även i Europaparlamentets och rådets förordning (EU) 2019/6 av  den 11 december 2018 om veterinärmedicinska läkemedel och om  upphävande av direktiv 2001/82/EG. Förordning (2023:102).
Uttryck i förordningen
2 §
De uttryck som används i läkemedelslagen (2015:315) har  samma betydelse i denna förordning.
Förordningens tillämpning i vissa fall
3 §
För ett homeopatiskt läkemedel som kan registreras enligt  läkemedelslagen (2015:315) ska följande bestämmelser inte  gälla:
- 1 kap. 4 §, om traditionella växtbaserade humanläkemedel,
- 2 kap. 3, 5, 6, 10 och 11 §§ samt 14 och 15 §§, om vissa  frågor gällande godkännande och registrering för  försäljning,
- 3 kap. 1-9, 11 och 12 §§, om säkerhetsövervakning och  kontroll,
- 4 kap., om klinisk läkemedelsprövning,
- 6 kap. 5 §, om underrättelse vid parallelldistribution,
- 8 kap. 1 och 2 §§, om immunologiska veterinärmedicinska  läkemedel, och
- 9 kap. 2 § samt 3 § 1, med bemyndiganden.
4 §
För ett traditionellt växtbaserat humanläkemedel som kan  registreras enligt läkemedelslagen (2015:315) ska följande  bestämmelser inte gälla:
- 1 kap. 3 § om homeopatiska läkemedel,
- 2 kap. 3 och 4 §§, 5 § första stycket, 6 och 14 §§ om vissa  frågor som gäller godkännande för försäljning samt 18 § om  information vid försäljningsuppehåll för läkemedel,
- 3 kap. 9, 10 och 12 §§ om vissa frågor som gäller  säkerhetsövervakning och kontroll,
- 6 kap. 5 § om underrättelse vid parallelldistribution,
- 8 kap. 1 och 2 §§ om immunologiska veterinärmedicinska  läkemedel, och
- 9 kap. 1 och 2 §§ samt 8 § första stycket 3 med  bemyndiganden.
Bestämmelserna i 4 kap. ska enbart gälla i de fall  Läkemedelsverket enligt 4 kap. 5 § läkemedelslagen ålagt en  sökande att lämna in resultat av kliniska läkemedelsprövningar  till verket. Förordning (2020:59).
5 §
För ett läkemedel som omfattas av sjukhusundantag ska  följande bestämmelser gälla i tillämpliga delar:
- 1 kap. 2 §, om uttryck i förordningen,
- 3 kap. 4, 11 och 14 §§, om vissa frågor gällande  säkerhetsövervakning,
- 5 kap., om tillverkning,
- 7 kap. 1, 2 och 4 §§, om tidsfrister för beslut samt  utlämnande av information,
- 8 kap. 3 § första stycket, 4 och 6 §§, om förordnande,  ombud och intyg, och
- 9 kap. 3 § 1, 4-6 §§, 9 § 2, 11 och 12 §§, med  bemyndiganden.
Det som föreskrivs i 3 kap. 7 § första och andra styckena och 
13 § gäller även för den som har tillstånd att tillverka ett  läkemedel som omfattas av sjukhusundantag.
Läkemedelsverket får i enskilda fall besluta om att det som  föreskrivs i 3 kap. 7 § första och andra styckena och det som  förskrivs i 6 kap. 2 och 3 §§ läkemedelslagen (2015:315) inte  ska gälla för den som har tillstånd att tillverka ett  läkemedel som omfattas av sjukhusundantag.
2 kap. Godkännande, registrering och tillstånd till  försäljning av läkemedel
Ansökan
1 §
Endast den som har ett fast driftställe för sin  verksamhet inom Europeiska ekonomiska samarbetsområdet (EES)  får ansöka om
1. godkännande eller registrering för försäljning enligt 4  kap. 2, 4, 5 eller 9 § läkemedelslagen (2015:315),
2. erkännande av ett godkännande eller en registrering för  försäljning som har meddelats i ett annat EES-land enligt 4  kap. 6 eller 7 § läkemedelslagen, eller
3. tillstånd till försäljning enligt 4 kap. 10 §  läkemedelslagen.
Dokumentation som ska bifogas en ansökan
2 §
Sådan dokumentation som Läkemedelsverket bestämmer ska  bifogas en ansökan om
1. godkännande eller registrering för försäljning enligt 4  kap. 2, 4, 5 eller 9 § läkemedelslagen (2015:315),
2. erkännande av ett godkännande eller en registrering för  försäljning som har meddelats i ett annat EES-land enligt 4  kap. 6 eller 7 § läkemedelslagen,
3. tillstånd till försäljning enligt 4 kap. 10 §  läkemedelslagen, eller
4. sådant förnyat godkännande för försäljning som avses i 4  kap. 17 § läkemedelslagen eller förnyad registrering för  försäljning. Förordning (2018:494).
Vissa undantag från dokumentationskrav
3 §
Utöver vad som anges i 4 kap. 13 § läkemedelslagen 
(2015:315) ska Läkemedelsverket medge undantag från krav på  att sökanden ger in dokumentation med resultat av prekliniska  studier och kliniska läkemedelsprövningar om
1. sökanden visar att de aktiva substanserna i det läkemedel  som ansökan avser har haft en väletablerad medicinsk  användning inom EES under minst tio år, med erkänd effekt och  en godtagbar säkerhetsnivå som motsvarar villkoren i bilaga I  till Europaparlamentets och rådets direktiv 2001/83/EG av den 
6 november 2001 om upprättande av gemenskapsregler för  humanläkemedel, i lydelsen enligt kommissionens direktiv 
2009/120/EG, eller i bilaga I till Europaparlamentets och  rådets direktiv 2001/82/EG av den 6 november 2001 om  upprättande av gemenskapsregler för veterinärmedicinska  läkemedel, i lydelsen enligt kommissionens direktiv 
2009/9/EG,
2. det läkemedel som ansökan avser innehåller kombinationer  av sådana aktiva substanser som ingår i sammansättningen i  godkända läkemedel, men som inte använts i kombination med  varandra, eller
3. det läkemedel som ansökan avser har samma kvalitativa och  kvantitativa sammansättning i fråga om aktiva substanser och  samma läkemedelsform som ett tidigare godkänt läkemedel och  innehavaren av godkännandet för försäljning medger att den  dokumentation som ligger till grund för godkännandet får  åberopas av den sökande.
I fall som avses i första stycket 3 ska undantag från krav på  att sökanden ger in dokumentation medges även i fråga om  resultat av farmaceutiska undersökningar.
Särskilda villkor i ett beslut om godkännande för  försäljning
4 §
Särskilda villkor i ett beslut om godkännande för  försäljning av ett läkemedel enligt 4 kap. 2 §  läkemedelslagen (2015:315) ska utformas i enlighet med vad  som föreskrivs om villkor vid godkännande för försäljning i  bilaga I till Europaparlamentets och rådets direktiv 
2001/83/EG, i lydelsen enligt kommissionens direktiv 
2009/120/EG, eller i bilaga I till Europaparlamentets och  rådets direktiv 2001/82/EG, i lydelsen enligt kommissionens  direktiv 2009/9/EG.
Utöver vad som anges i första stycket får ett beslut om  godkännande av ett humanläkemedel förenas med
1. villkor att vissa av de åtgärder som ingår i  riskhanteringssystemet och som syftar till att säkerställa  säker användning av läkemedlet ska vidtas,
2. villkor att det ska göras säkerhetsstudier efter det att  läkemedlet har godkänts,
3. villkor att det ska göras effektstudier efter det att  läkemedlet har godkänts, om det finns misstankar om  läkemedlets effekt och sådana misstankar kan undanröjas först  efter det att läkemedlet har släppts ut på marknaden,
4. villkor att det finns ett ändamålsenligt system för  säkerhetsövervakning,
5. villkor om registrering eller rapportering av misstänkta  biverkningar av läkemedlet, och
6. andra villkor eller begränsningar som behövs för att en  säker och effektiv användning av läkemedlet ska iakttas.
Rapporter
5 §
I ett beslut om godkännande för försäljning av ett  humanläkemedel ska det anges hur ofta innehavaren av  godkännandet ska lämna periodiska säkerhetsrapporter. Datum  för inlämning av rapporterna ska beräknas från datumet för  godkännandet för försäljning.
För att bestämma hur ofta periodiska säkerhetsrapporter ska  lämnas för ett humanläkemedel för vilket det har beviljats  olika godkännanden för försäljning, men som innehåller samma  aktiva substans eller samma kombination av aktiva substanser,  får Läkemedelsverket tillämpa det förfarande som avses i  artikel 107c.4-6 i Europaparlamentets och rådets direktiv 
2001/83/EG, i lydelsen enligt Europaparlamentets och rådets  direktiv 2010/84/EU.
6 §
När Läkemedelsverket har godkänt ett läkemedel för  försäljning ska verket ta fram en utredningsrapport om  läkemedlet. Utredningsrapporten ska innehålla
1. resultaten av farmaceutiska undersökningar,
2. resultaten av prekliniska studier,
3. resultaten av kliniska läkemedelsprövningar,
4. information om riskhanteringssystem, och
5. information om system för säkerhetsövervakning för  läkemedlet.
Om rapporten avser ett humanläkemedel ska den även innehålla  information om huruvida godkännandet för försäljning är  förenat med villkor för användningen av läkemedlet och en  sammanfattning av rapporten.
Utredningsrapporten ska uppdateras om det finns ny  information som är av betydelse för utvärderingen av  läkemedlets kvalitet, säkerhet och effekt.
Erkännande av ett godkännande eller en registrering av ett  läkemedel som har meddelats i ett annat EES-land
7 §
Vid prövning av en ansökan enligt 4 kap. 6 eller 7 §  läkemedelslagen (2015:315) om erkännande av ett sådant  godkännande eller en sådan registrering för försäljning av  ett läkemedel som har meddelats i ett annat EES-land ska  Läkemedelsverket, inom 90 dagar från det att verket mottagit  det underlag som upprättats av det land som har meddelat  godkännandet eller registreringen (referensmedlemslandet),  pröva om underlaget ska godkännas. Underlaget ska godkännas  om det saknas anledning att anta
1. att humanläkemedlet skulle kunna innebära en allvarlig  folkhälsorisk, eller
2. att det veterinärmedicinska läkemedlet skulle kunna  innebära en allvarlig risk för människors eller djurs hälsa  eller för miljön.
Om Läkemedelsverket vid prövningen finner att underlaget ska  godkännas och samtliga berörda medlemsländer är eniga i denna  bedömning, ska verket meddela beslut om att erkänna  godkännandet eller registreringen för försäljning inom 30  dagar från det att enighet konstaterats.
Det decentraliserade förfarandet
8 §
Läkemedelsverket ska i ett sådant decentraliserat  förfarande som avses i 4 kap. 9 § andra stycket  läkemedelslagen (2015:315) inom 90 dagar från det att verket  mottagit det underlag som upprättats av referensmedlemslandet  pröva om underlaget ska godkännas. Underlaget ska godkännas  om det saknas anledning att anta
1. att humanläkemedlet skulle kunna innebära en allvarlig  folkhälsorisk, eller
2. att det veterinärmedicinska läkemedlet skulle kunna  innebära en allvarlig risk för människors eller djurs hälsa  eller för miljön.
Om Läkemedelsverket vid prövningen finner att underlaget ska  godkännas och samtliga berörda medlemsländer är eniga i denna  bedömning, ska verket meddela beslut om att godkänna eller  registrera läkemedlet för försäljning inom 30 dagar från det  att enighet konstaterats.
Samordningsförfarande
9 §
Om Läkemedelsverket vid prövningen enligt 7 eller 8 §  bedömer att underlaget inte kan godkännas, ska verket  utförligt motivera sitt ställningstagande för  referensmedlemslandet, andra berörda medlemsländer och  sökanden. I sådant fall eller då enighet i denna fråga annars  inte råder mellan samtliga berörda medlemsländer, ska  Läkemedelsverket medverka i ett förfarande i en sådan  samordningsgrupp som avses i artikel 27 i Europaparlamentets  och rådets direktiv 2001/83/EG, i lydelsen enligt  Europaparlamentets och rådets direktiv 2010/84/EU, eller i  artikel 31 i Europaparlamentets och rådets direktiv 
2001/82/EG, i lydelsen enligt Europaparlamentets och rådets  direktiv 2004/28/EG.
Under samordningsförfarandet enligt artikel 29.3 i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2004/27/EG,  eller enligt artikel 33.3 i Europaparlamentets och rådets  direktiv 2001/82/EG, i lydelsen enligt Europaparlamentets och  rådets direktiv 2004/28/EG, får Läkemedelsverket inte bevilja  eller avslå ansökan.
Om enighet mellan medlemsländerna uppnås, ska  Läkemedelsverket besluta i enlighet med samordningsgruppens  ställningstagande inom 30 dagar från det att enighet  konstaterats.
10 §
Beslutar Läkemedelsverket att på sökandens begäran  godkänna, registrera eller att erkänna ett godkännande eller  en registrering för försäljning som har meddelats i ett annat  land efter det att ett sådant förfarande som avses i 9 §  avslutats utan att enighet uppnåtts, men före det att  Europeiska kommissionen meddelat ett sådant beslut som avses  i artikel 34.1 i Europaparlamentets och rådets direktiv 
2001/83/EG, i lydelsen enligt Europaparlamentets och rådets  direktiv 2004/27/EG, eller i artikel 38.1 i  Europaparlamentets och rådets direktiv 2001/82/EG, i lydelsen  enligt Europaparlamentets och rådets direktiv 2004/28/EG, ska  det av verkets beslut framgå att det kan komma att ändras  till följd av kommissionens beslut.
11 §
Om Europeiska kommissionen meddelat ett sådant beslut  som avses i 4 kap. 6 § tredje stycket, 4 kap. 7 § tredje  stycket eller 4 kap. 9 § andra stycket läkemedelslagen 
(2015:315), ska Läkemedelsverkets beslut enligt nämnda  bestämmelser meddelas inom 30 dagar från det att  kommissionens beslut meddelats.
Överensstämmer kommissionens beslut med ett sådant beslut av  Läkemedelsverket som avses i 10 § behöver dock inte något  ytterligare beslut meddelas av verket.
Skyldigheter när Sverige är referensmedlemsland
12 §
Om ett läkemedel godkänts eller registrerats för  försäljning av Läkemedelsverket ska verket, på begäran av den  som är innehavare av godkännandet eller registreringen och  som i ett annat land inom EES ansökt om erkännande av  godkännandet eller registreringen, fullgöra de skyldigheter  som åligger ett referensmedlemsland enligt artiklarna 28.2  och 28.4 i Europaparlamentets och rådets direktiv 2001/83/EG,  i lydelsen enligt Europaparlamentets och rådets direktiv 
2004/27/EG, eller enligt artiklarna 32.2 och 32.4 i  Europaparlamentets och rådets direktiv 2001/82/EG, i lydelsen  enligt Europaparlamentets och rådets direktiv 2004/28/EG.
13 §
Ett sådant underlag som Läkemedelsverket ska utarbeta  enligt 4 kap. 9 § första stycket läkemedelslagen (2015:315)  ska innehålla förslag till
1. utredningsprotokoll,
2. sammanfattning av läkemedlets egenskaper,
3. märkning, och
4. bipacksedel.
Underlaget ska färdigställas inom 120 dagar från det att  sökanden kommit in med en begäran till Läkemedelsverket om  att Sverige ska fungera som referensmedlemsland. När  underlaget har färdigställts ska verket sända det till  sökanden.
Behörig myndighets skyldigheter i vissa fall
14 §
Läkemedelsverket ska fullgöra en behörig myndighets  skyldigheter enligt artikel 6.2 i Europaparlamentets och  rådets direktiv 2001/82/EG, i lydelsen enligt  Europaparlamentets och rådets direktiv 2004/28/EG.
Begäran om yttrande, hänskjutande samt inledande och  deltagande i vissa förfaranden
15 §
Läkemedelsverket får
1. begära yttrande av kommittén för växtbaserade läkemedel  enligt artikel 16c.1 c i Europaparlamentets och rådets  direktiv 2001/83/EG, i lydelsen enligt Europaparlamentets och  rådets direktiv 2004/24/EG,
2. hänskjuta en fråga om ett växtbaserat läkemedel till  kommittén för växtbaserade läkemedel enligt artikel 16c.4 i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2004/24/EG,
3. inleda och delta i förfaranden som avses i artiklarna 34.1  och 35.1 i Europaparlamentets och rådets direktiv 2001/82/EG,  i lydelsen enligt Europaparlamentets och rådets direktiv 
2004/28/EG, och i artikel 40 i Europaparlamentets och rådets  direktiv 2001/82/EG, i den ursprungliga lydelsen, och i  artiklarna 30.1 och 30.2 i Europaparlamentets och rådets  direktiv 2001/83/EG, i lydelsen enligt Europaparlamentets och  rådets direktiv 2004/27/EG, och i artikel 31.1 i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2010/84/EU.
Tillstånd till försäljning i andra fall
16 §
Har upphävts genom förordning (2018:494).
17 §
Tillstånd till försäljning av ett läkemedel enligt 4  kap. 10 § läkemedelslagen (2015:315) får meddelas för att  tillgodose särskilda behov av läkemedel i hälso- och  sjukvården eller i den veterinärmedicinska verksamheten.  Frågor om sådana tillstånd prövas av Läkemedelsverket.  Tillstånd får meddelas för viss tid och får förenas med  villkor till skydd för enskilda. Förordning (2018:494).
Information vid försäljningsupphåll för läkemedel
18 §
Läkemedelsverket ska fortlöpande föra och offentliggöra  en förteckning över följande uppgifter om läkemedel för vilka  sådana försäljningsuppehåll gäller som har meddelats  myndigheten enligt 4 kap. 18 § första stycket läkemedelslagen 
(2015:315):
1. läkemedlets namn, läkemedelsform, berörda styrkor och  förpackningsstorlekar,
2. aktuell status för försäljningsuppehållet och under vilken  period uppehållet förväntas pågå, datum för första anmälan  enligt 4 kap. 18 § första stycket läkemedelslagen, datum för  publicering samt datum för när läkemedlet åter är till  försäljning, och
3. namn och övriga kontaktuppgifter avseende innehavaren av  godkännandet för försäljning av läkemedlet.  Förordning (2020:59).
3 kap. Säkerhetsövervakning, kontroll och återkallelse
Läkemedelsverkets system för säkerhetsövervakning
1 §
Läkemedelsverkets system för säkerhetsövervakning av  veterinärmedicinska läkemedel ska utformas i enlighet med de  riktlinjer som avses i artikel 77 i Europaparlamentets och  rådets direktiv 2001/82/EG, i lydelsen enligt  Europaparlamentets och rådets direktiv 2004/28/EG.
2 §
Läkemedelsverket ska som ett led i säkerhetsövervakningen  av humanläkemedel
1. möjliggöra och underlätta för konsumenter och hälso- och  sjukvårdspersonal att rapportera misstänkta biverkningar av  läkemedel till Läkemedelsverket,
2. säkerställa att uppgifterna till den vetenskapliga  utvärderingen av rapporter om misstänkta biverkningar av  läkemedel är exakta och möjliga att kontrollera, och
3. genomföra åtgärder för att identifiera biologiska  läkemedel som är föremål för en rapport om en misstänkt  biverkning och som förskrivs, lämnas ut eller säljs i  Sverige.
3 §
Läkemedelsverket ska på sin webbplats tillhandahålla  information om humanläkemedel med följande innehåll:
1. offentliga utredningsrapporter, produktresuméer och  bipacksedlar,
2. sammanfattningar av riskhanteringsplaner,
3. en förteckning över läkemedel som avses i artikel 23 i  Europaparlamentets och rådets förordning (EG) nr 726/2004 av  den 31 mars 2004 om inrättande av unionsförfaranden för  godkännande av och tillsyn över humanläkemedel och om  inrättande av en europeisk läkemedelsmyndighet, i lydelsen  enligt Europaparlamentets och rådets förordning (EU)  nr 1027/2012,
4. upplysningar om hur konsumenter och hälso- och  sjukvårdspersonal kan rapportera misstänkta biverkningar av  läkemedel till Läkemedelsverket, och
5. en länk till den webbportal som avses i artikel 26 i  förordning (EG) nr 726/2004, i lydelsen enligt  Europaparlamentets och rådets förordning (EU) nr 1235/2010.
Förordning (2023:102).
4 §
Läkemedelsverket ska genom att utvärdera de periodiska  säkerhetsrapporter som lämnas till verket fastställa om det  finns nya risker, om riskerna har ändrats eller om  förhållandet mellan nyttan och riskerna med läkemedlet har  ändrats.
Samordningsförfarande
5 §
Det samordningsförfarande som avses i artiklarna 107e och 
107g i Europaparlamentets och rådets direktiv 2001/83/EG, i  lydelsen enligt Europaparlamentets och rådets direktiv 
2010/84/EU, ska användas för att utvärdera periodiska  säkerhetsrapporter för
1. humanläkemedel som godkänts eller registrerats i mer än  ett land inom EES, och
2. humanläkemedel som innehåller samma aktiva substans eller  samma kombination av aktiva substanser och för vilka ett  referensdatum och inlämningsintervall för EES har  fastställts.
Läkemedelsverket ska fullgöra de skyldigheter som  medlemsländer har enligt nämnda artiklar i direktivet.
6 §
Om det är nödvändigt att genomföra skyndsamma åtgärder på  grund av misstanke om säkerhetsrisker med ett humanläkemedel,  ska Läkemedelsverket inleda det samordningsförfarande som  avses i artiklarna 107i och 107j i Europaparlamentets och  rådets direktiv 2001/83/EG, i lydelsen enligt  Europaparlamentets och rådets direktiv 2012/26/EU, och i  artikel 107k i Europaparlamentets och rådets direktiv 
2001/83/EG, i lydelsen enligt Europaparlamentets och rådets  direktiv 2010/84/EU, om verket
1. överväger att tillfälligt återkalla eller upphäva ett  godkännande eller en registrering för försäljning,
2. överväger att förbjuda tillhandahållandet av ett  humanläkemedel eller avslå en ansökan om förnyat godkännande  eller förnyad registrering för försäljning,
3. får information om att en innehavare av ett godkännande  eller en registrering för försäljning har upphört med  försäljningen av ett humanläkemedel eller vidtagit eller  avser att vidta åtgärder för att dra tillbaka godkännandet  eller registreringen för försäljning, eller
4. anser att ett godkännande eller en registrering för  försäljning ska ändras.
Om förfarandet inleds ska Läkemedelsverket fullgöra de  skyldigheter som medlemsländer har enligt nämnda artiklar i  direktivet.
Skyldigheter för innehavare av godkännande eller registrering  för försäljning
7 §
Den som innehar ett godkännande eller en registrering för  försäljning av ett läkemedel ska föra register med alla  uppgifter om misstänkta biverkningar av läkemedlet som  förekommit i EES eller i tredjeland och som kommit till  innehavarens kännedom. Innehavaren ska rapportera alla sådana  biverkningar i enlighet med föreskrifter som Läkemedelsverket  kan meddela med stöd av 9 kap. 12 §.
Om en innehavare av ett godkännande eller en registrering för  försäljning får kännedom om omständigheter som utgör skäl att  anta att uppgifter eller handlingar som ligger till grund för  godkännandet eller registreringen inte är riktiga eller bör  kompletteras är denne skyldig att omedelbart rapportera detta  till Läkemedelsverket.
Den som innehar ett godkännande eller en registrering för  försäljning av ett humanläkemedel ska rapportera nya risker  eller risker som har ändrats eller ändringar i förhållandet  mellan nyttan och riskerna med läkemedlet till  Läkemedelsverket och Europeiska läkemedelsmyndigheten.
8 §
Den som innehar ett godkännande eller en registrering för  försäljning av ett humanläkemedel ska upprätthålla en  detaljerad beskrivning av det system för säkerhetsövervakning  som innehavaren använder för ett eller flera godkända eller  registrerade läkemedel (master file för systemet för  säkerhetsövervakning).
Innehavaren ska på begäran av Läkemedelsverket översända en  kopia av den beskrivning av systemet för säkerhetsövervakning  som avses i första stycket till verket. En sådan kopia ska ha  kommit in till verket senast sju dagar efter det att  innehavaren tagit emot en sådan begäran.
Icke-interventionsstudier avseende säkerhet
9 §
Om en innehavare av ett godkännande för försäljning av  ett humanläkemedel har fått ett tillstånd som avses i 6 kap. 
7 § läkemedelslagen (2015:315), ska innehavaren ge in det  godkända protokollet för studien till Läkemedelsverket innan  studien påbörjas.
Om det sker en uppföljning av resultaten av en  icke-interventionsstudie avseende säkerhet enligt det  samordningsförfarande som avses i artikel 107q i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2010/84/EU, ska  Läkemedelsverket fullgöra de skyldigheter som medlemsländer  har enligt artikeln.
10 §
Läkemedelsverket får, för sådana studier som avses i 6  kap. 6 § första stycket läkemedelslagen (2015:315), i  enskilda fall besluta om undantag från kravet på slutrapport  i 6 kap. 5 § andra stycket samma lag.
Informationsskyldighet avseende läkemedel som omfattas av  sjukhusundantag
11 §
Läkemedelsverket ska när det gäller ett läkemedel som  omfattas av sjukhusundantag informera
1. Europeiska läkemedelsmyndigheten om misstänkta biverkningar  av läkemedlet,
2. de behöriga myndigheter inom EES som ansvarar för  genomförandet av Europaparlamentets och rådets förordning (EU) 
2017/745 av den 5 april 2017 om medicintekniska produkter, om  ändring av direktiv 2001/83/EG, förordning (EG) nr 178/2002  och förordning (EG) nr 1223/2009 och om upphävande av rådets  direktiv 90/385/EEG och 93/42/EEG,
3. de behöriga myndigheter inom EES som ansvarar för  genomförandet av Europaparlamentets och rådets direktiv 
2004/23/EG av den 31 mars 2004 om fastställande av kvalitets-  och säkerhetsnormer för donation, tillvaratagande, kontroll,  bearbetning, konservering, förvaring och distribution av  mänskliga vävnader och celler, i lydelsen enligt  Europaparlamentets och rådets förordning (EG) nr 596/2009, om  allvarliga komplikationer eller biverkningar som orsakats av  läkemedlet, om det innehåller en eller flera medicintekniska  produkter, och
4. den som har tillstånd att tillverka läkemedlet och det  sjukhus som har använt läkemedlet om misstänkta biverkningar  av läkemedlet.
Om information enligt första stycket 1 och 4 avser allvarliga  misstänkta biverkningar, ska den lämnas inom 15 dagar efter  det att verket har fått kännedom om misstanken. Avser  informationen icke allvarliga misstänkta biverkningar ska den  i stället lämnas inom 90 dagar efter det att verket har fått  kännedom om misstanken.
Om Läkemedelsverket, efter att ha utvärderat uppgifter som rör  säkerhetsövervakningen, finner att tillstånd till tillverkning  av ett läkemedel som omfattas av sjukhusundantag bör  återkallas tillfälligt, upphävas eller ändras ska verket utan  dröjsmål underrätta den som har tillstånd att tillverka  läkemedlet om detta. Förordning (2021:638).
System för anmälan av humanläkemedel som bedöms vara
förfalskade eller ha kvalitetsdefekter
12 §
Läkemedelsverket ska ansvara för ett system för att ta  emot och hantera anmälningar om humanläkemedel som bedöms  vara förfalskade eller ha kvalitetsdefekter.
Behandling av personuppgifter
13 §
Läkemedelsverket och innehavare av ett godkännande eller  en registrering för försäljning får behandla personuppgifter  som rör hälsa om behandlingen är nödvändig för att fullgöra de  skyldigheter som föreskrivs i läkemedelslagen (2015:315),  Europaparlamentets och rådets förordning (EU) 2019/6 eller i  denna förordning.
Annan än Läkemedelsverket som behandlar personuppgifter med  stöd av första stycket får utöver detta inte behandla  personuppgifterna för några andra ändamål än arkivändamål av  allmänt intresse, vetenskapliga eller historiska  forskningsändamål eller statistiska ändamål. Vad som nu sagts  hindrar inte att personuppgifterna behandlas med stöd av ett  uttryckligt samtycke från den registrerade.
Läkemedelsverket är personuppgiftsansvarigt för behandling av  personuppgifter som verket utför för att fullgöra en sådan  skyldighet som avses i första stycket. Förordning (2023:102).
Hälsodataregister
14 §
Läkemedelsverket får föra hälsodataregister enligt 1 §  lagen (1998:543) om hälsodataregister för att tillgodose  behovet av uppgifter för de ändamål som anges i 6 kap. 1 §  läkemedelslagen (2015:315) samt för framställning av  statistik och för forskning.
4 kap. Klinisk läkemedelsprövning
Klinisk läkemedelsprövning på människor
1 §
En ansökan om tillstånd till en klinisk läkemedelsprövning  på människor ska vara skriven på svenska eller engelska. De  uppgifter som omfattas av punkterna 24 och 59-73 i bilaga I  samt punkt 7 e i bilaga II till Europaparlamentets och rådets  förordning (EU) nr 536/2014 av den 16 april 2014 om kliniska  prövningar av humanläkemedel och om upphävande av direktiv 
2001/20/EG ska dock vara skrivna på svenska.
I en ansökningshandling om väsentlig ändring enligt bilaga II  till Europaparlamentets och rådets förordning (EU) nr 536/2014  ska de uppgifter som avses i punkterna 24 och 59-73 i bilaga I  till den förordningen vara skrivna på svenska. Annan  dokumentation som är riktad till försökspersoner i en ansökan  ska också vara skriven på svenska. I de fall uppgifter enligt  punkt 17 s i bilaga I till Europaparlamentets och rådets  förordning (EU) nr 536/2014 inges i ett separat dokument ska  de uppgifterna vara skrivna på svenska. Förordning (2021:923).
2 §
Läkemedelsverket får under de förutsättningar som anges i  artikel 42.3 i Europaparlamentets och rådets förordning (EU)  nr 536/2014 samtycka till att en sponsor får rapportera  misstänkta oförutsedda allvarliga biverkningar som uppstått i  Sverige till verket.
Läkemedelsverket ska vidarerapportera den rapport som  inlämnats enligt första stycket till den databas som avses i  artikel 40.1 i Europaparlamentets och rådets förordning (EU)  nr 536/2014. Förordning (2021:923).
3 §
Om sponsorn för en klinisk läkemedelsprövning på människor  inte är etablerad i Europeiska unionen, får Läkemedelsverket  besluta att denne inte behöver utse en rättslig företrädare i  enlighet med artikel 74.1 i Europaparlamentets och rådets  förordning (EU) nr 536/2014. Sponsorn ska i så fall utse minst  en kontaktperson i enlighet med artikel 74.2 och 74.3 i den  förordningen. Förordning (2021:923).
4 §
Läkemedelsverket ska utföra de uppgifter som en berörd  respektive rapporterande medlemsstat ska utföra enligt  artiklarna 5-24, 62.2, 77-79 och 81 i Europaparlamentets och  rådets förordning (EU) nr 536/2014. Läkemedelsverket ska även  vara mottagare av den information som Europeiska  läkemedelsmyndigheten ska vidarebefordra till eller gör  tillgänglig för berörda eller rapporterande medlemsstater  enligt den förordningen. Förordning (2021:923).
5 §
Läkemedelverket är den behöriga myndighet som avses i  artiklarna 58 och 81 i Europaparlamentets och rådets  förordning (EU) nr 536/2014. Förordning (2021:923).
6 §
Läkemedelsverket ska skicka ansökan om tillstånd till en  klinisk läkemedelsprövning på människor till  Etikprövningsmyndigheten för yttrande. Om det finns skäl för  det, ska Läkemedelsverket även skicka ansökan om en klinisk  läkemedelsprövning på människor till berörd biobank för  yttrande. Biobanken ska skicka sitt yttrande till  Etikprövningsmyndigheten i frågor som avser samtycke och  information till försökspersoner och till Läkemedelsverket i  övriga frågor. Förordning (2021:923).
7 §
Läkemedelsverket ska utse en nationell kontaktpunkt och  ersättare till denna i enlighet med artikel 83 i  Europaparlamentets och rådets förordning (EU) nr 536/2014.
Förordning (2021:923).
8 §
Om Läkemedelsverket beslutar att godkänna en klinisk  läkemedelsprövning på människor som inbegriper  könscellsdonation eller donation med ett befruktat ägg, ska  verket sända en kopia av beslutet till Socialstyrelsen.
Förordning (2021:923).
Klinisk läkemedelsprövning på djur
9 §
Ansökan om tillstånd att genomföra en klinisk  läkemedelsprövning på djur ska göras av den person, det  företag, den institution eller den organisation som ansvarar  för att inleda, organisera eller finansiera prövningen. Det  krävs skriftligt tillstånd för att påbörja sådana kliniska  läkemedelsprövningar på djur som avses i 7 kap. 10 §  läkemedelslagen (2015:315). Förordning (2021:923).
10 §
Om Läkemedelsverket finner att den som har tillstånd till  en klinisk läkemedelsprövning på djur enligt 7 kap. 10 §  läkemedelslagen (2015:315) eller någon annan som medverkar i  en sådan prövning brister i sina skyldigheter, ska verket  förelägga denne att avhjälpa bristen. Förordning (2021:923).
5 kap. Tillverkning
Tillstånd till tillverkning
1 §
Tillstånd enligt 8 kap. 2 § första stycket läkemedelslagen 
(2015:315) eller tillstånd enligt artikel 61 i  Europaparlamentets och rådets förordning (EU) nr 536/2014 ska  meddelas för en viss tid eller tills vidare och avse ett visst  eller vissa läkemedel eller mellanprodukter, eller läkemedel  eller mellanprodukter i allmänhet. Förordning (2021:923).
Återkallelse
2 §
Tillstånd till tillverkning får tillfälligt dras in eller  återkallas i fråga om en läkemedelsgrupp eller samtliga  läkemedel eller mellanprodukter som tillståndet omfattar, om  något av de krav som gäller för att tillstånd ska beviljas  inte längre uppfylls.
Tillsynsrapport
3 §
Läkemedelsverket ska upprätta en rapport när verket har  genomfört en inspektion hos en
1. tillverkare av läkemedel eller mellanprodukter, eller
2. tillverkare, importör eller distributör av aktiva  substanser avsedda för humanläkemedel.
I rapporten ska verket redovisa dels om den inspekterade  följer god tillverkningssed för läkemedel eller aktiva  substanser eller god distributionssed för aktiva substanser i  enlighet med unionslagstiftningen beroende på vad som är  tillämpligt, dels de övriga krav som gäller för  verksamheten.
Inom 90 dagar efter det att en sådan inspektion som avses i  första stycket har genomförts ska verket utfärda ett intyg  för den inspekterade om tillämplig god sed i enlighet med  unionslagstiftningen, om det som har kommit fram under  inspektionen visar att den inspekterade följer sådan sed.
6 kap. Import och annan införsel
Förutsättningar för särskilt tillstånd till import
1 §
Särskilt tillstånd till import av läkemedel som avses i 9  kap. 1 § andra stycket 1 läkemedelslagen (2015:315) får  beviljas
1. den som har tillstånd enligt 2 kap. 1 § lagen (2009:366)  om handel med läkemedel att bedriva detaljhandel med  läkemedel, eller
2. den som har tillstånd enligt 3 kap. 1 § lagen om handel  med läkemedel att bedriva partihandel med läkemedel.
2 §
Särskilt tillstånd till import av läkemedel som avses i 9  kap. 1 § andra stycket 2 läkemedelslagen (2015:315) får  beviljas
1. föreståndare för en vetenskaplig institution eller  motsvarande vid universitet eller högskola eller för ett  sådant undersökningslaboratorium, forskningsinstitut eller  dylikt, som ägs eller åtnjuter understöd av staten eller  kommun, eller
2. enskild som bedriver vetenskaplig forskning eller  utvecklingsarbete på vetenskaplig grund eller som bistår  sådan verksamhet.
3 §
Särskilt tillstånd till import av läkemedel som avses i 
9 kap. 1 § andra stycket 3 och 4 läkemedelslagen (2015:315)  får endast beviljas den som i sin organisation har tillgång  till en sådan sakkunnig som avses i 8 kap. 1 § första stycket  läkemedelslagen. Förordning (2021:923).
Återkallelse
4 §
Särskilt tillstånd till import får tillfälligt dras in  eller återkallas i fråga om en läkemedelsgrupp eller samtliga  läkemedel som tillståndet omfattar, om något av de krav som  gäller för att tillstånd ska beviljas inte längre uppfylls.
Underrättelse vid avsikt om parallelldistribution
5 §
Den som har för avsikt att som ett led i  näringsverksamhet föra in ett läkemedel som är godkänt för  försäljning enligt Europaparlamentets och rådets förordning 
(EG) nr 726/2004 till Sverige, men som inte är innehavare av  godkännandet, ska underrätta innehavaren av godkännandet och  Europeiska läkemedelsmyndigheten om sin avsikt.
7 kap. Bestämmelser om tidsfrister för beslut samt utlämnande  av
information
Vissa tidsfrister
1 §
Beslut av Läkemedelsverket enligt läkemedelslagen 
(2015:315) ska i angivna fall fattas inom de tider som  framgår av tabellen.
Typ av beslut					Antal dagar
Beslut om godkännande för försäljning av  läkemedel enligt 4 kap. 2 § läkemedelslagen	210
Beslut om registrering för försäljning av  homeopatiska läkemedel enligt 4 kap. 4 §
läkemedelslagen	                                210
Beslut om registrering för försäljning av  traditionella växtbaserade humanläkemedel  enligt 4 kap. 5 § första stycket
läkemedelslagen	                                210
Beslut om sådant förnyat godkännande för  försäljning av läkemedel som avses i 4 kap. 
17 § läkemedelslagen och förnyad
registrering för försäljning	                180
Beslut om tillstånd till en icke-
interventionsstudie avseende säkerhet enligt
6 kap. 6 § första stycket läkemedelslagen       60
Beslut om upphörande av godkännande för  försäljning enligt 6 kap. 10 § andra stycket  läkemedelslagen och upphörande av registrering
för försäljning	                                90
Beslut om tillstånd till tillverkning av  läkemedel och mellanprodukter enligt 8 kap. 
2 § läkemedelslagen eller enligt artikel 61 i  Europaparlamentets och rådets förordning (EU)  nr 536/2014, dock inte beslut som avser  läkemedel som omfattas av sjukhusundantag	90
Beslut om tillstånd till tillverkning av  läkemedel som omfattas av sjukhusundantag
enligt 8 kap. 2 § läkemedelslagen               120
Beslut om ändring av sådant tillstånd till  tillverkning som avses i 8 kap. 2 §  läkemedelslagen eller i artikel 61 i  Europaparlamentets och rådets förordning (EU)
nr 536/2014                                     30, eller om
det finns
särskilda skäl,
90
Beslut om tillstånd till import av läkemedel  och mellanprodukter enligt 9 kap. 1 §  läkemedelslagen eller enligt artikel 61 i  Europaparlamentets och rådets förordning (EU)
nr 536/2014	                                90
Beslut om ändring av sådant tillstånd till  import som avses i 9 kap. 1 § läkemedelslagen  eller i artikel 61 i Europaparlamentets och
rådets förordning (EU) nr 536/2014              30, eller om
det finns
särskilda skäl,
90
Förordning (2021:923).
2 §
Om Läkemedelsverket har begärt att sökanden ska  komplettera en ansökan, börjar de frister som anges i 1 § att  löpa först när den begärda kompletteringen kommit in till  verket. En frist som börjat löpa ska förlängas med den tid som  sökanden behöver för att komma in med en komplettering.
Bestämmelser om tidsfrister för beslut finns även i 2 kap.
Förordning (2021:923).
Skyldigheter enligt EU-rätten
3 §
Läkemedelsverket ska fullgöra de skyldigheter att lämna  underrättelser eller att i övrigt lämna ut uppgifter eller  handlingar som medlemsländer, referensmedlemsländer, behöriga  myndigheter eller inspektionsmyndigheter har enligt
1. Europaparlamentets och rådets direktiv 2001/83/EG, och
2. avtalet om ömsesidigt erkännande mellan Europeiska  gemenskapen och Amerikas förenta stater och den sektoriella  bilagan om god tillverkningssed i fråga om läkemedel som hör  till avtalet.
Första stycket gäller endast uppgifter som är tillgängliga för  Läkemedelsverket inom dess verksamhetsområde.  Förordning (2023:102).
Förhållandet till offentlighets- och sekretesslagen vid  utlämnande enligt EU-direktiv
4 §
Utlämnande enligt 3 § eller 3 kap. 11 § första stycket 1  och 2 får ske även i fråga om uppgifter som sekretess gäller  för enligt offentlighets- och sekretesslagen (2009:400), i den  utsträckning som Läkemedelsverkets skyldigheter innebär att  lämna uppgifter till
1. Europeiska kommissionen,
2. Europeiska läkemedelsmyndigheten,
3. Kommittén för humanläkemedel vid Europeiska  läkemedelsmyndigheten,
4. Kommittén för säkerhetsövervakning och riskbedömning av  läkemedel vid Europeiska läkemedelsmyndigheten,
5. Kommittén för veterinärmedicinska läkemedel vid Europeiska  läkemedelsmyndigheten,
6. Kommittén för växtbaserade läkemedel vid Europeiska  läkemedelsmyndigheten,
7. myndigheter i ett annat land inom EES,
8. en samordningsgrupp som avses i artikel 27 i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2010/84/EU,
9. en mellanfolklig organisation, eller
10. Food and Drug Administration i Amerikas förenta stater.
Förordning (2023:102).
8 kap. Övriga bestämmelser
Immunologiska veterinärmedicinska läkemedel
1 §
Läkemedelsverket får i enskilda fall, efter att ha gett  Statens jordbruksverk tillfälle att yttra sig, besluta om  förbud mot tillverkning, import, distribution, innehav,  försäljning eller tillhandahållande av immunologiska  veterinärmedicinska läkemedel om något av villkoren i  artikel 110.1 i Europaparlamentets och rådets förordning (EU) 
2019/6 är uppfyllt. Ett sådant beslut får förenas med villkor.
Förordning (2023:276).
2 §
Immunologiska veterinärmedicinska läkemedel får vid  införsel som avses i 9 kap. 4 § läkemedelslagen (2015:315)  endast föras in till Sverige från ett annat land inom EES om  förutsättningarna för försäljning enligt 5 kap. 1 § nämnda  lag är uppfyllda.
Förordnande och utlämnande av alkoholhaltigt läkemedel och  teknisk sprit
3 §
Ett förordnande av teknisk sprit får endast avse utvärtes  bruk, desinfektion av instrument eller laboratorieändamål i  förskrivarens yrkesutövning.
Om ett alkoholhaltigt läkemedel inte kan antas vara ägnat att  missbrukas i berusningssyfte, får Läkemedelsverket i det  enskilda fallet besluta om undantag från 13 kap. 2 § första  och andra styckena läkemedelslagen (2015:315).
Krav på att företrädas av ombud i vissa fall
4 §
Den som ansöker om tillstånd hos Läkemedelsverket och inte  är bosatt inom EES ska företrädas av ett ombud som är bosatt  inom detta område.
För kliniska läkemedelsprövningar på människor gäller dock i  stället reglerna om sponsorns rättsliga företrädare och  kontaktpersoner i 4 kap. 3 § och artikel 74 i  Europaparlamentets och rådets förordning (EU) nr 536/2014.
Förordning (2021:923).
Behörig myndighets skyldigheter i vissa fall
5 §
Läkemedelsverket ska fullgöra en behörig myndighets  skyldigheter enligt Europaparlamentets och rådets förordning 
(EG) nr 726/2004.
Intyg
6 §
Läkemedelsverket ska på begäran utfärda intyg
1. om tillstånd att tillverka läkemedel,
2. för export av läkemedel, eller
3. för export av viss tillverkningssats av läkemedel.
Sanktionsavgift
7 §
En sanktionsavgift enligt 14 kap. läkemedelslagen 
(2015:315) ska betalas till Läkemedelsverket inom 30 dagar  från det att beslutet om att ta ut avgiften har fått laga  kraft eller inom den längre tid som anges i beslutet.
Om sanktionsavgiften inte betalas inom den tid som anges i  första stycket, ska myndigheten lämna den obetalda avgiften  för indrivning. Förordning (2023:288).
9 kap. Bemyndiganden
Föreskrifter om läkemedelslagens tillämplighet
1 §
Läkemedelsverket får meddela föreskrifter om att  bestämmelserna i läkemedelslagen (2015:315) om godkännande  för försäljning inte ska gälla i fråga om vissa  veterinärmedicinska läkemedel avsedda endast för  sällskapsdjur.
2 §
Läkemedelsverket får, om det behövs från hälso- och  sjukvårdssynpunkt, meddela föreskrifter om att  läkemedelslagen (2015:315), utom bestämmelserna i 16 kap. i  lagen, helt eller delvis ska gälla en vara eller varugrupp  som inte är läkemedel men i fråga om egenskaper eller  användning står nära läkemedel.
Föreskrifter om krav på och godkännande av läkemedel
3 §
Läkemedelsverket får meddela föreskrifter om
1. undantag från kraven på fullständig deklaration och tydlig  märkning i 4 kap. 1 § andra stycket läkemedelslagen 
(2015:315),
2. erkännande av ett sådant godkännande eller en sådan  registrering för försäljning av ett läkemedel som har  meddelats i ett annat EES-land,
3. ansökan, beredning, godkännande eller registrering som  avses i 4 kap. 9 § läkemedelslagen, och
4. tillstånd i sådana särskilda fall som avses i 4 kap. 10 §  läkemedelslagen. Förordning (2019:318).
Föreskrifter om läkemedel som omfattas av sjukhusundantag
4 §   Läkemedelsverket får avseende ett läkemedel som
omfattas av sjukhusundantag meddela föreskrifter om
1. krav på kvalitet och säkerhetsövervakning, och
2. de villkor som ska gälla vid tillverkning.
Föreskrifter om särskilda läkemedel
5 §
Läkemedelsverket får meddela föreskrifter om vad som  avses med särskilda läkemedel.
Föreskrifter om uppgiftsskyldighet
6 §
Läkemedelsverket får meddela föreskrifter om att den som  bedriver verksamhet inom hälso- och sjukvården samt  veterinärer ska lämna sådana uppgifter till verket som behövs  för de ändamål som avses i 3 kap. 14 §.
Föreskrifter om kliniska läkemedelsprövningar på människor
6 a §
Läkemedelsverket får meddela föreskrifter om krav på  försäkringar eller andra garantier som avses 7 kap. 6 §  läkemedelslagen (2015:315). Förordning (2021:923).
6 b §
Läkemedelsverket får meddela föreskrifter om den  behörighet som krävs för att hålla den föregående intervjun  med försökspersonen som anges i artikel 29.2 c i  Europaparlamentets och rådets förordning (EU) nr 536/2014.
Förordning (2021:923).
Föreskrifter om tillverkning av läkemedel och hantering av  läkemedel som innehåller blod
7 §
Läkemedelsverket får meddela föreskrifter om
1. tillverkning och god tillverkningssed för läkemedel och  mellanprodukter,
2. framställning, förvaring, distribution och import av blod  och blodkomponenter avsedda att användas som råvara vid  tillverkning av läkemedel, och
3. import av läkemedel som innehåller blod eller  blodkomponenter.
Föreskrifter om import och annan införsel
8 §
Läkemedelsverket får meddela föreskrifter om
1. undantag från skyldigheten att utföra sådan kontroll som  avses i 9 kap. 2 § läkemedelslagen (2015:315),
2. resandes rätt att föra in läkemedel i Sverige enligt 9  kap. 3 § läkemedelslagen,
3. sådan införsel som avses i 9 kap. 4 § läkemedelslagen,  och
4. undantag från kravet på skriftlig bekräftelse i 9 kap. 5 § 
2 läkemedelslagen i enlighet med artikel 46b.3 och 46b.4 i  Europaparlamentets och rådets direktiv 2001/83/EG, i lydelsen  enligt Europaparlamentets och rådets direktiv 2011/62/EU.
Föreskrifter enligt första stycket 3 får meddelas först efter  det att Statens jordbruksverk getts möjlighet att yttra  sig.
Föreskrifter om immunologiska veterinärmedicinska läkemedel
8 a §
Läkemedelsverket får, efter att ha gett Statens  jordbruksverk tillfälle att yttra sig, meddela föreskrifter om  förbud mot tillverkning, import, distribution, innehav,  försäljning eller tillhandahållande av immunologiska  veterinärmedicinska läkemedel om något av villkoren i  artikel 110.1 i Europaparlamentets och rådets förordning (EU) 
2019/6 är uppfyllt. Förordning (2023:102).
Föreskrifter om förordnande och utlämnande av läkemedel  och teknisk sprit
9 §
Läkemedelsverket får meddela föreskrifter om
1. utlämnande, om det finns anledning att anta att ett  alkoholhaltigt läkemedel av annat slag än som avses i 13 kap. 
2 § andra stycket läkemedelslagen (2015:315) kan missbrukas i  berusningssyfte,
2. vad som ska gälla vid förordnande och utlämnande av ett  läkemedel eller teknisk sprit, och
3. behörighet att förordna ett alkoholhaltigt läkemedel som  innehåller mer än 10 viktprocent etylalkohol eller teknisk  sprit.
10 §
Läkemedelsverket får, om det behövs för att förhindra  missbruk, meddela föreskrifter om försäljning av ett  alkoholhaltigt läkemedel eller teknisk sprit.
Ytterligare föreskrifter
11 §
Läkemedelsverket får meddela ytterligare föreskrifter i  frågor som rör läkemedelslagen (2015:315) eller  Europaparlamentets och rådets förordning (EU) nr 536/2014 och  som behövs för att skydda människors eller djurs hälsa eller  miljön. Förordning (2021:923).
12 §
Läkemedelsverket får meddela föreskrifter om  verkställigheten av
1. läkemedelslagen (2015:315),
2. Europaparlamentets och rådets förordning (EU) nr 536/2014,
3. kommissionens delegerade förordning (EU) 2017/1569 av den 
23 maj 2017 om komplettering av Europaparlamentets och rådets  förordning (EU) nr 536/2014 vad gäller principer och  riktlinjer för god tillverkningssed för prövningsläkemedel för  humant bruk och rutiner för inspektioner,
4. Europaparlamentets och rådets förordning (EU) 2019/6, och
5. denna förordning.
Förordning (2023:102).
Övergångsbestämmelser
2015:458
1. Denna förordning träder i kraft den 1 januari 2016.
2. Genom förordningen upphävs läkemedelsförordningen 
(2006:272).
3. Bestämmelsen i 2 kap. 5 § tillämpas inte på sådana  godkännanden för försäljning som har beviljats, ändrats eller  förnyats före den 21 juli 2012.
2021:638
1. Denna förordning träder i kraft den 15 juli 2021.
2. Äldre föreskrifter gäller fortfarande för produkter som  omfattas av rådets direktiv 90/385/EEG av den 20 juni 1990 om  tillnärmning av medlemsstaternas lagstiftning om aktiva  medicintekniska produkter för implantation, i lydelsen enligt  Europaparlamentets och rådets direktiv 2007/47/EG, och rådets  direktiv 93/42/EEG av den 14 juni 1993 om medicintekniska  produkter, i lydelsen enligt Europaparlamentets och rådets  direktiv 2007/47/EG.
2021:923
1. Denna förordning träder i kraft den 31 januari 2022.
2. Äldre föreskrifter ska dock fortsätta att gälla fram till  och med den 31 januari 2025 för ansökningar om tillstånd till  en klinisk läkemedelsprövning som har lämnats in före  ikraftträdandet.
3. Äldre föreskrifter gäller för en klinisk läkemedelsprövning  fram till och med den 31 januari 2025 i det fall ansökan om  tillstånd till den kliniska läkemedelsprövningen har lämnats  in efter ikraftträdandet men före den 31 januari 2023, och om  sponsorn har begärt att ansökan ska handläggas enligt äldre  föreskrifter.
2023:102
1. Denna förordning träder i kraft den 1 april 2023.
2. Bestämmelserna i 7 kap. 3 och 4 §§ i den äldre lydelsen  gäller fortfarande för uppgifter som avser
a) ansökningar om godkännande eller registrering för  försäljning av veterinärmedicinska läkemedel som har  validerats före den 28 januari 2022,
b) förfaranden som inletts före den 28 januari 2022 i enlighet  med artiklarna 33-35, 39, 40 och 78 i Europaparlamentets och  rådets direktiv 2001/82/EG av den 6 november 2001 om  upprättande av gemenskapsregler för veterinärmedicinska  läkemedel.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.