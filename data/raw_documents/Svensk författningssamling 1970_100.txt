Title: Kungörelse (1970:100) om investeringsavgift för vissa 
byggnadsarbeten (obsolet)
SFS Number: Svensk författningssamling 1970:100
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1970100-om-investeringsavgift-for_sfs-1970-100/
Source Link: http://rkrattsbaser.gov.se/sfst?bet=1970:100
Amendment Register Link: http://rkrattsbaser.gov.se/sfsr?bet=1970:100
Ministry/Authority: Finansdepartementet
Issued: 1970-05-06
Metadata: {"Utfärdad": "1970-05-06"}

==================================================

Kungörelse (1970:100) om investeringsavgift för vissa 
byggnadsarbeten (obsolet)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:100
Departement/myndighet
:   
Finansdepartementet
Utfärdad
:   
1970-05-06
Upphävd
: 
1971-08-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Investeringsavgift som avses i förordningen (1970:99) om  investeringsavgift för vissa byggnadsarbeten erlägges icke för
byggnadsarbete i de delar av Gävleborgs, Kopparbergs, Värmlands,  Älvsborgs och Göteborgs och Bohus län som ingår i det allmänna  stödområdet enligt 3 § kungörelsen (1970:180) om statligt  regionalpolitiskt stöd,
byggnadsarbete för vilket byggnadskostnaden icke överstiger 50 000  kronor eller, om arbetet utgör del av byggnadsföretag eller eljest har  samband med annat byggnadsarbete, den sammanlagda byggnadskostnaden icke  överstiger 50 000 kronor. Kungörelse (1970:319).
2 §
Deklaration som avses i 4 § först stycket förordningen (1970:99) om  investeringsavgift för vissa byggnadsarbeten skall innehålla uppgift om  byggnadsarbetets art och tidpunkten när arbetet skall igångsättas samt,  förutom den beräknade byggnadskostnaden, sättet för beräkningen av  denna. Deklaration som avses i 5 § första stycket nämnda förordning  skall innehålla uppgift om tidpunkten när arbetet slutförts och, förutom  den verkliga byggnadskostnaden, sättet för beräkningen av denna.
Deklaration skall avges på heder och samvete.
Riksskattenämnden fastställer formulär till deklaration. Deklaration får  dock lämnas utan att fastställt formulär användes.
3 §
Om det enligt särskild lagstiftning fordras tillstånd för  igångsättning av sådant byggnadsarbete som avses i 1 § förordningen 
(1970:99) om investeringsavgift för vissa byggnadsarbeten, bör  länsstyrelsen höra länsarbetsnämnden innan särskilt beslut meddelas  huruvida visst byggnadsarbete är avgiftsbelagt eller icke.
4 §
Beräknar länsstyrelsen avgift med avvikelse från deklaration eller  utan att deklaration lämnats, skall länsstyrelsen bereda byggherren  tillfälle att yttra sig över beräkningen innan avgiften fastställes.
5 §
Sedan länsstyrelsen meddelat beslut i ärende rörande  investeringsavgift, underrättar länsstyrelsen byggherren om beslutet i  rekommenderat brev med mottagningsbevis. Meddelandet skall innehålla  uppgift om vad byggherren har att iakttaga om han önskar föra talan mot  beslutet.
6 §
Myndighet som meddelar byggnadslov eller tillstånd att påbörja  byggnadsarbete skall underrätta länsstyrelsen om sådant lov  eller  tillstånd. Underrättelse skall dock icke lämnas, om det är uppenbart att  arbetet icke är avgiftsbelagt.
7 §
Hos länsstyrelsen föres förteckning över beslut i ärenden rörande  investeringsavgift. I förteckningen antecknas byggherrens namn och  adress, dagen då deklarationen inkom samt dagen för inbetalning av  avgift. Annan anteckning om deklarationen eller om dess innehåll får ej  ske. Förteckningen upprättas på blankett enligt formulär som  riksskattenämnden fastställer.
8 §
Deklarationer och andra handlingar som ingivits eller upprättats för  fastställande av avgift förvaras hos länsstyrelsen. De förstöres sedan  sex år förflutit efter utgången av det år då de ingivits eller  upprättats.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.