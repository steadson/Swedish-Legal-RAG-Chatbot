Title: Förordning (1964:740) med föreskrifter för åklagare i vissa brottmål
SFS Number: Svensk författningssamling 1964:740
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1964740-med-foreskrifter-for_sfs-1964-740/
Source Link: http://rkrattsbaser.gov.se/sfst?bet=1964:740
Amendment Register Link: http://rkrattsbaser.gov.se/sfsr?bet=1964:740
Ministry/Authority: Justitiedepartementet DÅ
Issued: 1964-10-29
Metadata: {"Utfärdad": "1964-10-29", "Ändrad": "t.o.m. SFS 2022:1502"}

==================================================

Förordning (1964:740) med föreskrifter för åklagare i vissa brottmål
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1964:740
Departement/myndighet
:   
Justitiedepartementet DÅ
Utfärdad
:   
1964-10-29
Ändrad
:   
t.o.m. SFS 2022:1502
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Åklagare skall i den utsträckning och den ordning Riksåklagaren bestämmer lämna uppgifter till denne om åtalsprövningar som har gjorts enligt 20 kap. 7 § rättegångsbalken. Förordning (1994:1764).
2 §
har upphävts genom förordning (1994:1764).
3 §
Har upphävts genom förordning (2022:1502).
4 §
Har åklagare enligt 20 kap. 7 § första stycket 2 rättegångsbalken beslutat om åtalsunderlåtelse bör underrättelse om beslutet lämnas muntligen till den misstänkte. Underrättelsen får lämnas av annan åklagare än den som har meddelat beslutet. Möter särskilda svårigheter för underrättelse på angivet sätt får underrättelse ske skriftligen.
Bestämmelser om underrättelse om beslut om straffvarning som avser brott som någon har begått innan han eller hon har fyllt arton år finns i lagen (1964:167) med särskilda bestämmelser om unga lagöverträdare.
Lag (2015:87)
.
5 §
Har upphävts genom förordning (1980:550).
6 §
Har upphävts genom förordning (1994:1764).
7 §
Om domstolen med tillämpning av 34 kap. 3 § brottsbalken  har beslutat att fängelse, villkorlig dom, skyddstillsyn,  ungdomsvård, ungdomstjänst, ungdomsövervakning eller sluten  ungdomsvård som utdömts i tidigare mål ska avse ytterligare  brott, eller om den har bestämt påföljden med tillämpning av 
34 kap. 2 § brottsbalken, ska åklagaren, om domen meddelats  innan den tidigare domen fått laga kraft, skaffa upplysningar  om utgången i det tidigare målet. Ska frågan om påföljd för  brottet prövas på nytt av domstol enligt 34 kap. 6 § första  stycket brottsbalken, ska åklagaren genast anmäla saken för  prövning. Förordning (2020:793).
8 §
Uppkommer fråga om att undanröja skyddstillsyn enligt 28 kap. 8 § brottsbalken utan att framställning därom har gjorts av övervakningsnämnden, skall åklagaren, innan talan väcks, inhämta yttrande från övervakningsnämnden eller Kriminalvården.
Förordning (2005:988).
Övergångsbestämmelser
1979:698
Denna förordning träder i kraft den 1 januari 1980. Äldre bestämmelser gäller fortfarande i fråga om den som före ikraftträdandet har dömts till ungdomsfängelse.
1981:245
Denna förordning träder i kraft den 1 juli 1981. I fråga om den som före ikraftträdandet har dömts till internering gäller dock 7 § i dess äldre lydelse.
1994:1764
Denna förordning träder i kraft den 1 mars 1995. Äldre föreskrifter tillämpas i mål och ärenden hos polis- och åklagarmyndighet där förundersökning har inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.