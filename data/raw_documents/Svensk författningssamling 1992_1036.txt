Title: Förordning (1992:1036) om avgiftsbefrielse enligt 
lagen (1992:1035) om immunitet och privilegier för 
ministerrådsmöten och ämbetsmannakommittémöten inom 
Konferensen om säkerhet och samarbete i Europa (ESK)
SFS Number: Svensk författningssamling 1992:1036
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19921036-om-avgiftsbefrielse-enligt_sfs-1992-1036/
Source Link: http://rkrattsbaser.gov.se/sfst?bet=1992:1036
Amendment Register Link: http://rkrattsbaser.gov.se/sfsr?bet=1992:1036
Ministry/Authority: Utrikesdepartementet UDH
Issued: 1992-11-05
Metadata: {"Utfärdad": "1992-11-05"}

==================================================

Förordning (1992:1036) om avgiftsbefrielse enligt 
lagen (1992:1035) om immunitet och privilegier för 
ministerrådsmöten och ämbetsmannakommittémöten inom 
Konferensen om säkerhet och samarbete i Europa (ESK)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1036
Departement/myndighet
:   
Utrikesdepartementet UDH
Utfärdad
:   
1992-11-05
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning avses med avgiftsbefrielse sådan befrielse  från tull, annan skatt och avgift som följer av 4 § första stycket och 
5 § första stycket lagen (1992:1035) om immunitet och privilegier  för ministerrådsmöten och ämbetsmannakommittémöten inom  Konferensen om säkerhet och samarbete i Europa (ESK).
2 §
Framställning om avgiftsbefrielse skall göras skriftligen av de  främmande staters delegationer eller representanter som deltar i  konferensen. Handling som innehåller sådan framställning skall ges  in i två exemplar till konferenssekretariatet som bestyrker att  varumottagaren tillhör den kategori som anges i framställningen.  Ett exemplar av handlingen skall återlämnas till delegationen eller  representanten för att överlämnas till den tullmyndighet där varan  skall förtullas.
Framställning enligt första stycket behövs inte i fråga om  kurirförsändelser motsvarande dem som avses i artikel 27 i den i  Wien den 18 april 1961 avslutade konventionen om diplomatiska  förbindelser.
3 §
Ytterligare föreskrifter om verkställigheten av lagen (1992:1035)  om immunitet och privilegier för ministerrådsmöten och  ämbetsmannakommittémöten inom Konferensen om säkerhet och  samarbete i Europa (ESK) såvitt avser befrielse från tull, annan  skatt och avgift meddelas av Generaltullstyrelsen.
1992:1036
Denna förordning träder i kraft den 1 december 1992 och gäller till  utgången av år 1994.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.