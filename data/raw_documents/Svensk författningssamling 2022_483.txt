Title: Lag (2022:483) om införande av lagen (2022:482) om elektronisk kommunikation
SFS Number: Svensk författningssamling 2022:483
URL: https://www.riksdagen.se/sv/dokument-och-lagar/dokument/svensk-forfattningssamling/lag-2022483-om-inforande-av-lagen-2022482-om_sfs-2022-483/
Source Link: http://rkrattsbaser.gov.se/sfst?bet=2022:483
Amendment Register Link: http://rkrattsbaser.gov.se/sfsr?bet=2022:483
Ministry/Authority: Finansdepartementet DIS
Issued: 2022-05-19
Metadata: {"Utfärdad": "2022-05-19"}

==================================================

Lag (2022:483) om införande av lagen (2022:482) om elektronisk kommunikation
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:483
Departement/myndighet
:   
Finansdepartementet DIS
Utfärdad
:   
2022-05-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tidpunkt för ikraftträdande
1 §
Lagen (2022:482) om elektronisk kommunikation och denna  lag träder i kraft den 3 juni 2022.
Lagar som upphävs
2 §
Genom denna lag upphävs
1. lagen (2003:389) om elektronisk kommunikation, och
2. lagen (2003:390) om införande av lagen (2003:389) om  elektronisk kommunikation.
Fortsatt giltighet av äldre beslut
3 §
Tillstånd, medgivanden, förelägganden, förbud, villkor,  undantag, ålägganden och andra beslut gäller fortfarande om de  har meddelats med stöd av
1. den upphävda lagen (2003:389) om elektronisk kommunikation,
2. motsvarande äldre bestämmelser, eller
3. föreskrifter som har meddelats med stöd av sådana  bestämmelser.
Första stycket gäller dock endast beslut som kan fattas med  stöd av någon motsvarande bestämmelse i lagen (2022:482) om  elektronisk kommunikation. Beslut som inte kan fattas med stöd  av den lagen gäller inte längre.
Besluten som fortfarande gäller ska anses meddelade med stöd  av motsvarande bestämmelser i lagen (2022:482) om elektronisk  kommunikation eller i föreskrifter som har meddelats med stöd  av den lagen.
4 §
Tillstånd för tillhandahållande av mobila teletjänster  eller nätkapacitet för sådana tjänster som har meddelats med  stöd av 7 § i den upphävda telelagen (1993:597) eller  motsvarande äldre bestämmelser gäller fortfarande. Ett sådant  tillstånd ska anses meddelat med stöd av 3 kap. 1 § lagen 
(2022:482) om elektronisk kommunikation för den  radioanvändning som tillståndet avser.
Villkor för sådana tillstånd som har meddelats med stöd av 
15 § första stycket 3 och 4 i den upphävda telelagen ska anses  meddelade med stöd av 3 kap. 12-14 §§ lagen (2022:482) om  elektronisk kommunikation.
Anmälan av verksamhet
5 §
Verksamhet som vid ikraftträdandet av denna lag är anmäld  enligt 2 kap. 1 § i den upphävda lagen (2003:389) om  elektronisk kommunikation eller 5 § i den upphävda telelagen 
(1993:597) eller har tillstånd enligt 7 eller 14 § i den lagen  eller motsvarande äldre bestämmelser, ska anses anmäld enligt 
2 kap. 1 § lagen (2022:482) om elektronisk kommunikation.
Tillstånd att använda radiosändare
6 §
Ett tillstånd att använda radiosändare för viss  radioanvändning som har beviljats före den 1 augusti 2010 ska  anses motsvara ett tillstånd att använda radiosändare inom ett  visst frekvensutrymme enligt 3 kap. 1 § lagen (2022:482) om  elektronisk kommunikation. Giltighetstiden för ett sådant  tillstånd ska fortfarande anses förlängd med tio år, om  tillståndet när det beviljades gällde längst till och med den 
31 december 2015 och inte före den 1 augusti 2010 hade  förlängts eller förnyats.
För sådana tillstånd gäller fortfarande bestämmelserna om krav  på tillstånd för att använda enskilda radiosändare inom ramen  för tillståndet enligt den upphävda lagen (2003:389) om  elektronisk kommunikation, i dess lydelse före den 1 augusti 
2010.
7 §
Bestämmelserna i 3 kap. 18 och 21 §§ lagen (2022:482) om  elektronisk kommunikation om tillståndstid i ett harmoniserat  frekvensutrymme avsett för trådlösa bredbandstjänster  tillämpas inte på tillstånd som har beviljats före  ikraftträdandet av den lagen.
Skyldigheter för operatörer med betydande inflytande på en  marknad
8 §
Bestämmelserna i 5 kap. 9 § lagen (2022:482) om  elektronisk kommunikation om anmälan vid avveckling eller  utbyte av nätdelar tillämpas inte i fråga om skyldigheter som  har ålagts före ikraftträdandet av den lagen.
Personuppgifter i abonnentförteckningar
9 §
Sådana personuppgifter om en abonnent av fasta allmänt  tillgängliga telefonitjänster som har förts in i en allmänt  tillgänglig abonnentförteckning före ikraftträdandet av den  upphävda lagen (2003:389) om elektronisk kommunikation får stå  kvar i förteckningen, om inte abonnenten meddelar något annat.
Tillsyn
10 §
Bestämmelserna om tillsyn i 11 kap. lagen (2022:482) om  elektronisk kommunikation tillämpas även i fråga om kravet på  tillstånd för att använda enskilda radiosändare inom ramen för  sådana tillstånd som avses i 6 § i denna lag.
11 §
Den upphävda lagen (2003:389) om elektronisk  kommunikation gäller fortfarande i fråga om en parts rätt att  hänskjuta en tvist för avgörande av tillsynsmyndigheten, om  tvisten har samband med skyldigheter som avser tiden före  ikraftträdandet av denna lag.
Sanktionsavgifter
12 §
Bestämmelserna om sanktionsavgifter i 12 kap. lagen 
(2022:482) om elektronisk kommunikation tillämpas endast på  överträdelser som har skett efter ikraftträdandet av den  lagen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.