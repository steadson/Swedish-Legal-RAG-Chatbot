Title: Förordning (2006:812) om offentlig kontroll av livsmedel som importeras från ett tredjeland
SFS Number: Svensk författningssamling 2006:812
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006812-om-offentlig-kontroll-av_sfs-2006-812/
Source Link: http://rkrattsbaser.gov.se/sfst?bet=2006:812
Amendment Register Link: http://rkrattsbaser.gov.se/sfsr?bet=2006:812
Ministry/Authority: Landsbygds- och infrastrukturdepartementet RSL
Issued: 2006-06-08
Metadata: {"Utfärdad": "2006-06-08", "Ändrad": "t.o.m. SFS 2025:678"}

==================================================

Förordning (2006:812) om offentlig kontroll av livsmedel som importeras från ett tredjeland
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:812
Departement/myndighet
:   
Landsbygds- och infrastrukturdepartementet RSL
Utfärdad
:   
2006-06-08
Ändrad
:   
t.o.m. SFS 2025:678
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning innehåller bestämmelser om kontroll av  livsmedel och material och produkter avsedda att komma i  kontakt med livsmedel som importeras från ett tredjeland.  Bestämmelserna kompletterar Europaparlamentets och rådets  förordning (EU) 2017/625 av den 15 mars 2017 om offentlig  kontroll och annan offentlig verksamhet för att säkerställa  tillämpningen av livsmedels- och foderlagstiftningen och av  bestämmelser om djurs hälsa och djurskydd, växtskydd och  växtskyddsmedel samt om ändring av Europaparlamentets och  rådets förordningar (EG) nr 999/2001, (EG) nr 396/2005, (EG)  nr 1069/2009, (EG) nr 1107/2009, (EU) nr 1151/2012, (EU)  nr 652/2014, (EU) 2016/429 och (EU) 2016/2031, rådets  förordningar (EG) nr 1/2005 och (EG) nr 1099/2009 och rådets  direktiv 98/58/EG, 1999/74/EG, 2007/43/EG, 2008/119/EG och 
2008/120/EG och om upphävande av Europaparlamentets och rådets  förordningar (EG) nr 854/2004 och (EG) nr 882/2004, rådets  direktiv 89/608/EEG, 89/662/EEG, 90/425/EEG, 91/496/EEG, 
96/23/EG, 96/93/EG och 97/78/EG samt rådets beslut 92/438/EEG 
(förordningen om offentlig kontroll).
Denna förordning kompletterar även bestämmelserna om införsel  från tredjeländer och territorier av produkter av animaliskt  ursprung i Europaparlamentets och rådets förordning (EU) 
2016/429 av den 9 mars 2016 om överförbara djursjukdomar och  om ändring och upphävande av vissa akter med avseende på  djurhälsa ("djurhälsolag"). Förordning (2021:652).
Villkor för importen
2 §
Av artikel 47 i förordning (EU) 2017/625 framgår vilka  livsmedel och material och produkter avsedda att komma i  kontakt med livsmedel som ska kontrolleras vid en  gränskontrollstation. Förordning (2021:652).
3 §
Livsmedelsverket får i fråga om sådana livsmedel och  material och produkter avsedda att komma i kontakt med  livsmedel som omfattas av artikel 47 i Europaparlamentets och  rådets förordning (EU) 2017/625 meddela föreskrifter om krav  på förhandsanmälan enligt artikel 56 i den förordningen och  artikel 1 i kommissionens genomförandeförordning (EU) 
2019/1013 av den 16 april 2019 om förhandsanmälan av  sändningar av vissa kategorier av djur och varor som förs in i  unionen. Förordning (2025:678).
3 a §
Livsmedelsverket får i fråga om andra livsmedel och  material och produkter avsedda att komma i kontakt med  livsmedel än sådana som omfattas av artikel 47 i  Europaparlamentets och rådets förordning (EU) 2017/625 meddela  föreskrifter eller i det enskilda fallet besluta om
1. krav på förhandsanmälan i enlighet med artiklarna 2 och 4 i  kommissionens delegerade förordning (EU) 2024/2104 av den 27  juni 2024 om komplettering av Europaparlamentets och rådets  förordning (EU) 2017/625 när det gäller i vilka fall och på  vilka villkor behöriga myndigheter får kräva att aktörerna ska  anmäla ankomsten av vissa varor som förs in i unionen, och
2. krav på att livsmedlen eller materialen ska kontrolleras  vid en gränskontrollstation. Förordning (2025:678).
Kontrollmyndigheter
4 §
Livsmedelsverket är behörig myndighet att utföra offentlig  kontroll och annan offentlig verksamhet som hänger samman med  kontrollen när kontrollen gäller livsmedel eller material och  produkter avsedda att komma i kontakt med livsmedel som ska  kontrolleras vid en gränskontrollstation enligt artikel 47 i  Europaparlamentets och rådets förordning (EU) 2017/625 eller  enligt föreskrifter eller beslut i det enskilda fallet som  meddelats med stöd av 3 a §.
Andra livsmedel och material och produkter avsedda att komma i  kontakt med livsmedel än sådana som avses i första stycket  kontrolleras av den eller de kommunala nämnder som fullgör  uppgifter inom miljö- och hälsoskyddsområdet i den ort där  livsmedlet deklareras för fri omsättning.
Förordning (2025:678).
4 a §
Livsmedelsverket ska fatta beslut om att tillåta  införsel om förutsättningarna är uppfyllda enligt artikel 13.1  och 13.4 i kommissionens delegerade förordning (EU) 2022/2292  av den 6 september 2022 om komplettering av Europaparlamentets  och rådets förordning (EU) 2017/625 vad gäller krav för  införsel till unionen av sändningar av livsmedelsproducerande  djur och vissa varor avsedda att användas som livsmedel.
Förordning (2024:395).
4 b §
Livsmedelsverket ska utföra de uppgifter som en  medlemsstat har enligt artikel 237 i förordning (EU) 2016/429  när det gäller produkter av animaliskt ursprung.
Livsmedelsverket ska även utföra de uppgifter som en behörig  myndighet har när det gäller produkter av animaliskt ursprung  som återsänds till unionen i enlighet med artiklarna 180-182 i  kommissionens delegerade förordning (EU) 2020/692 av den 
30 januari 2020 om komplettering av Europaparlamentets och  rådets förordning (EU) 2016/429 vad gäller bestämmelser för  införsel till unionen samt förflyttning och hantering efter  införsel av sändningar av vissa djur, avelsmaterial och  produkter av animaliskt ursprung. Förordning (2021:258).
5 §
Har upphävts genom förordning (2019:703).
6 §
När det gäller livsmedel eller material och produkter  avsedda att komma i kontakt med livsmedel som endast får  införas över en ort där det finns en gränskontrollstation, ska  Tullverket och ett järnvägsföretag eller postföretag som  utövar tullkontroll över varor övervaka att varorna inte  importeras via någon annan ort. Förordning (2021:652).
7 §
Transport av livsmedel till frizon eller tullager ska  göras under tullkontroll. Förordning (2016:300).
8 §
Den myndighet som är behörig att utföra offentlig kontroll  ska utföra de kontrolluppgifter som en medlemsstat har enligt  artikel 74.1 b i Europaparlamentets och rådets förordning (EU) 
2017/625.
Livsmedelsverket ska utföra de uppgifter som en medlemsstat  har enligt artikel 74.1 a i Europaparlamentets och rådets  förordning (EU) 2017/625. Förordning (2019:703).
Föreskrifter om offentlig kontroll och annan offentlig  verksamhet
9 §
Har upphävts genom förordning (2019:703).
10 §
Livsmedelsverket får meddela föreskrifter om hur  offentlig kontroll och annan offentlig verksamhet ska  bedrivas. Verket får även meddela sådana föreskrifter i övrigt  som behövs som komplettering av de EU-bestämmelser som denna  förordning kompletterar. Förordning (2021:180).
Kostnader för offentlig kontroll och annan offentlig  verksamhet vid import
11 §
En kontrollmyndighets kostnader för offentlig kontroll  och annan offentlig verksamhet ska täckas av avgifter.  Förordning (2021:180).
11 a §
Avgifter ska beräknas på grundval av den allmänna  principen om tillräckliga finansiella resurser i artikel 78.1  i förordning (EU) 2017/625.
I artiklarna 81 och 82 i förordning (EU) 2017/625 finns  bestämmelser om hur avgiften för offentlig kontroll av sådan  import av livsmedel och material och produkter avsedda att  komma i kontakt med livsmedel som omfattas av artiklarna 
79.1 a och 79.2 i samma förordning ska beräknas. Artiklarna 81  och 82 ska även tillämpas vid beräkningen av avgift för annan  offentlig verksamhet som hänger samman med sådan kontroll.
Förordning (2021:652).
11 b §
Kontrollmyndigheten får, i det fall som anges i artikel 
79.4 i förordning (EU) 2017/625, besluta att en avgift i det  enskilda fallet inte ska tas ut om beloppet är så lågt att ett  uttag skulle vara oekonomiskt med hänsyn till kostnaderna för  uttaget och de totala förväntade inkomsterna från avgiften.
Förordning (2021:180).
12 §
Kostnader för offentlig kontroll och annan offentlig  verksamhet i samband med import, transitering och återinförsel  ska, även utöver vad som följer av artiklarna 66, 67 och 69 i  Europaparlamentets och rådets förordning (EU) nr 2017/625,  betalas av den aktör som ansvarar för sändningen.
Livsmedelsverket får meddela närmare föreskrifter om  betalningen av avgifter till verket. Förordning (2021:180).
13 §
Har upphävts genom förordning (2025:678).
14 §
För livsmedel och material och produkter avsedda att  komma i kontakt med livsmedel som provtas lämnas inte någon  ersättning. Kostnaden för uppföljning av prov som har lett  till anmärkning ska betalas av den aktör som ansvarar för  sändningen. Förordning (2021:652).
Straff
15 §
I lagen (2000:1225) om straff för smuggling finns  bestämmelser om ansvar för import av livsmedel i strid mot  denna förordning, mot de föreskrifter som har meddelats med  stöd av förordningen, eller mot de EU-bestämmelser som  förordningen kompletterar, och försök till sådan import.
Om en vara har förklarats förverkad, ska Tullverket anmäla  detta till Livsmedelsverket som bestämmer vilka åtgärder som  ska vidtas med varan. Förordning (2021:180).
Överklagande m.m.
16 §
Beslut av en kommunal nämnd enligt föreskrifter som har  meddelats med stöd av denna förordning eller enligt EU-
bestämmelser som denna förordning kompletterar får överklagas  till länsstyrelsen.
I 32-32 a §§ livsmedelslagen (2006:804) och 40 §  förvaltningslagen (2017:900) finns bestämmelser om  överklagande till allmän förvaltningsdomstol.
Förordning (2021:180).
17 §
Beslut enligt denna förordning, enligt de föreskrifter  som har meddelats med stöd av förordningen och enligt de EU-
bestämmelser som förordningen kompletterar ska gälla  omedelbart, om inte något annat bestäms.  Förordning (2021:180).
18 §
Livsmedelsverket meddelar de ytterligare föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.