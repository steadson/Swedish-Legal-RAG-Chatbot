Title: Lag (1970:86) om befrielse för utländsk konsul 
från skyldighet att avlägga vittnesmål m.m.
SFS Number: Svensk författningssamling 1970:86
URL: https://www.riksdagen.se/sv/dokument-och-lagar/dokument/svensk-forfattningssamling/lag-197086-om-befrielse-for-utlandsk-konsul_sfs-1970-86/
Source Link: http://rkrattsbaser.gov.se/sfst?bet=1970:86
Amendment Register Link: http://rkrattsbaser.gov.se/sfsr?bet=1970:86
Ministry/Authority: Justitiedepartementet DÅ
Issued: 1970-04-03
Metadata: {"Utfärdad": "1970-04-03"}

==================================================

Lag (1970:86) om befrielse för utländsk konsul 
från skyldighet att avlägga vittnesmål m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:86
Departement/myndighet
:   
Justitiedepartementet DÅ
Utfärdad
:   
1970-04-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Lönad konsul, som är anställd i främmande stats tjänst här i riket  och som icke är svensk medborgare, är ej skyldig att avlägga  vittnesmål.
2 §
Vittnesförhör som hålles med konsul som avses i 1 § får äga rum  i hans bostad eller i konsulatets lokaler.
Skriftlig vittnesberättelse av sådan konsul får åberopas.
3 §
Den som är anställd vid lönat konsulat här i riket får vid  vittnesförhör vägra att yttra sig angående omständighet som har  samband med hans tjänsteutövning. Han är ej heller skyldig att för  rätten förete skriftlig handling som har sådant samband.
Första stycket äger motsvarande tillämpning beträffande olönad  konsul.
4 §
Innehåller avtal, som Sverige ingått med främmande stat, i fråga  om vittnesmål av den som är anställd vid konsulat här i riket eller  av sådan medlem av hans familj som bor hos honom bestämmelser om mer  vittgående förmåner än som anges i 1 -- 3 §§, gäller avtalets  bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.