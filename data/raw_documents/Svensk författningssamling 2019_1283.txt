Title: Förordning  (2019:1283) om rättsväsendets digitalisering
SFS Number: Svensk författningssamling 2019:1283
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20191283-om-rattsvasendets_sfs-2019-1283/
Source Link: http://rkrattsbaser.gov.se/sfst?bet=2019:1283
Amendment Register Link: http://rkrattsbaser.gov.se/sfsr?bet=2019:1283
Ministry/Authority: Justitiedepartementet KRIM
Issued: 2019-12-17
Metadata: {"Utfärdad": "2019-12-17", "Ändrad": "t.o.m. SFS 2025:242"}

==================================================

Förordning  (2019:1283) om rättsväsendets digitalisering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:1283
Departement/myndighet
:   
Justitiedepartementet KRIM
Utfärdad
:   
2019-12-17
Ändrad
:   
t.o.m. SFS 2025:242
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns bestämmelser om samordning av  arbetet med digitala informationsutbyten och andra åtgärder  avseende digitalisering inom brottmålsförfarandet.  Förordningen gäller informationsutbyten eller åtgärder som  involverar eller på annat sätt berör fler än två av de  myndigheter som anges i 3 §.
Om myndigheterna bedömer det lämpligt får samordning enligt  denna förordning ske också inom andra områden än  brottmålsförfarandet.
2 §
Samordningen ska syfta till att utnyttja de möjligheter  som digitaliseringen ger i utvecklingen av  brottmålsförfarandet och bidra till
1. en effektiv och rättssäker ärendehantering,
2. förbättrade möjligheter till analys och uppföljning, och
3. bättre service till enskilda.
3 §
För att samordna arbetet ska följande myndigheter samverka  i ett råd för digitalisering av rättsväsendet:
- Brottsförebyggande rådet,
- Brottsoffermyndigheten,
- Domstolsverket,
- Ekobrottsmyndigheten,
- Kriminalvården,
- Kustbevakningen,
- Polismyndigheten,
- Rättsmedicinalverket,
- Skatteverket,
- Tullverket, och
- Åklagarmyndigheten.
I rådet ska myndighetscheferna eller deras ställföreträdare  ingå. Företrädare för andra myndigheter eller organisationer  får vid behov adjungeras till rådet.
Ordförande i rådet är myndighetschefen för Brottsförebyggande  rådet. Ledamöterna i rådet får bland sig utse en vice  ordförande för en viss tid.
Brottsförebyggande rådet ansvarar för rådets kanslifunktioner.
4 §
Rådet ansvarar för att
1. gemensamma utvecklingsinsatser identifieras och planeras,
2. pågående och genomförda utvecklingsinsatser samt resultat  och effekter följs upp,
3. informationshantering i enlighet med förordningen 
(2014:1085) om rättsväsendets informationshantering förvaltas  och vidareutvecklas, och
4. följa utvecklingen i Sverige och internationellt på området  för rådets verksamhet.
Rådet ska bidra till samverkan i gemensamma strategiska frågor  om användande av ny teknik och innovationer. Rådet ska även  bidra till att digitaliseringen genomförs på ett sätt som  upprätthåller informationssäkerhet och skyddet av den  personliga integriteten.
Vid behov ska kunskap inhämtas från och samråd ske med  Myndigheten för digital förvaltning och andra berörda aktörer.
5 §
Rådet ska senast den 22 februari varje år lämna en  redogörelse till regeringen (Justitiedepartementet) om  verksamheten och uppnådda resultat under det senaste  kalenderåret. Av redovisningen ska det också framgå effekter  av tidigare utvecklingsinsatser och om behov av större  framtida utvecklingsinsatser har identifierats. Rådet ska  senast den 1 november varje år till regeringen 
(Justitiedepartementet) redovisa vilka gemensamma  utvecklingsinsatser som myndigheterna avser att genomföra  under nästkommande kalenderår. Förordning (2025:242).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.