Title: Trafikförsäkringsförordning (1976:359)
SFS Number: Svensk författningssamling 1976:359
URL: https://www.riksdagen.se/sv/dokument-och-lagar/dokument/svensk-forfattningssamling/trafikforsakringsforordning-1976359_sfs-1976-359/
Source Link: http://rkrattsbaser.gov.se/sfst?bet=1976:359
Amendment Register Link: http://rkrattsbaser.gov.se/sfsr?bet=1976:359
Ministry/Authority: Justitiedepartementet L2
Issued: 1976-05-26
Metadata: {"Utfärdad": "1976-05-26", "Ändrad": "t.o.m. SFS 2025:375"}

==================================================

Trafikförsäkringsförordning (1976:359)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1976:359
Departement/myndighet
:   
Justitiedepartementet L2
Utfärdad
:   
1976-05-26
Ändrad
:   
t.o.m. SFS 2025:375
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Försäkringsanstalts trafikförsäkringsverksamhet
1 §
Har upphävts genom förordning (1995:791).
2 §
Premie för trafikförsäkring får ej bestämmas till högre belopp än som med erforderlig säkerhet kan anses svara mot den risk försäkringen är avsedd att täcka med tillägg för nödvändiga omkostnader.
Anskaffningskostnader som föranleds av konkurrensskäl får ej belasta trafikförsäkringsrörelsen. Förordning (1995:791).
3 §
Försäkringsgivaren ska varje år informera försäkringstagaren om hur stort belopp eller hur stor andel av trafikförsäkringspremien som hänför sig till den skatt som ska betalas enligt lagen (2007:460) om skatt på trafikförsäkringspremie m.m. Förordning (2007:472).
4 §
Har upphävts genom förordning (1991:368).
5 §
Skall trafikskadeersättning utgå i form av livränta och har försäkringsanstalten ej rätt att ansvara för sådan ränta, skall anstalten köpa livräntan hos behörig svensk försäkringsanstalt.
Förordning (1983:310).
6 §
Samtliga försäkringsgivare som driver trafikförsäkringsverksamhet i Sverige skall tillsammans med trafikförsäkringsföreningen upprätthålla och bekosta en skaderegleringsnämnd, vars reglemente godkänns av regeringen.
Innan en försäkringsgivare, en representant som avses i 5 §
fjärde stycket trafikskadelagen (1975:1410) eller trafikförsäkringsföreningen erbjuder den skadelidande uppgörelse i en sådan viktigare ersättningsfråga som anges i reglementet för nämnden, skall frågan hänskjutas till nämnden för yttrande. Förordning (2007:338).
7 §
Finansinspektionen får meddela föreskrifter om villkor enligt 5 § fjärde stycket trafikskadelagen (1975:1410) när det gäller representanter för försäkringsgivare som driver gränsöverskridande verksamhet i Sverige.
Förordning (2007:338).
8 §
Ytterligare föreskrifter om försäkringsanstalts verksamhet enligt trafikskadelagen (1975:1410) eller denna förordning meddelas av finansinspektionen. Förordning (1993:1437).
Undantag från trafikförsäkringsplikten m.m.
9 §
Ett motordrivet fordon som inte är registrerat i Sverige  får föras in hit och brukas i trafik här utan svensk  trafikförsäkring, om det tillhör en stat som har tillträtt den  europeiska konventionen den 20 april 1959 om obligatorisk  försäkring mot skadeståndsansvar eller en delstat i en sådan  stat. Ett intyg om att fordonet tillhör en sådan stat eller  delstat ska medföras när fordonet förs in hit eller brukas i  trafik här. Intyget ska vara utfärdat av statens regering  eller, i fråga om en förbundsstat, av förbundsregeringen.
Ett motordrivet fordon som tillhör en främmande stat och som  inte är registrerat i Sverige får föras in hit och brukas i  trafik här utan svensk trafikförsäkring inom ramen för  internationellt militärt samarbete eller internationell  krishantering.
Andra stycket ska även gälla ett motordrivet fordon som  tillhör ett Natohögkvarter som omfattas av följande avtal:
- det kompletterande tilläggsprotokollet den 19 december 1997  till avtalet mellan de stater som är parter i nordatlantiska  fördraget och de andra stater som deltar i Partnerskap för  fred om status för deras styrkor, eller
- samförståndsavtalet den 4 september 2014 mellan Sverige och  Nato om värdlandsstöd.
Ett motordrivet fordon som tillhör en amerikansk styrka och  som är registrerat i Sverige får brukas i trafik här utan  svensk trafikförsäkring inom ramen för avtalet den 5 december 
2023 mellan Sverige och Amerikas förenta stater om  försvarssamarbete. Förordning (2024:596).
10 §
Ett motordrivet fordon får införas till Sverige och  tillfälligt brukas i trafik här utan svensk trafikförsäkring,  om det är registrerat i Andorra, Belgien, Bosnien och  Hercegovina, Bulgarien, Cypern, Danmark, Estland, Finland,  Frankrike, Grekland, Irland, Island, Italien, Kroatien,  Lettland, Liechtenstein, Litauen, Luxemburg, Malta, Monaco,  Montenegro, Nederländerna, Norge, Polen, Portugal, Rumänien,  San Marino, Schweiz, Serbien, Slovakien, Slovenien, Spanien,  Storbritannien och Nordirland jämte öarna Isle of Man,  Alderney, Guernsey och Jersey, Tjeckien, Tyskland, Ungern,  Vatikanstaten eller Österrike.
Första stycket tillämpas även i fråga om en icke registrerad  moped som är hemmahörande i Belgien, Danmark, Finland,  Frankrike, Irland, Italien, Luxemburg, Monaco, Nederländerna,  Portugal, San Marino, Spanien, Tyskland, Ungern eller  Vatikanstaten. Förordning (2025:375).
11 §
Ett motordrivet fordon som är registrerat i en annan främmande stat än som  avses i 10 § får föras in till Sverige från ett annat land inom Europeiska ekonomiska samarbetsområdet och tillfälligt brukas i trafik här utan svensk trafikförsäkring, om det är inrättat huvudsakligen för att självständigt användas till person- eller godsbefordran. Förordning (1994:133).
12 §
I andra fall än som avses i 9-11 §§ får ett motordrivet fordon som är registrerat eller hemmahörande i en främmande stat föras in till Sverige och tillfälligt brukas i trafik här utan svensk trafikförsäkring endast om det
1. vid införseln visas upp bevis om gällande försäkring som täcker ersättning för skada i följd av trafik med fordonet inom Europiska ekonomiska samarbetsområdet (EES), exempelvis s.k.
grönt kort, eller
2. genom det svenska Tullverkets försorg tecknas särskild försäkring som täcker ersättning för skada i följd av trafik med fordonet i länderna i EES och i Schweiz (gränsförsäkring)
för tiden till dess att fordonet förs ut till något annat land än ett som ingår i EES. Förordning (2002:348).
13 §
När ett motordrivet fordon som avses i 11 eller 12 § förs ut igen till något annat land än ett som ingår i Europeiska ekonomiska samarbetsområdet, skall Tullverket kontrollera att det för fordonet har funnits försäkring som täckt ersättning för skada i följd av trafik med fordonet inom Europeiska ekonomiska samarbetsområdet. I de fall då gränsförsäkring har tagits, skall Tullverket också kontrollera att premie har betalats för tiden till och med utförseldagen. Kan bevis om detta inte visas upp, skall försäkring tecknas eller felande premie betalas till Tullverket.
För ett motordrivet fordon som avses i 12 § och som inte är inrättat huvudsaklig en för att självständigt användas till person- eller godsbefordran gäller första stycket även när fordonet förs ut till Danmark, Finland eller Norge.
Första och andra styckena skall tillämpas även när fordon som avses där förtullas i Sverige i stället för att föras ut till annan stat.
Förordning (1999:488).
14 §
Särskild ersättning får ej uttagas för Tullverkets handläggning av ärende som avses i denna förordning.
Förordning (1999:488).
15 §
Närmare föreskrifter för tillämpningen av 9-14 § meddelas av Tullverket. Förordning (1999:488).
Motiverat besked om ersättning
15 a §
Försäkringsgivaren eller dennes  skaderegleringsrepresentant enligt 27 § trafikskadelagen 
(1975:1410) ska lämna ett motiverat besked om ersättning till  den skadelidande inom tre månader från det att ett  försäkringsfall anmäldes. Med motiverat besked om ersättning  avses
1. ett motiverat anbud om ersättning, när försäkringsgivaren  inte motsätter sig ersättningsansvar och skadeersättningen har  beräknats, eller
2. ett motiverat svar på det som har anförts i anmälan av  försäkringsfallet, när försäkringsgivaren motsätter sig  ersättningsansvar eller ansvaret inte har fastställts eller  beräknats fullständigt.
Det som sägs i första stycket om försäkringsgivaren gäller  även Trafikförsäkringsföreningen, när en skada ska ersättas av  föreningen enligt 16 och 33 §§ eller 29 a och 33 §§  trafikskadelagen. Förordning (2024:618).
Intyg om skadehistorik
15 b §
Försäkringsgivaren ska på försäkringstagarens begäran  utfärda ett intyg om skadehistorik till honom eller henne.  Intyget ska utfärdas inom 15 dagar från det att begäran  framställdes.
I intyget ska uppgifter lämnas om krav på ersättning som har  framställts och skador som har reglerats under åtminstone de  senaste fem åren. Uppgifter som avser ersättning enligt 10 §  trafikskadelagen (1975:1410) till en skadad förare ska inte  anges.
Bestämmelser om intygets form och om hur det ska  tillhandahållas finns i kommissionens genomförandeförordning 
(EU) 2024/1855 av den 3 juli 2024 om tillämpningsföreskrifter  för Europaparlamentets och rådets direktiv 2009/103/EG vad  gäller mallen för intyg om skadehistorik.
Förordning (2025:375).
15 c §
Försäkringsgivare ska offentliggöra allmän information  om hur intyg om skadehistorik används när premier för  trafikförsäkring bestäms. Informationen ska hållas tillgänglig  på försäkringsgivarens webbplats. Förordning (2025:375).
Skada under resa inom EES m.m.
16 §
En sådan skaderegleringsrepresentant som avses i 27 §
trafikskadelagen (1975:1410) skall gentemot den skadelidande kunna sköta skaderegleringen på det eller de språk som är officiella i det EES-land där den skadelidande är bosatt.
Förordning (2002:348).
17 §
Har upphävts genom förordning (2007:338).
18 §
När ett ärende enligt 28 § trafikskadelagen (1975:1410)  har anmälts till Trafikförsäkringsföreningen ska föreningen  lämna en underrättelse om detta till försäkringsgivaren eller  dennes skaderegleringsrepresentant i Sverige och till den som  vållat skadan, om denne är känd. En sådan underrättelse ska  lämnas även till den som i det land där försäkringsgivaren är  etablerad har utsetts till skadeersättningsorgan enligt  artikel 24 i Europaparlamentets och rådets direktiv 
2009/103/EG av den 16 september 2009 om ansvarsförsäkring för  motorfordon och kontroll av att försäkringsplikten fullgörs  beträffande sådan ansvarighet, i lydelsen enligt  Europaparlamentets och rådets direktiv (EU) 2021/2118. Av  underrättelsen ska det framgå att föreningen kommer att  påbörja skaderegleringen inom den tid som anges i 28 §  trafikskadelagen. Förordning (2023:672).
19 §
Den som meddelar trafikförsäkring enligt 5 § första  stycket 1 trafikskadelagen (1975:1410) ska underrätta  Trafikförsäkringsföreningen om namn och adress på de  skaderegleringsrepresentanter som har utsetts enligt 27 §  trafikskadelagen. En sådan underrättelse ska lämnas även till  dem som i övriga länder har utsetts till informationscentrum  enligt artikel 23 i direktiv 2009/103/EG, i lydelsen enligt  direktiv (EU) 2021/2118.
När en gränsförsäkring har tecknats enligt 12 och 13 §§ ska  Tullverket underrätta Trafikförsäkringsföreningen om detta.
Förordning (2023:672).
Insolvensgarantisystem
19 a §
En domstol som beslutar om konkurs för en sådan  försäkringsgivare som avses i 5 § första stycket 1 eller 2  trafikskadelagen (1975:1410) ska genast underrätta  Trafikförsäkringsföreningen om beslutet. Detsamma gäller för  en domstol eller Bolagsverket vid beslut om tvångslikvidation  för en sådan försäkringsgivare.
Om högre rätt upphäver ett beslut om konkurs ska tingsrätten  underrätta Trafikförsäkringsföreningen om beslutet. Om en  domstol upphäver en dom eller ett beslut om tvångslikvidation  ska likvidatorn, när avgörandet har fått laga kraft,  underrätta Trafikförsäkringsföreningen om detta. Om domen  eller beslutet ännu inte har verkställts, ska i stället  domstolen underrätta Trafikförsäkringsföreningen.
Förordning (2024:618).
19 b §
När Trafikförsäkringsföreningen har informerats om ett  sådant beslut som avses i 19 a § ska föreningen lämna en  underrättelse om beslutet till
1. de som i övriga länder har utsetts till insolvensorgan  enligt artiklarna 10a och 25a i direktiv 2009/103/EG, i  lydelsen enligt direktiv (EU) 2021/2118, och
2. de som i övriga länder har utsetts till  skadeersättningsorgan enligt direktiv 2009/103/EG, i lydelsen  enligt direktiv (EU) 2021/2118. Förordning (2024:618).
19 c §
När Trafikförsäkringsföreningen har tagit emot ett  anspråk på en sådan ersättning som avses i 29 a §  trafikskadelagen (1975:1410) ska föreningen lämna en  underrättelse om anspråket till
1. den försäkringsgivare som är föremål för  likvidationsförfarandet, och
2. den som i det land där försäkringsgivaren har sitt  huvudkontor har utsetts till insolvensorgan enligt artiklarna 
10a och 25a i direktiv 2009/103/EG, i lydelsen enligt direktiv 
(EU) 2021/2118. Förordning (2024:618).
19 d §
En försäkringsgivare som är föremål för konkurs eller  tvångslikvidation och som betalar ersättning till en  skadelidande eller lämnar ett motiverat svar enligt 15 a §  första stycket 2 ska underrätta Trafikförsäkringsföreningen om  betalningen eller det motiverade svaret.
En försäkringsgivare som har tagit emot en underrättelse om  anspråk motsvarande den i 19 c § från den som i ett annat land  har utsetts till insolvensorgan enligt artiklarna 10a och 25a  i direktiv 2009/103/EG, i lydelsen enligt direktiv 
(EU) 2021/2118, och som betalar ersättning för den skada som  omfattas av anspråket eller bestrider anspråket ska underrätta  organet i det andra landet om betalningen eller bestridandet.  Förordning (2024:618).
Övriga bestämmelser
20 §
När en trafikförsäkring har meddelats ska  försäkringsgivaren utfärda ett bevis om trafikförsäkringen, om  försäkringstagaren begär det. Gäller försäkringen en moped  eller ett eldrivet fordon utan tramp- eller vevanordning ska  beviset utfärdas utan någon begäran, om fordonet omfattas av  trafikskadelagen (1975:1410) men inte är registrerat i  vägtrafikregistret. Beviset ska utfärdas enligt ett formulär  som Finansinspektionen fastställer.
När ett avtal om trafikförsäkring för ett motordrivet fordon  som är registrerat i vägtrafikregistret har upphört att gälla  ska försäkringsgivaren, eller representanten för sådana  försäkringsgivare som avses i 5 § första stycket 3  trafikskadelagen, anmäla det hos Transportstyrelsen. Detsamma  gäller om ett avtal om trafikförsäkring som har ingåtts med  den som har en saluvagnslicens upphör att gälla.
Försäkringsgivaren eller representanten för sådana  försäkringsgivare som avses i 5 § första stycket 3  trafikskadelagen ska på Trafikförsäkringsföreningens begäran  lämna uppgifter om huruvida en trafikförsäkring har meddelats  för ett fordon som omfattas av trafikskadelagen men som inte  är registrerat i vägtrafikregistret och om vem som äger  fordonet. Förordning (2023:672).
21 §
Om det väcks en talan om skadestånd i följd av trafik med  ett motordrivet fordon ska domstolen i god tid före  huvudförhandlingen i målet lämna en underrättelse om att talan  har väckts till den försäkringsgivare som har meddelat  trafikförsäkring för fordonet. För sådana försäkringsgivare  som avses i 5 § första stycket 3 trafikskadelagen (1975:1410)  ska underrättelsen i stället lämnas till representanten för  försäkringsgivaren. I sådana fall som avses i 15 § samma lag  ska underrättelsen lämnas till den myndighet som företräder  staten och i sådana fall som avses i 16, 28 eller 29 a § samma  lag till Trafikförsäkringsföreningen. Förordning (2024:618).
Övergångsbestämmelser
1998:1260
1. Denna förordning träder i kraft den 1 november 1998.
2. För en moped som tagits upp i typintyg enligt 63 §
fordonskungörelsen (1972:595) i dess lydelse före den 1 november 1998 eller godkänts vid mopedbesiktning enligt 48-54 §§ fordonskungörelsen i dess lydelse före den 1 november 1998 och därefter inte ändrats på sådant sätt som anges i 50 §
nämnda kungörelse, skall vad som sägs om moped klass II gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.