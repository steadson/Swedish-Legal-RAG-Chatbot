Title: Förordning (2016:36) om bidrag för glasögon till vissa barn och unga
SFS Number: Svensk författningssamling 2016:36
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201636-om-bidrag-for-glasogon-till_sfs-2016-36/
Source Link: http://rkrattsbaser.gov.se/sfst?bet=2016:36
Amendment Register Link: http://rkrattsbaser.gov.se/sfsr?bet=2016:36
Ministry/Authority: Socialdepartementet
Issued: 2016-02-04
Metadata: {"Utfärdad": "2016-02-04", "Ändrad": "t.o.m. SFS 2019:1115"}

==================================================

Förordning (2016:36) om bidrag för glasögon till vissa barn och unga
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:36
Departement/myndighet
:   
Socialdepartementet
Utfärdad
:   
2016-02-04
Ändrad
:   
t.o.m. SFS 2019:1115
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning innehåller bestämmelser om bidrag för  kostnad för glasögon eller kontaktlinser till barn och unga  enligt lagen (2016:35) om bidrag för glasögon till vissa barn  och unga.
2 §
Har upphävts genom förordning (2018:894).
Bidragets omfattning
3 §
Bidrag för kostnad enligt 1 § ska uppgå till 800 kr per  person.
Om kostnaden för glasögonen eller kontaktlinserna är lägre än 
800 kr per person ska bidraget uppgå till den faktiska  kostnaden.
Bidrag lämnas inte för kostnad för glasögon eller  kontaktlinser som har skadats eller tappats bort eller  kostnad för reservglasögon eller motsvarande kontaktlinser.
Förutsättningar för bidraget
4 §
För att få bidrag för glasögon eller kontaktlinser krävs  ett aktuellt recept eller ordinationsunderlag från en  ögonläkare, ortoptist eller optiker.
Återbetalning och återkrav
5 §
Den som har tagit emot bidrag enligt denna förordning är  återbetalningsskyldig, om
1. mottagaren genom att lämna oriktiga uppgifter eller på  något annat sätt har förorsakat att bidraget har lämnats  felaktigt eller med för högt belopp,
2. bidraget av något annat skäl har lämnats felaktigt eller  med för högt belopp och mottagaren borde ha insett detta,
3. bidraget inte har använts för det ändamål som det har  beviljats för.
Regionen får besluta att helt eller delvis kräva tillbaka ett  bidrag om någon är återbetalningsskyldig enligt första  stycket. Förordning (2019:1115).
Överklagande
6 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:894).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.