Title: Förordning (2008:923) om signalspaning i försvarsunderrättelseverksamhet
SFS Number: Svensk författningssamling 2008:923
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008923-om-signalspaning-i_sfs-2008-923/
Source Link: http://rkrattsbaser.gov.se/sfst?bet=2008:923
Amendment Register Link: http://rkrattsbaser.gov.se/sfsr?bet=2008:923
Ministry/Authority: Försvarsdepartementet
Issued: 2008-11-20
Metadata: {"Utfärdad": "2008-11-20", "Ändrad": "t.o.m. SFS 2024:427"}

==================================================

Förordning (2008:923) om signalspaning i försvarsunderrättelseverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:923
Departement/myndighet
:   
Försvarsdepartementet
Utfärdad
:   
2008-11-20
Ändrad
:   
t.o.m. SFS 2024:427
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller föreskrifter i anslutning till lagen (2008:717) om signalspaning i försvarsunderrättelseverksamhet.
2 §
Försvarets radioanstalt ska bedriva den verksamhet som avses i 1 § lagen (2008:717) om signalspaning i försvarsunderrättelseverksamhet.
Beslut enligt 5 b § första stycket lagen om signalspaning i försvarsunderrättelseverksamhet får fattas av myndighetschefen i Försvarets radioanstalt eller dennes ställföreträdare. Förordning (2009:972).
3 §
Försvarets radioanstalt ska till Statens inspektion för försvarsunderrättelseverksamheten redovisa sådana sökbegrepp enligt 3 § lagen (2008:717) om signalspaning i försvarsunderrättelseverksamhet som är direkt hänförliga till fysisk person och som används i signalspaningsverksamheten.
Statens inspektion för försvarsunderrättelseverksamheten får meddela föreskrifter om i vilken omfattning sökbegrepp i övrigt ska redovisas och på vilket sätt redovisningen ska ske. Förordning (2009:972).
4 §
Har upphävts genom förordning (2009:972).
5 §
Förstöring av upptagningar eller uppteckningar enligt 7, 
10 och 10 a §§ lagen (2008:717) om signalspaning i  försvarsunderrättelseverksamhet ska ske på ett sådant sätt att  uppgifterna inte kan återskapas.Förordning (2024:427).
6 §
Försvarets radioanstalt får för den verksamhet som anges i 1 § tredje stycket lagen (2008:717) om signalspaning i försvarsunderrättelseverksamhet samarbeta i signalspaningsfrågor med andra länder och internationella organisationer endast under förutsättning att syftet med samarbetet är att tjäna den svenska statsledningen och den nationella säkerheten. De uppgifter som myndigheten lämnar till andra länder och internationella organisationer får inte vara till skada för svenska intressen. Förordning (2009:972).
7 §
Försvarets radioanstalt ska till Regeringskansliet
(Försvarsdepartementet) anmäla frågor om att etablera och upprätthålla sådant samarbete som avses i 6 §. Myndigheten ska informera Regeringskansliet (Försvarsdepartementet) om viktiga frågor som uppkommer i samarbetet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.