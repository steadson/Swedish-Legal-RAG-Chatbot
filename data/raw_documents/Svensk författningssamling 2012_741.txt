Title: Lag (2012:741) om behandling av personuppgifter vid Institutet för arbetsmarknads- och utbildningspolitisk utvärdering
SFS Number: Svensk författningssamling 2012:741
URL: https://www.riksdagen.se/sv/dokument-och-lagar/dokument/svensk-forfattningssamling/lag-2012741-om-behandling-av-personuppgifter_sfs-2012-741/
Source Link: http://rkrattsbaser.gov.se/sfst?bet=2012:741
Amendment Register Link: http://rkrattsbaser.gov.se/sfsr?bet=2012:741
Ministry/Authority: Arbetsmarknadsdepartementet SV
Issued: 2012-11-22
Metadata: {"Utfärdad": "2012-11-22", "Ändrad": "t.o.m. SFS 2018:261"}

==================================================

Lag (2012:741) om behandling av personuppgifter vid Institutet för arbetsmarknads- och utbildningspolitisk utvärdering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:741
Departement/myndighet
:   
Arbetsmarknadsdepartementet SV
Utfärdad
:   
2012-11-22
Ändrad
:   
t.o.m. SFS 2018:261
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag gäller vid behandling av personuppgifter i  sådan verksamhet hos Institutet för arbetsmarknads- och  utbildningspolitisk utvärdering som avser att främja, stödja  och genom forskning genomföra studier, uppföljningar och  utvärderingar.
Lagen gäller inte behandling av personuppgifter vid  tilldelning av forskningsbidrag.
Lagen tillämpas endast på helt eller delvis automatiserad  behandling av personuppgifter och annan behandling av  personuppgifter som ingår eller kommer att ingå i ett  register.
Lag (2018:261)
.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här benämnd EU:s  dataskyddsförordning.
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:261)
.
Rätten att göra invändningar
3 §
Artikel 21.1 i EU:s dataskyddsförordning om rätten att  göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Första stycket gäller dock inte när personuppgifterna samlas  in direkt från den enskilde.
Lag (2018:261)
.
Samtycke när uppgifter har samlats in direkt från den  enskilde
3 a §
Om personuppgifterna har samlats in direkt från den  enskilde, får uppgifterna behandlas endast om han eller hon  har lämnat sitt uttryckliga samtycke till behandlingen.
Den registrerade har rätt att när som helst återkalla ett  lämnat samtycke. Ytterligare personuppgifter om den  registrerade får därefter inte behandlas.
Lag (2018:261)
.
Personuppgiftsansvar
4 §
Institutet är personuppgiftsansvarigt för den behandling av personuppgifter som institutet utför.
Ändamål
5 §
Personuppgifter får endast behandlas om det är  nödvändigt för att fullgöra institutets uppdrag att främja,  stödja och genom forskning genomföra studier, uppföljningar  och utvärderingar.
Lag (2018:261)
.
6 §
Personuppgifter som behandlas för de ändamål som anges  i 5 § får också behandlas för att fullgöra uppgiftslämnande  som sker i överensstämmelse med lag eller förordning.
Lag (2018:261)
.
6 a §
Personuppgifter som behandlas enligt 5 § får  behandlas även för andra ändamål, under förutsättning att  uppgifterna inte behandlas på ett sätt som är oförenligt med  det ändamål för vilket uppgifterna samlades in.
Lag (2018:261)
.
Känsliga personuppgifter
7 §
Inga andra personuppgifter som avses i artikel 9.1 i  EU:s dataskyddsförordning (känsliga personuppgifter) än  sådana som avslöjar etniskt ursprung, medlemskap i  fackförening eller som rör hälsa eller en persons sexuella  läggning får behandlas för de ändamål som anges i 5 §.
Av lagen (2003:460) om etikprövning av forskning som avser  människor följer att forskning som innefattar behandling av  känsliga personuppgifter eller personuppgifter om  lagöverträdelser som innefattar brott, domar i brottmål,  straffprocessuella tvångsmedel eller administrativa  frihetsberövanden måste etikprövas.
Lag (2018:261)
.
Samlingar av personuppgifter
8 §
Om det är nödvändigt för de ändamål som anges i 5 §,  får det hos institutet finnas samlingar av personuppgifter  som behandlas automatiserat, under förutsättning att  uppgifterna inte direkt kan hänföras till en person.  Uppgifterna får dock vara försedda med en beteckning som den  myndighet uppgifterna kommer från kan hänföra till ett  personnummer eller motsvarande identitetsbeteckning.
Lag (2018:261)
.
9 §
Om det är nödvändigt för de ändamål som anges i 5 §,  får det hos institutet finnas samlingar av personuppgifter  som behandlas automatiserat och som inte är sådana  personuppgifter som avses i 8 §, om uppgifterna är nödvändiga  för en viss avgränsad studie, uppföljning eller  utvärdering.
Lag (2018:261)
.
Begränsningar i behandlingen av personuppgifter
10 §
Personuppgifter som inte direkt kan hänföras till en person och som ingår i samlingar av personuppgifter som behandlas automatiserat får inte behandlas i syfte att röja en persons identitet.
11 §
Personuppgifter som behandlas enligt 9 § och som har samlats in för att behandlas inom olika avgränsade studier, uppföljningar eller utvärderingar får inte sambearbetas med varandra.
Denna begränsning gäller inte för en sådan sambearbetning av personuppgifter som är nödvändig för att kunna upprepa eller följa upp en sådan studie, uppföljning eller utvärdering som har genomförts tidigare.
Tillgång till personuppgifter
12 §
Tillgången till personuppgifter ska begränsas till vad var och en behöver för att kunna fullgöra sina arbetsuppgifter.
13 §
Har upphävts genom
lag (2018:261)
.
Gallring
14 §
Personuppgifter ska gallras så snart uppgifterna inte  längre är nödvändiga för det ändamål som de behandlas för, om  inte regeringen eller den myndighet som regeringen bestämmer  har meddelat föreskrifter eller i ett enskilt fall beslutat  att gallring ska ske senast vid en viss tidpunkt eller att  uppgifter får bevaras för vetenskapliga eller historiska  forskningsändamål eller statistiska ändamål.
Lag (2018:261)
.
15 §
Har upphävts genom
lag (2018:261)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.