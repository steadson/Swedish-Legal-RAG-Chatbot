Title: Lag (2000:1175) om talerätt för vissa utländska konsumentmyndigheter och konsumentorganisationer
SFS Number: Svensk författningssamling 2000:1175
URL: https://www.riksdagen.se/sv/dokument-och-lagar/dokument/svensk-forfattningssamling/lag-20001175-om-taleratt-for-vissa-utlandska_sfs-2000-1175/
Source Link: http://rkrattsbaser.gov.se/sfst?bet=2000:1175
Amendment Register Link: http://rkrattsbaser.gov.se/sfsr?bet=2000:1175
Ministry/Authority: Finansdepartementet KO
Issued: 2000-12-07
Metadata: {"Utfärdad": "2000-12-07", "Ändrad": "t.o.m. SFS 2016:216"}

==================================================

Lag (2000:1175) om talerätt för vissa utländska konsumentmyndigheter och konsumentorganisationer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:1175
Departement/myndighet
:   
Finansdepartementet KO
Utfärdad
:   
2000-12-07
Ändrad
:   
t.o.m. SFS 2016:216
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag tillämpas i fråga om överträdelser av bestämmelser som genomför de direktiv som anges i bilaga I till Europaparlamentets och rådets direktiv 2009/22/EG av den 23 april 2009 om förbudsföreläggande för att skydda konsumenternas intressen (kodifierad version).
Lagen gäller dock endast sådana överträdelser av bestämmelser till skydd för konsumenters intressen som påverkar konsumenter i en annan stat som är ansluten till Europeiska ekonomiska samarbetsområdet (EES-stat) än Sverige.
Lag (2011:274)
.
Godkända organs talan vid svensk domstol
2 §
En myndighet eller organisation i en annan EES-stat än Sverige får väcka talan i en svensk domstol med anledning av en överträdelse som avses i 1 §, om myndigheten eller organisationen är godkänd enligt en särskild förteckning som har upprättats av Europeiska unionen och publicerats i Europeiska unionens officiella tidning.
Lag (2011:274)
.
3 §
Talan får avse att åtgärder ska vidtas mot någon för att denne åsidosätter en bestämmelse som avses i 1 §. Åtgärderna får gälla
1. förbud eller ålägganden med stöd av 23, 24, 26 och 27 §§
marknadsföringslagen (2008:486) eller förbud enligt 3 och 6
§§ lagen (1994:1512) om avtalsvillkor i konsumentförhållanden,
2. åläggande att till svenska staten betala en sådan särskild avgift som avses i 17 kap. 5 och 6 §§ radio- och tv-lagen
(2010:696), eller
3. utdömande av vite som förelagts i de fall som avses i 1.
Lag (2010:726)
.
4 §
Talan får väckas endast om
1. sökanden genom samråd försökt att få motparten att upphöra med den påstådda överträdelsen, och
2. denna inte upphört inom två veckor efter det att motparten mottagit begäran om samråd.
Behörig domstol
5 §
Talan ska väckas vid
1. Patent- och marknadsdomstolen i fråga om förbud och  ålägganden som avses i marknadsföringslagen (2008:486), i  fråga om förbud enligt lagen (1994:1512) om avtalsvillkor i  konsumentförhållanden och i fråga om utdömande av vite,
2. Förvaltningsrätten i Stockholm i fråga om sådan särskild  avgift som avses i radio- och tv-lagen (2010:696).
Lag (2016:216)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.