Title: Valideringsförordning (2022:1549)
SFS Number: Svensk författningssamling 2022:1549
URL: https://www.riksdagen.se/sv/dokument-och-lagar/dokument/svensk-forfattningssamling/valideringsforordning-20221549_sfs-2022-1549/
Source Link: http://rkrattsbaser.gov.se/sfst?bet=2022:1549
Amendment Register Link: http://rkrattsbaser.gov.se/sfsr?bet=2022:1549
Ministry/Authority: Utbildningsdepartementet
Issued: 2022-11-24
Metadata: {"Utfärdad": "2022-11-24"}

==================================================

Valideringsförordning (2022:1549)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1549
Departement/myndighet
:   
Utbildningsdepartementet
Utfärdad
:   
2022-11-24
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser om validering av  en persons kunnande för att personen ska få en kvalifikation  som omfattas av förordningen (2015:545) om referensram för  kvalifikationer för livslångt lärande eller en del av en sådan  kvalifikation eller för att personen ska bli behörig till en  utbildning som kan leda till en sådan kvalifikation eller del  av en kvalifikation.
Om en lag eller en förordning innehåller en bestämmelse som  avviker från denna förordning, gäller den bestämmelsen.
Förordningen är meddelad med stöd av 1 § lagen (2015:478) med  bemyndiganden att meddela föreskrifter om validering och om  avgift för ansökan som avser kvalifikationer för livslångt  lärande.
Definitioner
2 §
I förordningen avses med
- kunnande: resultat av lärande i form av kunskaper,  färdigheter, ansvar och självständighet, och
- validering: en strukturerad process som innehåller en  fördjupad kartläggning och en bedömning som syftar till ett  erkännande av en persons kunnande oberoende av hur det  förvärvats.
Validering
3 §
En validering ska kunna leda till
1. en kvalifikation som motsvarar en nivå i referensramen  enligt förordningen (2015:545) om referensram för  kvalifikationer för livslångt lärande eller en del av en sådan  kvalifikation, eller
2. behörighet till en utbildning som kan leda till en sådan  kvalifikation eller del av en kvalifikation som avses i 1.
4 §
Valideringen som avses i 3 § 1 ska omfatta följande  moment:
1. en fördjupad kartläggning av personens tidigare lärande för  att synliggöra och dokumentera kunnandet på ett sådant sätt  att det går att bedöma mot den kvalifikation eller del av en  kvalifikation som valideringen avser, och
2. en bedömning av om personens kunnande motsvarar  kvalifikationen eller delen av kvalifikationen.
Om personens kunnande bedöms motsvara den kvalifikation eller  del av en kvalifikation som valideringen avser, ska ett betyg  eller intyg utfärdas som styrker detta.
5 §
Bedömningen som avses i 4 § första stycket 2 ska göras av  en person som har ämnes- eller yrkeskompetens inom området för  det kunnande som ska bedömas. Bedömningen ska göras med  relevanta och tillförlitliga metoder.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.