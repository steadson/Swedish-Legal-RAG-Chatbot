Title: Förordning (2012:826) med kompletterande bestämmelser till 1996 års Haagkonvention
SFS Number: Svensk författningssamling 2012:826
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012826-med-kompletterande_sfs-2012-826/
Source Link: http://rkrattsbaser.gov.se/sfst?bet=2012:826
Amendment Register Link: http://rkrattsbaser.gov.se/sfsr?bet=2012:826
Ministry/Authority: Justitiedepartementet L2
Issued: 2012-12-06
Metadata: {"Utfärdad": "2012-12-06", "Ändrad": "t.o.m. SFS 2014:1521"}

==================================================

Förordning (2012:826) med kompletterande bestämmelser till 1996 års Haagkonvention
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:826
Departement/myndighet
:   
Justitiedepartementet L2
Utfärdad
:   
2012-12-06
Ändrad
:   
t.o.m. SFS 2014:1521
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning innehåller föreskrifter som kompletterar den i Haag den 19 oktober 1996 dagtecknade konventionen om behörighet, tillämplig lag, erkännande, verkställighet och samarbete i frågor om föräldraansvar och åtgärder till skydd för barn (1996 års Haagkonvention).
Centralmyndighet
2 §
Regeringskansliet (Utrikesdepartementet) är centralmyndighet enligt 1996 års Haagkonvention i Sverige.
3 §
Centralmyndigheten ska bistå vid tillämpningen av 1996 års Haagkonvention och har de uppgifter som föreskrivs för centralmyndigheter i konventionen.
Behörig domstol
4 §
En ansökan som avses i 6 § lagen (2012:318) om 1996 års Haagkonvention och som helt eller delvis avser ett barns person görs till den tingsrätt som anges i 21 kap. 1 §
föräldrabalken. Förordning (2014:1521).
5 §
I annat fall än som avses i 4 § görs en ansökan som avses i 6 § lagen (2012:318) om 1996 års Haagkonvention till den tingsrätt i följande förteckning inom vars domsområde motparten har sin hemvist. Om motparten inte har sin hemvist i Sverige, görs ansökan till Nacka tingsrätt.
Tingsrätt                       Domsområde
Nacka tingsrätt                 Stockholms län
Uppsala tingsrätt               Uppsala län
Eskilstuna tingsrätt            Södermanlands län
Linköpings tingsrätt            Östergötlands län
Jönköpings tingsrätt            Jönköpings län
Växjö tingsrätt                 Kronobergs län
Kalmar tingsrätt                Kalmar län
Gotlands tingsrätt              Gotlands län
Blekinge tingsrätt              Blekinge län
Kristianstads tingsrätt         Bromölla, Båstads, Hässleholms,
Klippans, Kristianstads, Osby,
Perstorps, Simrishamns,
Tomelilla, Åstorps, Ängelholms,
Örkelljunga och Östra Göinge
kommuner
Malmö tingsrätt                 Bjuvs, Burlövs, Eslövs,
Helsingborgs, Höganäs, Hörby,
Höörs, Kävlinge, Landskrona,
Lomma, Lunds, Malmö, Sjöbo,
Skurups, Staffanstorps,
Svalövs, Svedala,
Trelleborgs, Vellinge och
Ystads kommuner
Halmstads tingsrätt             Hallands län
Göteborgs tingsrätt             Göteborgs, Härryda, Kungälvs,
Lysekils, Munkedals, Mölndals,
Orusts, Partille, Sotenäs,
Stenungsunds, Strömstads,
Tanums, Tjörns, Uddevalla och
Öckerö kommuner
Vänersborgs tingsrätt           Ale, Alingsås, Bengtsfors,
Bollebygds, Borås, Dals-Eds,
Färgelanda, Herrljunga, Lerums,
Lilla Edets, Marks, Melleruds,
Svenljunga, Tranemo,
Trollhättan, Ulricehamns,
Vårgårda, Vänersborgs och
Åmåls kommuner
Skaraborgs tingsrätt            Essunga, Falköpings, Grästorps,
Gullspångs, Götene, Habo, Hjo,
Karlsborgs, Lidköpings,
Mariestads, Mullsjö, Skara,
Skövde, Tibro, Tidaholms,
Töreboda och Vara kommuner
Värmlands tingsrätt             Värmlands län
Örebro tingsrätt                Örebro län
Västmanlands tingsrätt          Västmanlands län
Falu tingsrätt                  Dalarnas län
Gävle tingsrätt                 Gävleborgs län
Ångermanlands tingsrätt         Västernorrlands län
Östersunds tingsrätt            Jämtlands län
Umeå tingsrätt                  Västerbottens län
Luleå tingsrätt                 Norrbottens län
Förordning (2014:1521).
Handlingar
6 §
Framställningar och meddelanden till den svenska centralmyndigheten eller andra myndigheter ska, om de inte är skrivna på svenska, åtföljas av en översättning till svenska eller, om det är svårt att få till stånd en sådan översättning, en översättning till engelska.
Förordning (2014:1521).
7 §
En domstol eller annan myndighet ska, om någon begär det, på en kopia av en dom eller ett beslut som har meddelats av myndigheten intyga att avgörandet är äkta.
Förordning (2014:1521).
Förfarande
8 §
Centralmyndigheten ska verka för att framställningar och meddelanden enligt 1996 års Haagkonvention, om möjligt, sänds direkt till en behörig myndighet utan förmedling av centralmyndigheten. Förordning (2014:1521).
9 §
Om centralmyndigheten tar emot en framställning eller ett meddelande enligt 1996 års Haagkonvention som angår en fråga som ska eller kan handläggas av en annan myndighet, ska centralmyndigheten genast vidarebefordra framställningen eller meddelandet till den myndigheten. Centralmyndigheten ska underrätta avsändaren om till vilken myndighet vidarebefordran har gjorts. Förordning (2014:1521).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.