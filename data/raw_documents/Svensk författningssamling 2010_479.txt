Title: Lag (2010:479) om registerkontroll av personal som utför vissa insatser åt barn med funktionshinder
SFS Number: Svensk författningssamling 2010:479
URL: https://www.riksdagen.se/sv/dokument-och-lagar/dokument/svensk-forfattningssamling/lag-2010479-om-registerkontroll-av-personal-som_sfs-2010-479/
Source Link: http://rkrattsbaser.gov.se/sfst?bet=2010:479
Amendment Register Link: http://rkrattsbaser.gov.se/sfsr?bet=2010:479
Ministry/Authority: Socialdepartementet
Issued: 2010-06-03
Metadata: {"Utfärdad": "2010-06-03"}

==================================================

Lag (2010:479) om registerkontroll av personal som utför vissa insatser åt barn med funktionshinder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:479
Departement/myndighet
:   
Socialdepartementet
Utfärdad
:   
2010-06-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Den som enligt lagen (1993:387) om stöd och service till vissa funktionshindrade bedriver verksamhet som omfattar stöd- och serviceinsatser åt barn med funktionshinder, får inte anställa någon för sådana insatser utan att först kontrollera registerutdrag enligt lagen (1998:620) om belastnings- register avseende den som ska anställas.
Registerutdraget får inte vara äldre än ett år.
Registerkontroll som anges i första stycket ska också göras i fråga om
1. den som fullgör uppdrag i verksamhet som avses i första stycket eller som är anställd hos ett bemanningsföretag eller annan som ingått avtal med den som bedriver sådan verksamhet, om uppdragstagaren eller den anställde erbjuds eller tilldelas arbetsuppgifter som omfattar stöd- och serviceinsatser åt barn med funktionshinder och fullgör dessa uppgifter som om han eller hon var anställd i verksamheten, och
2. den som erbjuds praktiktjänstgöring som omfattar stöd- och serviceinsatser åt barn med funktionshinder.
Första och andra styckena tillämpas inte på en förälder som ska utföra insatser åt sitt eget barn.
2 §
Den som enligt 1 § första eller andra stycket erbjuds en anställning, ett uppdrag eller en praktiktjänstgöring ska på begäran lämna ett registerutdrag till arbets- eller uppdragsgivaren. Motsvarande gäller för den som tilldelas arbetsuppgifter som avses i 1 § andra stycket 1.
Registerutdrag ska på begäran också lämnas av den som av en assistansberättigad erbjuds anställning som personlig assistent åt den assistansberättigade själv, om den assistansberättigade har beviljats
1. ekonomiskt stöd för personlig assistans enligt 9 § 2 lagen
(1993:387) om stöd och service till vissa funktionshindrade, eller
2. assistansersättning enligt 51 kap.
socialförsäkringsbalken.
I lagen (1998:620) om belastningsregister finns det bestämmelser om att regeringen får meddela föreskrifter om vilka uppgifter ett sådant utdrag ska innehålla.
3 §
Registerkontroll enligt 1 § behöver inte göras i fråga om den som ska anställas på nytt eller åter delta i verksamheten på det sätt som avses i 1 § andra stycket, om han eller hon för mindre än ett år sedan var anställd hos samma arbetsgivare eller deltog i verksamheten på samma sätt.
4 §
Ett registerutdrag eller en kopia av det ska bevaras i minst två år från det att en anställning, ett uppdrag eller en praktiktjänstgöring enligt 1 § andra stycket påbörjades.
Motsvarande gäller för den som tilldelats arbetsuppgifter enligt 1 § andra stycket 1.
Om den som lämnat ett registerutdrag i original begär det, ska det återlämnas.
5 §
I lagen (1993:387) om stöd och service till vissa funktionshindrade finns det bestämmelser om tillsyn, återkallelse av tillstånd och förbud att driva verksamhet.
Övergångsbestämmelser
2010:479
1. Denna lag träder i kraft den 1 januari 2011.
2. Bestämmelsen i 2 § andra stycket ska också tillämpas på en person som ska anställas som personlig assistent av en assistansberättigad som beviljats assistansersättning enligt äldre föreskrifter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.