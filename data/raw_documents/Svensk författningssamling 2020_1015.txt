Title: Förordning (2020:1015) om statligt stöd till forskning och utveckling inom rymdområdet
SFS Number: Svensk författningssamling 2020:1015
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20201015-om-statligt-stod-till_sfs-2020-1015/
Source Link: http://rkrattsbaser.gov.se/sfst?bet=2020:1015
Amendment Register Link: http://rkrattsbaser.gov.se/sfsr?bet=2020:1015
Ministry/Authority: Utbildningsdepartementet
Issued: 2020-11-26
Metadata: {"Utfärdad": "2020-11-26", "Ändrad": "t.o.m. SFS 2024:318"}

==================================================

Förordning (2020:1015) om statligt stöd till forskning och utveckling inom rymdområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:1015
Departement/myndighet
:   
Utbildningsdepartementet
Utfärdad
:   
2020-11-26
Ändrad
:   
t.o.m. SFS 2024:318
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens ändamål
1 §
Denna förordning innehåller bestämmelser om statligt stöd  till företag för att stödja forskning och utveckling inklusive  industriutvecklingsprojekt och fjärranalys inom rymdområdet.
Stöd får lämnas i mån av tillgång på medel.
Förordning (2023:10).
Normgivningsbemyndigande
2 §
Denna förordning är meddelad med stöd av 8 kap. 7 §  regeringsformen.
Uttryck i förordningen
3 §
Termer och uttryck som används i denna förordning har  samma betydelse som i
1. kommissionens förordning (EU) nr 651/2014 av den 17 juni 
2014 genom vilken vissa kategorier av stöd förklaras förenliga  med den inre marknaden enligt artiklarna 107 och 108 i  fördraget, och
2. kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:318).
Grunder för statligt stöd till företag
4 §
Stöd till företag får endast ges
1. i enlighet med de villkor och till sådana åtgärder som  anges i kapitel 1 och i någon av artiklarna 25-25d eller 26-27  i kommissionens förordning (EU) nr 651/2014, eller
2. i enlighet med de villkor som anges i kommissionens  förordning (EU) 2023/2831. Förordning (2024:318).
5 §
För att främja forskning och utveckling, inklusive  industriutvecklingsprojekt och fjärranalys, får stöd lämnas  enligt 4 § till
1. grundforskning, industriell forskning och experimentell  utveckling för ny teknik, utveckling inklusive  industriutvecklingsprojekt och fjärranalys inom rymdområdet,  rymdrelaterade kommunikationstjänster inklusive rymd- och  markbaserad infrastruktur samt rymdrelaterad kommunikation,  positionering, övervakning och utforskning,
2. grundforskning, industriell forskning och experimentell  utveckling för ny teknik och utveckling, inklusive  industriutvecklingsprojekt och fjärranalys, som utnyttjar  data, information eller tjänster från, genom och inom  rymdsystem,
3. grundforskning, industriell forskning och experimentell  utveckling avseende forskningssatelliter och nyttolaster 
(instrument) eller plattformar till sådana satelliter,
4. grundforskning, industriell forskning och experimentell  utveckling riktad mot Europeiska rymdorganets program,
5. små och medelstora företag för forsknings- och  utvecklingsprojekt samt sådana genomförbarhetsstudier inom  rymdområdet som har tilldelats en spetskompetensstämpel inom  ramen för Horisont 2020- eller Horisont Europa-programmet,
6. sådana åtgärder inom rymdområdet i form av Marie  Sklodowska-Curie-åtgärder och åtgärder inom Europeiska  forskningsrådets konceptprovning som har tilldelats en  spetskompetensstämpel inom ramen för Horisont 2020- eller  Horisont Europa-programmet,
7. ett medfinansierat forsknings- och utvecklingsprojekt inom  rymdområdet eller en medfinansierad genomförbarhetsstudie inom  rymdområdet som genomförs av minst tre medlemsstater, eller  alternativt två medlemsstater och minst ett associerat land,  och som har valts ut på grundval av den utvärdering och  rangordning som gjorts av oberoende experter efter  gränsöverskridande ansökningsomgångar i enlighet med reglerna  för Horisont 2020- eller Horisont Europa-programmet,
8. medfinansierade samarbetsåtgärder inom rymdområdet, som  minst två medlemsstater deltar i och som har valts ut på  grundval av den utvärdering och rangordning som gjorts av  oberoende experter i enlighet med reglerna för Horisont 2020-  eller Horisont Europa-programmet,
9. byggande eller uppgradering av forskningsinfrastruktur för  rymdverksamhet,
10. uppförande eller uppgradering av testnings- och  experimentinfrastruktur inom rymdområdet, och
11. innovationskluster för utveckling som bygger på eller  nyttjar rymdteknik för lösningar eller tillför nya lösningar  som kan nyttjas i rymden. Förordning (2024:318).
6 §
Stöd av mindre betydelse som omfattas av kommissionens  förordning (EU) 2023/2831 får inte ges till sådana företag i  svårigheter som avses i artikel 2.18 i kommissionens  förordning (EU) nr 651/2014. Förordning (2024:318).
Ansökan om stöd
7 §
En ansökan om stöd ska göras skriftligen till  Rymdstyrelsen och innehålla
1. uppgifter om sökanden och, om ansökan avser ett företag,  uppgifter om företagets namn, organisationsnummer, antal  anställda, årsomsättning och balansomslutning,
2. uppgifter om åtgärdens plats och start- och slutdatum,
3. en beskrivning av åtgärden och dess finansiering,  genomförande och tidsplan,
4. en förteckning över kostnaderna för att genomföra åtgärden  och hur stor andel av kostnaderna som stöd söks för, och
5. en upplysning om allt annat stöd som sökanden eller någon  annan har sökt eller beviljats och som avser samma  stödberättigande kostnader som ansökan avser.
8 §
Om ansökan avser stöd som omfattas av kommissionens  förordning (EU) 2023/2831 ska ansökan, förutom det som anges i 
7 §, också innehålla en redogörelse för allt annat stöd av  mindre betydelse som företaget har fått under den senaste  treårsperioden. Förordning (2024:318).
Prövning av frågor om stöd
9 §
Rymdstyrelsen prövar frågor om stöd enligt denna  förordning.
10 §
Om ansökan avser stöd som omfattas av kommissionens  förordning (EU) 2023/2831, får stöd ges endast om stödet till  det berörda företaget tillsammans med allt annat stöd som  avses i 8 § inte överskrider det tak som följer av artikel 3.2  i den förordningen.
Innan ett stöd beviljas ska Rymdstyrelsen lämna de  upplysningar till stödmottagaren som framgår av artikel 7.4 i  kommissionens förordning (EU) 2023/2831.
Om uppgifter om ett stöd ska offentliggöras enligt artikel 9 i  kommissionens förordning (EU) nr 651/2014, får stöd beviljas  endast om företaget samtycker till offentliggörandet.
Förordning (2024:318).
11 §
Ett beslut om stöd får förenas med de villkor som krävs  för att syftet med stödet ska tillgodoses.
I beslutet om stöd ska Rymdstyrelsen upplysa om
1. den tidpunkt då den stödberättigande åtgärden ska vara  slutredovisad,
2. stödmottagarens skyldighet att på myndighetens begäran  lämna de uppgifter som krävs för uppföljning och utvärdering  av stödet, och
3. de ytterligare villkor som behövs för att säkerställa att  kraven enligt denna förordning uppfylls.
Utbetalning av stöd
12 §
Ett stöd får betalas ut med delbetalningar.
13 §
En utbetalning får inte göras till ett företag som är  föremål för betalningskrav på grund av ett tidigare beslut av  Europeiska kommissionen som förklarar ett stöd beviljat av  svensk stödgivare olagligt och oförenligt med den inre  marknaden.
14 §
En utbetalning får inte göras om
1. sökanden genom oriktiga uppgifter eller på annat sätt  orsakat att stödet getts felaktigt eller med för högt belopp,
2. stödet av annan orsak getts felaktigt eller med för högt  belopp och mottagaren skäligen borde ha insett detta, eller
3. villkoren för stödet inte har följts.
Slutredovisning
15 §
Slutredovisningen av åtgärden ska göras till  Rymdstyrelsen tillsammans med en ekonomisk redovisning och  specificerade skriftliga underlag som styrker den  stödberättigande kostnaden.
Återbetalning och krav
16 §
Mottagaren av ett utbetalat stöd är återbetalningsskyldig  om stödet helt eller delvis inte skulle ha betalats ut enligt 
13 eller 14 §.
På det belopp som en stödmottagare är återbetalningsskyldig  för ska ränta enligt räntelagen (1975:635) betalas.
17 §
Om en stödmottagare är återbetalningsskyldig enligt 13  eller 14 § ska Rymdstyrelsen besluta att helt eller delvis  kräva tillbaka stödet tillsammans med ränta.
Om det finns särskilda skäl, får Rymdstyrelsen helt eller  delvis avstå från krav på återbetalning.
18 §
Om Rymdstyrelsen har beslutat om återkrav av stöd eller  ränta enligt 16 § får det belopp som ska betalas enligt  beslutet räknas av mot annan utbetalning av stöd enligt denna  förordning. Avräkning får dock inte ske i det fall som avses i 
13 §.
Offentliggörande, rapportering och registerföring
19 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
Överklagande
20 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 13 och 14 §§ om att inte betala ut stöd får dock  inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.