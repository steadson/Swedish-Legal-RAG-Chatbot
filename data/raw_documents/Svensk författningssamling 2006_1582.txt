Title: Förordning (2006:1582) om särskilt bidrag 2007 för vissa 
kostnader för verksamhet enligt lagen (1993:387) om stöd och 
service till vissa funktionshindrade
SFS Number: Svensk författningssamling 2006:1582
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20061582-om-sarskilt-bidrag-2007-for_sfs-2006-1582/
Source Link: http://rkrattsbaser.gov.se/sfst?bet=2006:1582
Amendment Register Link: http://rkrattsbaser.gov.se/sfsr?bet=2006:1582
Ministry/Authority: Finansdepartementet K
Issued: 2006-12-21
Metadata: {"Utfärdad": "2006-12-21"}

==================================================

Förordning (2006:1582) om särskilt bidrag 2007 för vissa 
kostnader för verksamhet enligt lagen (1993:387) om stöd och 
service till vissa funktionshindrade
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:1582
Departement/myndighet
:   
Finansdepartementet K
Utfärdad
:   
2006-12-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förutsättningar för bidrag
1 §
En kommun har rätt till ett särskilt bidrag år 2007 enligt vad som följer av denna förordning, om kommunen under bidrags-
och avgiftsåret 2007 får en negativ förändring av
1. avgifter enligt lagen (2003:886) om utjämningsavgift för kommuner för kostnader enligt lagen (1993:387) om stöd och service till vissa funktionshindrade, och
2. bidrag enligt lagen (2003:887) om utjämningsbidrag till kommuner för kostnader enligt lagen (1993:387) om stöd och service till vissa funktionshindrade.
Bidrag lämnas om de negativa förändringarna har orsakats av de ändringar av beräkningen av koncentrations- och personalkostnadsindex som gäller från och med bidrags- och avgiftsåret 2007 enligt förordningen (2004:9) om utjämningsbidrag till och utjämningsavgift för kommuner för kostnader enligt lagen (1993:387) om stöd och service till vissa funktionshindrade.
Bidrag lämnas för den del av förändringen som överstiger 200 kronor per invånare den 1 november 2006.
Beräkning av bidrag
2 §
Statistiska centralbyrån skall beräkna det särskilda bidraget för varje kommun som uppfyller förutsättningarna i 1 §
och då beakta den begränsning av avgiften som sker enligt övergångsbestämmelserna till lagen (2003:886) om utjämningsavgift för kommuner för kostnader enligt lagen
(1993:387) om stöd och service till vissa funktionshindrade.
Uppgiftslämnande
3 §
Statistiska centralbyrån skall senast den 16 april 2007 lämna uppgifter till Skatteverket om de belopp som har beräknats.
Hur bidrag fastställs
4 §
Skatteverket skall senast den 15 maj 2007 fastställa det särskilda bidraget för varje berörd kommun.
Bidraget får dock fastställas senare om följande beslut av Skatteverket för bidrags- och avgiftsåret 2007 har överklagats:
1. beslut enligt 5 § tredje stycket lagen (2003:886) om utjämningsavgift för kommuner för kostnader enligt lagen
(1993:387) om stöd och service till vissa funktionshindrade, eller
2. beslut enligt 5 § tredje stycket lagen (2003:887) om utjämningsbidrag till kommuner för kostnader enligt lagen
(1993:387) om stöd och service till vissa funktionshindrade.
I sådana fall skall bidragen fastställas senast fyra veckor efter det att samtliga beslut enligt de nämnda lagarna har vunnit laga kraft.
Överklagande
5 §
Skatteverkets beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.