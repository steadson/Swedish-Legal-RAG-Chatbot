Title: Förordning (2015:208) om stöd till forskning och utveckling samt innovation
SFS Number: Svensk författningssamling 2015:208
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015208-om-stod-till-forskning-och_sfs-2015-208/
Source Link: http://rkrattsbaser.gov.se/sfst?bet=2015:208
Amendment Register Link: http://rkrattsbaser.gov.se/sfsr?bet=2015:208
Ministry/Authority: Klimat- och näringslivsdepartementet RSN
Issued: 2015-03-26
Metadata: {"Utfärdad": "2015-03-26", "Ändrad": "t.o.m. SFS 2024:376"}

==================================================

Förordning (2015:208) om stöd till forskning och utveckling samt innovation
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:208
Departement/myndighet
:   
Klimat- och näringslivsdepartementet RSN
Utfärdad
:   
2015-03-26
Ändrad
:   
t.o.m. SFS 2024:376
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om stöd till  forskning och utveckling samt innovation.  Förordning (2023:931).
2 §
Denna förordning är meddelad med stöd av 8 kap. 7 §  regeringsformen. Förordning (2023:931).
3 §
Termer och uttryck som används i denna förordning har  samma betydelse som i
1. kommissionens förordning (EU) nr 651/2014 av den 
17 juni 2014 genom vilken vissa kategorier av stöd förklaras  förenliga med den inre marknaden enligt artiklarna 107 och 108  i fördraget, och
2. kommissionens förordning (EU) 2023/2831 av den 
13 december 2023 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse. Förordning (2024:376).
Allmänna bestämmelser om stöd
4 §
Stöd enligt denna förordning lämnas i form av
1. bidrag, eller
2. nedsatt avgift för eller fri tillgång till  innovationsrådgivningstjänster eller innovationsstödjande  tjänster.
Stöd i form av bidrag får inte lämnas till privatpersoner.
I de fall som avses i första stycket 2 får bidrag betalas ut  till den som tillhandahåller tjänsten. Förordning (2023:931).
5 §
Stöd enligt denna förordning får lämnas för projekt som  syftar till att främja forskning och utveckling samt  innovation, om det finns medel. Förordning (2023:931).
Stöd till företag
5 a §
Stöd till företag får endast lämnas i enlighet med  kommissionens förordningar (EU) nr 651/2014 och (EU) 
2023/2831. Förordning (2024:376).
5 b §
Stöd som lämnas med stöd av kommissionens förordning 
(EU) nr 651/2014 får endast lämnas i enlighet med vad som  anges i 6-15 §§.
Som förutsättning för att få stöd enligt 6 och 8-15 §§ gäller  att ansökan om stöd ska ha lämnats in innan den investering  som stödet söks för inleds. Förordning (2023:931).
6 §
Stöd till konsulttjänster för små och medelstora företag lämnas i enlighet med kapitel I och artikel 18 i kommissionens förordning (EU) nr 651/2014.
Stödet får inte överstiga 1 800 000 kronor.
7 §
Stöd till nystartade företag lämnas i enlighet med kapitel I och artikel 22 i kommissionens förordning (EU) nr 651/2014.
8 §
Stöd till sökkostnader lämnas i enlighet med kapitel I och artikel 24 i kommissionens förordning (EU) nr 651/2014.
9 §
Stöd till forsknings- och utvecklingsprojekt lämnas i enlighet med kapitel I och artikel 25 i kommissionens förordning (EU) nr 651/2014.
10 §
Investeringsstöd till forskningsinfrastruktur lämnas i enlighet med kapitel I och artikel 26 i kommissionens förordning (EU) nr 651/2014.
10 a §
Investeringsstöd till testnings- och  experimentinfrastruktur lämnas i enlighet med kapitel I och  artikel 26 a i kommissionens förordning (EU) nr 651/2014.
Förordning (2023:931).
11 §
Stöd till innovationskluster lämnas i enlighet med kapitel I och artikel 27 i kommissionens förordning (EU) nr 651/2014.
12 §
Innovationsstöd till små och medelstora företag lämnas i enlighet med kapitel I och artikel 28 i kommissionens förordning (EU) nr 651/2014.
13 §
Stöd till processinnovation och organisationsinnovation lämnas i enlighet med kapitel I och artikel 29 i kommissionens förordning (EU) nr 651/2014.
14 §
Stöd till forskning och utveckling inom fiskeri- och vattenbrukssektorn lämnas i enlighet med kapitel I och artikel 30 i kommissionens förordning (EU) nr 651/2014.
15 §
Stöd till utbildning lämnas i enlighet med kapitel I och artikel 31 i kommissionens förordning (EU) nr 651/2014.
Förfarandet i stödärenden
16 §
Frågor om stöd enligt denna förordning prövas av Verket  för innovationssystem (myndigheten).
En ansökan om stöd ska vara skriftlig och lämnas elektroniskt  till myndigheten på det sätt som myndigheten anvisar. Ansökan  ska innehålla de handlingar och uppgifter som behövs för att  ansökan ska kunna prövas. Förordning (2023:931).
17 §
Ett beslut om stöd får förenas med de villkor som krävs för att syftet med stödet ska tillgodoses.
17 a §
Har upphävts genom förordning (2023:931).
18 §
Den som har fått stöd ska till myndigheten skriftligt redovisa erfarenheterna av den verksamhet eller det projekt som stödet beviljats för. Myndigheten får i enskilda fall besluta om hur denna skyldighet ska fullgöras.
Myndigheten ska följa den verksamhet eller det projekt som stöd har lämnats till och utöva tillsyn över att villkoren för stödet följs. Den som har beviljats stöd ska ge myndigheten eller den som myndigheten utser tillfälle att granska verksamheten och på begäran lämna ytterligare uppgifter om verksamheten.
18 a §
Har upphävts genom förordning (2023:931).
19 §
Ett stöd enligt denna förordning får inte betalas ut till ett företag som är föremål för betalningskrav på grund av ett beslut av Europeiska kommissionen som förklarar ett stöd olagligt och oförenligt med den inre marknaden.
20 §
Myndigheten får besluta att ett beviljat stöd helt eller  delvis inte ska betalas ut om
1. den som ansökt om eller beviljats stöd genom att lämna  oriktiga uppgifter eller på något annat sätt har orsakat att  stödet beviljats felaktigt eller tidigare har betalats ut  felaktigt eller med för högt belopp,
2. stödet av något annat skäl än i 1 har beviljats felaktigt  eller tidigare har betalats ut felaktigt eller med för högt  belopp och mottagaren borde ha insett detta,
3. tidigare utbetalat stöd inte har utnyttjats eller använts  för det som det har beviljats för eller det finns anledning  att anta att det stöd som ska betalas ut inte kommer att  utnyttjas eller användas för det som det har beviljats för,  eller
4. villkoren för stödet inte har följts. Förordning (2023:931).
Återbetalningsskyldighet
21 §
En stödmottagare är återbetalningsskyldig om
1. den som ansökt om eller beviljats stöd genom att lämna  oriktiga uppgifter eller på något annat sätt har orsakat att  stödet beviljats felaktigt eller betalats ut felaktigt eller  med för högt belopp,
2. stödet av något annat skäl än i 1 har beviljats felaktigt  eller betalats ut felaktigt eller med för högt belopp och  stödmottagaren borde ha insett detta,
3. stödet inte har utnyttjats eller använts för det som det  har beviljats för, eller
4. villkoren för stödet inte har följts. Förordning (2023:931).
22 §
Om en stödmottagare är återbetalningsskyldig enligt 21
§, ska myndigheten besluta att helt eller delvis kräva tillbaka stödet. Om det finns särskilda skäl, får myndigheten efterge kravet på återbetalning helt eller delvis.
Ett beslut om återkrav ska fattas inom tio år från det att stödet betalades ut.
23 §
Om en stödmottagare inte är berättigad till ett stödbelopp och detta ska återbetalas, ska ränta tas ut enligt räntelagen (1975:635). Myndigheten får sätta ned räntekravet om det finns särskilda skäl.
24 §
Om stödgivaren har beslutat om återkrav eller ränta, får  det belopp som ska betalas enligt beslutet räknas av mot annan  utbetalning av stöd till samma stödmottagare enligt  förordningen.
Avräkning får inte ske i de fall som avses i 19 §.
Förordning (2023:931).
Övriga bestämmelser
25 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 19, 20, 22 och 24 §§ får dock inte överklagas.
Beslut enligt denna förordning får dock inte överklagas om  stödmottagaren är en statlig myndighet. Förordning (2023:931).
26 §
Myndigheten ska föra det register som avses i artikel 12  i kommissionens förordning (EU) nr 651/2014.
Om ansökan avser stöd enligt kommissionens förordning (EU) 
2023/2831, ska myndigheten lämna de upplysningar till  företaget som framgår av artikel 7.4 i den förordningen.
Förordning (2024:376).
Övergångsbestämmelser
2015:208
1. Denna förordning träder i kraft den 1 maj 2015.
2. Genom förordningen upphävs förordningen (2008:762) om statligt stöd till forskning och utveckling samt innovation.
Den upphävda förordningen gäller dock fortfarande för stöd som beslutats enligt den förordningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.