Title: Lag (1992:1684) om EG-gödselmedel
SFS Number: Svensk författningssamling 1992:1684
URL: https://www.riksdagen.se/sv/dokument-och-lagar/dokument/svensk-forfattningssamling/lag-19921684-om-eg-godselmedel_sfs-1992-1684/
Source Link: http://rkrattsbaser.gov.se/sfst?bet=1992:1684
Amendment Register Link: http://rkrattsbaser.gov.se/sfsr?bet=1992:1684
Ministry/Authority: Landsbygds- och infrastrukturdepartementet RSL
Issued: 1992-12-17
Metadata: {"Utfärdad": "1992-12-17", "Ändrad": "t.o.m. SFS 2004:11"}

==================================================

Lag (1992:1684) om EG-gödselmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1684
Departement/myndighet
:   
Landsbygds- och infrastrukturdepartementet RSL
Utfärdad
:   
1992-12-17
Ändrad
:   
t.o.m. SFS 2004:11
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna lag innehåller bestämmelser som behövs för att EG:s förordning om gödselmedel skall kunna tillämpas i Sverige.
Regeringen skall i Svensk författningssamling ge till känna vilken EG-förordning som avses.
Lag (2003:111)
.
Nationella föreskrifter
2 §
Regeringen eller, efter regeringens bemyndigande, Statens jordbruksverk får meddela de ytterligare föreskrifter som behövs som komplettering av EG:s förordning om gödselmedel.
Lag (2003:111)
.
Anmälan m. m.
3 §
Regeringen eller, efter regeringens bemyndigande, Jordbruksverket får föreskriva att den som marknadsför gödselmedel skall göra anmälan om sin verksamhet till Jordbruksverket.
Lag (2003:111)
Tillsyn
4 §
Jordbruksverket utövar tillsynen över efterlevnaden av EG:s förordning om gödselmedel, denna lag och föreskrifter som meddelats med stöd av lagen. Jordbruksverket får överlåta åt länsstyrelsen att utöva viss tillsyn inom länet.
Lag (2003:111)
.
5 §
För tillsynen har en tillsynsmyndighet rätt att få tillträde till områden, lokaler och andra utrymmen där gödselmedel hanteras och där göra undersökningar och ta prover. En tillsynsmyndighet har rätt att på begäran få de upplysningar och handlingar som behövs för tillsynen.
Polismyndigheten skall på begäran lämna den hjälp som behövs vid tillsynen.
Lag (2003:111)
6 §
En tillsynsmyndighet får meddela de förelägganden eller förbud som behövs för att EG:s förordning om gödselmedel, denna lag eller föreskrifter som meddelats med stöd av lagen skall efterlevas.
I beslut om föreläggande eller förbud kan tillsynsmyndigheten sätta ut vite.
Lag (2003:111)
.
7 §
Har upphävts genom
lag (2003:111)
.
Tillsynsavgifter
8 §
Regeringen eller, efter regeringens bemyndigande, Jordbruksverket får föreskriva att särskilda avgifter får tas ut för kontroll som utövas enligt EG:s förordning om gödselmedel, denna lag eller föreskrifter som meddelats med stöd av lagen.
Lag (2003:111)
Ansvar och överklagande
9 §
Till böter döms den som med uppsåt eller av oaktsamhet marknadsför handelsgödsel under beteckningen EG-gödselmedel utan att de villkor för detta som föreskrivits i EG:s förordning om gödselmedel eller med stöd av 2 § är uppfyllda.
I ringa fall skall inte dömas till ansvar.
Den som har överträtt ett vitesföreläggande eller vitesförbud döms inte till ansvar enligt denna lag för den gärning som omfattas av föreläggandet eller förbudet.
Till ansvar enligt första stycket döms inte, om gärningen är belagd med straff i brottsbalken.
Lag (2003:111)
.
10 §
Länsstyrelsens beslut i ärende som avses i 5 § första stycket eller 6 § får överklagas hos Jordbruksverket.
Beslut av Jordbruksverket i sådana ärenden får överklagas hos allmän förvaltningsdomstol. Prövningstillstånd krävs vid överklagande till kammarrätten.
Lag (1995:1727)
.
Övergångsbestämmelser
1995:1727
Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.
1998:129
1. Denna lag träder i kraft den 1 april 1998.
2. Förpackningar, etiketter och följehandlingar försedda med beteckningen "EEG-handelsgödsel" får dock användas intill utgången av år 1998.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.