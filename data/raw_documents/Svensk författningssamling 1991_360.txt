Title: Förordning (1991:360) med instruktion för
Utrikesförvaltningens antagningsnämnd
SFS Number: Svensk författningssamling 1991:360
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1991360-med-instruktion-for_sfs-1991-360/
Source Link: http://rkrattsbaser.gov.se/sfst?bet=1991:360
Amendment Register Link: http://rkrattsbaser.gov.se/sfsr?bet=1991:360
Ministry/Authority: Utrikesdepartementet
Issued: 1991-05-16
Metadata: {"Utfärdad": "1991-05-16", "Ändrad": "t.o.m. SFS 2024:65"}

==================================================

Förordning (1991:360) med instruktion för
Utrikesförvaltningens antagningsnämnd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:360
Departement/myndighet
:   
Utrikesdepartementet
Utfärdad
:   
1991-05-16
Ändrad
:   
t.o.m. SFS 2024:65
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Utrikesförvaltningens antagningsnämnd har till uppgift att på begäran av Regeringskansliet pröva om den som har sökt sådan anställning som handläggare inom utrikesförvaltningen som förenas med skyldighet att tjänstgöra inom utrikesrepresentationen, är lämplig för tjänstgöringen utomlands. Resultatet av prövningen skall redovisas i ett yttrande.
Prövningen gäller inte vid anställning som minister, kansliråd, ambassadråd eller konsul på motsvarande nivå.
Förordning (1997:16).
2 §
Vid sin prövning skall nämnden ta hänsyn till de sökandes kunskaper och erfarenhet samt lämplighet i övrigt för allmän tjänstgöring i utrikesförvaltningen.
Sammansättning
3 §
Nämnden består av tio ledamöter. En av ledamöterna är  ordförande och en är vice ordförande. Förordning (2024:65).
Organisation
4 §
Nämnden har en sekreterare.
Kansligöromålen vid nämnden utförs av personal som är anställd vid Regeringskansliet. Förordning (1997:16).
Förordnande av ledamöter, m. m.
5 §
Regeringen utser ordförande bland utrikesförvaltningens tjänstemän.
Expeditionschefen i utrikesdepartementet är självskriven ledamot. Övriga ledamöter utses av chefen för utrikesdepartementet. Två av dessa utses efter förslag av personalorganisationerna vid utrikesdepartementet. I övrigt skall riksdagen, statsförvaltningen, arbetsmarknadens organisationer, näringslivet och utbildningsväsendet vara företrädda bland nämndens ledamöter. Förordnandena ges för tre år.
Nämnden utser inom sig en vice ordförande.
6 §
Expeditionschefen utser nämndens sekreterare.
Ärendenas handläggning
7 §
Nämnden är beslutsför när ordföranden och minst fyra andra  ledamöter är närvarande.
Vid omröstning ska den mening gälla, som fått mer än hälften  av nämndens ledamöters röster. Vid lika röstetal har  ordföranden utslagsröst. Förordning (2024:65).
8 §
Vid nämndens sammanträde skall protokoll föras. Protokollet skall justeras av ordföranden.
9 §
Nämndens ordförande, expeditionschefen och sekreteraren får begära in förklaringar, upplysningar eller yttranden i ärendena, pröva frågor om utlämnande av allmänna handlingar samt frågor om huruvida skrivelser med överklagande har kommit in i rätt tid.
Överklagande
10 §
Antagningsnämndens yttranden får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.