Title: Förordning (2007:1081) med instruktion för Överklagandenämnden för nämndemannauppdrag
SFS Number: Svensk författningssamling 2007:1081
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071081-med-instruktion-for_sfs-2007-1081/
Source Link: http://rkrattsbaser.gov.se/sfst?bet=2007:1081
Amendment Register Link: http://rkrattsbaser.gov.se/sfsr?bet=2007:1081
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2018:1027"}

==================================================

Förordning (2007:1081) med instruktion för Överklagandenämnden för nämndemannauppdrag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1081
Departement/myndighet
:   
Justitiedepartementet DÅ
Utfärdad
:   
2007-11-22
Ändrad
:   
t.o.m. SFS 2018:1027
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Överklagandenämnden för nämndemannauppdrag har till uppgift att pröva överklaganden av domstols beslut om entledigande och avstängning av nämndemän enligt 4 kap. 8 b § rättegångsbalken och 23 § lagen (1971:289) om allmänna förvaltningsdomstolar.
Ledning
2 §
Myndigheten leds av en nämnd.
3 §
Nämnden består av fem ledamöter. För varje annan ledamot än ordföranden och vice ordföranden finns en ersättare.
Ordföranden och vice ordföranden ska vara eller ha varit ordinarie domare.
Organisation
4 §
Hos nämnden tjänstgör en sekreterare.
5 §
Kammarrätten i Sundsvall ska upplåta lokaler och utföra administrativa uppgifter åt myndigheten.
Beslutförhet
6 §
Nämnden är beslutför när ordföranden eller vice ordföranden och tre andra ledamöter är närvarande.
Ärendenas handläggning
7 §
Nämnden får ge dem som kan lämna upplysningar i ett ärende tillfälle att närvara vid ett sammanträde.
Den som varit närvarande har rätt att av allmänna medel få skälig ersättning för sina inställelsekostnader.
8 §
Myndigheten får i arbetsordningen meddela föreskrifter om att ordföranden eller vice ordföranden får besluta om avskrivning av ärenden efter återkallelse och att ordföranden, vice ordföranden eller sekreteraren får pröva frågor om utlämnande av allmänna handlingar.
Anställningar och uppdrag
9 §
Det som föreskrivs i 22 § myndighetsförordningen (2007:515)
om ledamöter och ordförande ska även gälla för ersättare för ledamöter, vice ordförande och sekreteraren i nämnden.
Överklagande
10 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än beslut enligt 7 § andra stycket får dock inte  överklagas. Förordning (2018:1027).
Undantag från myndighetsförordningen
11 §
Följande bestämmelser i myndighetsförordningen (2007:515)
ska inte tillämpas på myndigheten:
5 § om delegering,
8 § om arbetsgivarpolitik, och
16 § andra stycket om beslutförhet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.