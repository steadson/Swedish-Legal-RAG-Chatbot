Title: Riksbankens föreskrifter (1992:287)
om minnesmynt på ettusen och tvåhundra kronor;
SFS Number: Svensk författningssamling 1992:287
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-1992287om-minnesmynt_sfs-1992-287/
Source Link: http://rkrattsbaser.gov.se/sfst?bet=1992:287
Amendment Register Link: http://rkrattsbaser.gov.se/sfsr?bet=1992:287
Ministry/Authority: Utfärdad:
Issued: 1991-10-24
Metadata: {"Utfärdad": "1991-10-24"}

==================================================

Riksbankens föreskrifter (1992:287)
om minnesmynt på ettusen och tvåhundra kronor;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:287
Departement/myndighet
:
Utfärdad
:   
1991-10-24
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Fullmäktige i riksbanken föreskriver med stöd av 9 kap. 13 §  regeringsformen att minnesmynt på ettusen och tvåhundra kronor skall ges  ut i anledning av 200-årsminnet av Gustav III:s död och att mynten skall  ha följande storlek, beskaffenhet och utseende.
1 §
Med anledning av 200-årsminnet av Gustav III:s död skall minnesmynt  med nominella värden ettusen och tvåhundra kronor ges ut.
2 §
Minnesmyntet med ett nominellt värde av ettusen kronor skall  tillverkas av en legering som består av 900 tusendelar guld, 50  tusendelar silver och 50 tusendelar koppar samt ha en vikt av 5,8 gram  och en diameter av 21 mm. Avvikelsen från den nominella vikten får vid  uppvägning av etthundra mynt vara högst 6 gram.
3 §
Minnesmyntet med ett nominellt värde av ettusen kronor skall ha  följande prägel.
På framsidan lilla riksvapnet med rund sköld under kunglig krona  omslutet av serafimerkedjan. Som omskrift upptill "SVERIGE" omgivet av  till vänster "E" som anger myntningsorten och till höger "D" som är  begynnelsebokstaven i riksbankschefens efternamn samt nedtill "1 000 KR"  delat av serafimerordens stjärna.
På frånsidan en bild av Gustav III i profil med omskriften upptill "*  GUSTAV III * 1792 * 1992 *". Närmast kanten, på såväl framsidan som  frånsidan, en ornering av små bågar.
Randen skall vara slät.
4 §
Minnesmyntet med ett nominellt värde av tvåhundra kronor skall  tillverkas av en legering som består av 925 tusendelar silver och 75  tusendelar koppar samt ha en vikt av 27,03 gram och en diameter av 36  mm. Avvikelsen från den nominella vikten får vid uppvägning av etthundra  mynt vara högst 27 gram.
5 §
Minnesmyntet med ett nominellt värde av tvåhundra kronor skall ha  följande prägel.
På framsidan lilla riksvapnet utan sköld mot bakgrund av en teaterscen  från 1700-talet. Som omskrift upptill "SVERIGE" omgivet av till vänster 
"E" som anger myntningsorten och till höger "D" som är  begynnelsebokstaven i riksbankschefens efternamn samt nedtill "200 KR".
På frånsidan en bild av Gustav III i profil med omskriften upptill "*  GUSTAV III * 1792 * 1992 *". Närmast kanten, på såväl framsidan som  frånsidan, en ornering av små bågar.
Randen skall vara slät.
Övergångsbestämmelser
1992:287
Dessa föreskrifter träder i kraft den 1 juni 1992. De skall dock  tillämpas även på minnesmynt som har givits ut dessförinnan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.