Title: Förordning (1985:743) om försöksverksamhet med viss 
registrering i bilregistret
SFS Number: Svensk författningssamling 1985:743
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985743-om-forsoksverksamhet-med_sfs-1985-743/
Source Link: http://rkrattsbaser.gov.se/sfst?bet=1985:743
Amendment Register Link: http://rkrattsbaser.gov.se/sfsr?bet=1985:743
Ministry/Authority: Kommunikationsdepartementet
Issued: 1985-08-29
Metadata: {"Utfärdad": "1985-08-29", "Ändrad": "t.o.m. SFS 1988:269"}

==================================================

Förordning (1985:743) om försöksverksamhet med viss 
registrering i bilregistret
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:743
Departement/myndighet
:   
Kommunikationsdepartementet
Utfärdad
:   
1985-08-29
Ändrad
:   
t.o.m. SFS 1988:269
Tidsbestämd
: 
1989-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Trafiksäkerhetsverket får med undantag från bilregisterkungörelsen 
(1972:599) som ett led i en försöksverksamhet medge att uppgifter för  registrering i bilregistret av ägarbyten, avställningar och upphörande av  avställningar lämnas till verket i stället för till länsstyrelse på  medium för automatisk databehandling eller genom datakommunicering.
2 §
Medgivande enligt 1 § får lämnas till den som i sin yrkesmässiga  verksamhet innehar fordon och för dessa har en datorstödd administration.
3 §
Anmälningar om upphörande av avställningar får avse endast fordon som  uppgiftslämnaren är registrerad ägare till. Anmälningar om ägarbyten och  avställningar får avse även fordon som uppgiftslämnaren har förvärvat  eller, i fråga om försäkringsanstalt, tagit hand om i samband med  skadefall.
4 §
Anmälningar om avställningar och upphörande av avställningar får inte  avse fordon som är, eller genom åtgärden blir, kilometerskattepliktiga  enligt vägtrafikskattelagen (1973:601).
Anmälningar om upphörande av avställningar får avse endast fordon som  avställts enligt 34 § andra stycket bilregisterkungörelsen (1972:599).
5 §
Om fordonet är försett med ett giltigt kontrollmärke skall  uppgiftslämnaren förstöra märket innan en anmälan om avställning görs.
6 §
En anmälan om upphörande av avställning enligt denna förordning skall  samtidigt anses innefatta en sådan förklaring som sägs i 17 § första  stycket andra meningen vägtrafikskatteförordningen (1973:776).
7 §
Trafiksäkerhetsverkets medgivande gäller tills vidare dock längst  till utgången av december 1988. Det kan när som helst återtas av verket.  Förordning (1988:269).
8 §
Trafiksäkerhetsverket prövar frågorna om ägarbyte, avställning och  upphörande av avställning samt svarar för att uppgifterna förs in i  bilregistret.
Avställningstiden och tiden för upphörande av avställning skall räknas  från och med den dag då uppgiften fördes in i registret.
Bestämmelsen i 33 § andra stycket bilregisterkungörelsen (1972:599) om  bevis om avställnings upphörande gäller inte när en anmälan om upphörande  av avställning görs enligt denna förordning.
9 §
Trafiksäkerhetsverket skall bevara underlaget för registreringen  under två år.
10 §
Trafiksäkerhetsverket får besluta ytterligare föreskrifter om  försöksverksamheten enligt denna förordning.
11 §
Anser någon som berörs av frågan att en registrering i bilregistret  enligt denna förordning inte bort ske eller är felaktig får han begära  beslut hos trafiksäkerhetsverket. Ett sådant beslut får överklagas hos  kammarrätten genom besvär.
Andra beslut av trafiksäkerhetsverket enligt denna förordning får inte  överklagas.
Övergångsbestämmelser
1988:269
Regeringen föreskriver i fråga om förordningen (1985:743) om  försöksverksamhet med viss registrering i bilregistret, som gäller till  utgången av juni 1988 såvitt avser 1--8, 10 och 11 §§ samt till utgången  av juni 1990 såvitt avser 9 §,
*/k/ dels */-k/ att förordningen skall fortsätta att gälla till utgången  av december 1988, dock att bestämmelsen i 9 § skall fortsätta att gälla  till utgången av december 1990.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.