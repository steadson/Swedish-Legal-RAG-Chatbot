Title: Förordning (1998:1785) om ersättning vid skada till deltagare i vissa arbetsmarknadspolitiska program m.m.
SFS Number: Svensk författningssamling 1998:1785
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19981785-om-ersattning-vid-skada_sfs-1998-1785/
Source Link: http://rkrattsbaser.gov.se/sfst?bet=1998:1785
Amendment Register Link: http://rkrattsbaser.gov.se/sfsr?bet=1998:1785
Ministry/Authority: Arbetsmarknadsdepartementet AA
Issued: 1998-12-17
Metadata: {"Utfärdad": "1998-12-17", "Ändrad": "t.o.m. SFS 2017:1162"}

==================================================

Förordning (1998:1785) om ersättning vid skada till deltagare i vissa arbetsmarknadspolitiska program m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1785
Departement/myndighet
:   
Arbetsmarknadsdepartementet AA
Utfärdad
:   
1998-12-17
Ändrad
:   
t.o.m. SFS 2017:1162
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Ersättning av statsmedel för skada som omfattas av  bestämmelserna om arbetsskadeförsäkring i  socialförsäkringsbalken lämnas enligt denna förordning till  den som
1. deltar i ett arbetsmarknadspolitiskt program, dock inte  stöd till start av näringsverksamhet, och får aktivitetsstöd,  utvecklingsersättning eller etableringsersättning enligt  förordningen (2017:819) om ersättning till deltagare i  arbetsmarknadspolitiska insatser,
2. utan att få aktivitetsstöd eller utvecklingsersättning
a) deltar i jobbgarantin för ungdomar och är under 18 år,  eller
b) deltar i jobb- och utvecklingsgarantin, eller
3. före anvisning till ett arbetsmarknadspolitiskt program  efter beslut av Arbetsförmedlingen deltar i ett obligatoriskt  studiebesök eller besök för kartläggning av sökandens  yrkeskunskaper.
Ersättning lämnas enligt denna förordning till en deltagare i  ett arbetsmarknadspolitiskt program enligt första stycket 1  även när deltagaren är avstängd från rätt till  aktivitetsstöd, utvecklingsersättning eller  etableringsersättning, och när deltagaren inte får sådan  ersättning på grund av att ersättningen minskas med de belopp  som han eller hon för samma dag får lön eller andra  anställningsförmåner från en arbetsgivare.  Förordning (2017:1162).
2 §
Ersättning lämnas i enlighet med bestämmelserna i kollektivavtalet Avtal om ersättning vid personskada (PSA).
3 §
Ansökan om ersättning ska ges in till Arbetsförmedlingen.
Förordning (2007:922).
4 §
Ersättning beslutas och betalas ut av Kammarkollegiet.
Förordning (2002:248).
5 §
Arbetsförmedlingen får efter samråd med Kammarkollegiet meddela de föreskrifter som behövs för verkställigheten av denna förordning. Förordning (2007:922).
Övergångsbestämmelser
1998:1785
Denna förordning träder i kraft den 1 januari 1999, då förordningen (AMSFS 1992:5) om ersättning vid ideell skada till elev i arbetsmarknadsutbildning m.m. skall upphöra att gälla.
Den upphävda förordningen gäller dock fortfarande i fråga om
2000:645
Denna förordning träder i kraft den 1 augusti 2000. Äldre föreskrifter gäller fortfarande i fråga om skada som har inträffat före ikraftträdandet.
2006:1554
1. Denna förordning träder i kraft den 1 januari 2007.
2. Den äldre lydelsen gäller fortfarande för den som anvisats friåret.
2010:1707
Denna förordning träder i kraft den 1 januari 2011. Äldre föreskrifter gäller fortfarande i fråga om skadefall som har inträffat före ikraftträdandet.
2017:1162
1. Denna förordning träder i kraft den 1 januari 2018.
2. Äldre föreskrifter gäller för den som när skadefallet  inträffade hade en etableringsplan enligt den upphävda lagen 
(2010:197) om etableringsinsatser för vissa nyanlända  invandrare.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.