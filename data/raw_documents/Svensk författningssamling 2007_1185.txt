Title: Förordning (2007:1185) med instruktion för Statens museer för världskultur
SFS Number: Svensk författningssamling 2007:1185
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071185-med-instruktion-for-statens_sfs-2007-1185/
Source Link: http://rkrattsbaser.gov.se/sfst?bet=2007:1185
Amendment Register Link: http://rkrattsbaser.gov.se/sfsr?bet=2007:1185
Ministry/Authority: Kulturdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2022:1816"}

==================================================

Förordning (2007:1185) med instruktion för Statens museer för världskultur
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1185
Departement/myndighet
:   
Kulturdepartementet
Utfärdad
:   
2007-11-22
Ändrad
:   
t.o.m. SFS 2022:1816
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens museer för världskultur har till uppgift att visa  och levande-göra kulturer i världen med utgångspunkt i de  samlingar som myndigheten förvaltar. Myndigheten ska verka för  att dess verksamhet ska vara en angelägenhet för alla  människor i samhället.
Myndigheten ska dokumentera och belysa kulturers yttringar och  villkor historiskt och i samtiden.
Myndigheten ska främja tvärvetenskaplig kunskapsbildning och  publik verksamhet i olika former. Förordning (2021:856).
2 §
I myndigheten ingår Världskulturmuseet i Göteborg samt Etnografiska museet, Östasiatiska museet och Medelhavsmuseet i Stockholm.
Myndigheten har sitt säte i Göteborg.
3 §
Myndigheten ska särskilt
1. vårda, förteckna, vetenskapligt bearbeta och utveckla de samlingar som  anförtrotts myndigheten,
2. göra samlingarna tillgängliga för allmänheten och i det syftet bedriva utställningsverksamhet, pedagogisk verksamhet och annan förmedlingsverksamhet,
3. genom kunskapsuppbyggnad och samarbeten med olika aktörer främja och berika samhällsdebatten inom sitt verksamhetsområde,
4. samverka nationellt och internationellt med museer och andra aktörer, däribland det civila samhällets organisationer, för att nå största möjliga geografiska spridning och förankring,
5. använda ny teknik för att utveckla alla delar av verksamheten, och
6. verka för ökad kunskap grundad på forskning och samverkan med andra, exempelvis universitet och högskolor, och förmedla kunskap inom sitt verksamhetsområde. Förordning (2014:172).
3 a §
Myndigheten ska bedriva internationellt och  interkulturellt utbyte och samarbete.
Förordning (2017:1090).
3 b §
Myndigheten ska rapportera uppgifter om sin besöksutveckling till Myndigheten för kulturanalys.
Myndigheterna ska samråda om vilken rapportering som behövs. Förordning (2014:172).
3 c §
Myndigheten ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:172).
4 §
Utöver de uppgifter som myndigheten har enligt 1 och 3 §§
får den tillhandahålla varor samt åta sig att utföra undersökningar, utredningar och andra tjänster inom sitt verksamhetsområde.
Ledning
5 §
Myndigheten leds av en myndighetschef. Förordning (2010:192).
Anställningar och uppdrag
6 §
Överintendenten är myndighetschef. Förordning (2010:192).
Personalansvarsnämnd
7 §
Vid myndigheten ska det finnas en personalansvarsnämnd.
Förordning (2010:192).
Tillämpligheten av vissa förordningar
8 §
Myndigheten ska tillämpa personalföreträdarförordningen
(1987:1101). Förordning (2010:192).
Avgifter
9 §
När myndigheten utför de uppgifter som anges i 3 § 2, får  den ta ut avgifter för verksamheten inom ramen för full  kostnadstäckning. Avgiften bestäms av myndigheten, utom i de  fall som avses i 15 § avgiftsförordningen (1992:191).
Myndigheten får disponera avgiftsinkomsterna.
För barn och unga under 19 år ska myndigheten ha fri entré  till alla utställningar. Förordning (2022:1816).
10 §
För verksamhet som anges i 4 § ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i 15 § avgiftsförordningen (1992:191).
Myndigheten får disponera avgiftsinkomsterna.
Förordning (2010:192).
Undantag från myndighetsförordningen
11 §
Följande bestämmelse i myndighetsförordningen (2007:515)
ska inte tillämpas på myndigheten:
29 § om ärendeförteckning. Förordning (2010:192).
12 §
Ny beteckning 10 § genom förordning (2010:192).
13 §
Ny beteckning 11 § genom förordning (2010:192).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.