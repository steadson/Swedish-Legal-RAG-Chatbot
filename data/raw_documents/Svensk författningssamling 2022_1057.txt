Title: Lag (2022:1057) med kompletterande bestämmelser till EU:s gräns- och kustbevakningsförordning
SFS Number: Svensk författningssamling 2022:1057
URL: https://www.riksdagen.se/sv/dokument-och-lagar/dokument/svensk-forfattningssamling/lag-20221057-med-kompletterande-bestammelser_sfs-2022-1057/
Source Link: http://rkrattsbaser.gov.se/sfst?bet=2022:1057
Amendment Register Link: http://rkrattsbaser.gov.se/sfsr?bet=2022:1057
Ministry/Authority: Justitiedepartementet L4
Issued: 2022-06-22
Metadata: {"Utfärdad": "2022-06-22"}

==================================================

Lag (2022:1057) med kompletterande bestämmelser till EU:s gräns- och kustbevakningsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1057
Departement/myndighet
:   
Justitiedepartementet L4
Utfärdad
:   
2022-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna lag innehåller kompletterande bestämmelser till  Europaparlamentets och rådets förordning (EU) 2019/1896 av den 
13 november 2019 om den europeiska gräns- och kustbevakningen  och om upphävande av förordningarna (EU) nr 1052/2013 och (EU) 
2016/1624 (EU:s gräns- och kustbevakningsförordning).
2 §
Termer och uttryck i denna lag har samma betydelse som i  EU:s gräns- och kustbevakningsförordning.
Befogenheter som utgör myndighetsutövning
3 §
Utländska tjänstemän som ska tjänstgöra i Sverige enligt  EU:s gräns- och kustbevakningsförordning får, för uppgifter  som avser gränskontroll och återvändande, ges tillstånd att i  Sverige utöva befogenheter som utgör myndighetsutövning.  Sådant tillstånd får ges även för uppgifter som krävs för att  uppnå målen med
1. Europaparlamentets och rådets förordning (EU) nr 656/2014  av den 15 maj 2014 om fastställande av regler för  övervakningen av de yttre sjögränserna inom ramen för det  operativa samarbete som samordnas av Europeiska byrån för  förvaltningen av det operativa samarbetet vid Europeiska  unionens medlemsstaters yttre gränser,
2. Europaparlamentets och rådets förordning (EU) 2016/399 av  den 9 mars 2016 om en unionskodex om gränspassage för personer 
(kodex om Schengengränserna), och
3. Europaparlamentets och rådets direktiv 2008/115/EG av den 
16 december 2008 om gemensamma normer och förfaranden för  återvändande av tredjelandsmedborgare som vistas olagligt i  medlemsstaterna.
Tjänstemännen får ges tillstånd att utöva endast sådana  befogenheter som svenska polismän, kustbevakningstjänstemän,  tulltjänstemän, kriminalvårdstjänstemän respektive tjänstemän  vid Migrationsverket har för uppgifter som framgår av första  stycket. En utländsk tjänsteman som ska tjänstgöra i en viss  verksamhet kan dock inte ges tillstånd att utöva andra  befogenheter än de som en svensk tjänsteman i motsvarande  verksamhet har.
Beslut om att neka inresa enligt artikel 14 i förordning (EU) 
2016/399 och beslut om att neka visum vid gränsen enligt  artikel 35 i Europaparlamentets och rådets förordning (EG) nr 
810/2009 av den 13 juli 2009 om införande av en  gemenskapskodex om viseringar (viseringskodex) får fattas  endast av svenska tjänstemän eller av utländska tjänstemän om  de fått ett särskilt tillstånd att agera för svensk räkning.
4 §
Utländska tjänstemän ska ges tillstånd att utöva de  befogenheter som omfattas av 3 § första och andra stycket och  som bedöms nödvändiga för att tjänstemännen ska kunna utföra  uppgifterna.
Användning av vapen och annan särskild utrustning
5 §
Utländska tjänstemän som har getts tillstånd att utöva  befogenheter enligt 4 § har vid tjänstgöringen i Sverige rätt  att använda skjutvapen endast i den utsträckning som reglerna  om nödvärn medger. I övrigt har de samma rätt som motsvarande  svenska tjänstemän har enligt lag eller annan författning.
För att särskild utrustning ska få användas vid  våldsanvändning ska dock utrustningen motsvara den som svenska  polismän, kustbevakningstjänstemän, tulltjänstemän eller  kriminalvårdstjänstemän använder i motsvarande verksamhet.
Straffrättsligt skydd och ansvar
6 §
Utländska tjänstemän som utövar myndighet i Sverige med  stöd av denna lag ska vara skyddade enligt 17 kap. 1, 2 och 
4 §§ brottsbalken på motsvarande sätt som om det varit fråga  om svensk myndighetsutövning.
7 §
Utländska tjänstemän som utför uppgifter i Sverige enligt  EU:s gräns- och kustbevakningsförordning ska vara ansvariga  för olaga diskriminering enligt 16 kap. 9 § brottsbalken på  motsvarande sätt som den som är anställd i svensk allmän  tjänst. Innefattar uppgifterna myndighetsutövning ska  tjänstemännen vara ansvariga även för tjänstefel enligt 
20 kap. 1 § brottsbalken på motsvarande sätt som om det varit  fråga om svensk myndighetsutövning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.