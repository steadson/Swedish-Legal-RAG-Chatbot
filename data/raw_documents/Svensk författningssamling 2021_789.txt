Title: Förordning (2021:789) om klimatdeklaration för byggnader
SFS Number: Svensk författningssamling 2021:789
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021789-om-klimatdeklaration-for_sfs-2021-789/
Source Link: http://rkrattsbaser.gov.se/sfst?bet=2021:789
Amendment Register Link: http://rkrattsbaser.gov.se/sfsr?bet=2021:789
Ministry/Authority: Landsbygds- och infrastrukturdepartementet BB
Issued: 2021-07-01
Metadata: {"Utfärdad": "2021-07-01"}

==================================================

Förordning (2021:789) om klimatdeklaration för byggnader
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:789
Departement/myndighet
:   
Landsbygds- och infrastrukturdepartementet BB
Utfärdad
:   
2021-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning är meddelad med stöd av
- 8 kap. 11 § regeringsformen i fråga om 4 § andra stycket,
- 5 § andra stycket lagen (2021:787) om klimatdeklaration för  byggnader i fråga om 5 §,
- 9 § lagen om klimatdeklaration för byggnader i fråga om 
6-8 §§,
- 14 § lagen om klimatdeklaration för byggnader i fråga om 10  och 11 §§,
- 15 § lagen om klimatdeklaration för byggnader i fråga om 12  och 13 §§,
- 18 § lagen om klimatdeklaration för byggnader i fråga om 
14 §,
- 8 kap. 7 § regeringsformen i fråga om övriga bestämmelser.
2 §
Termer och uttryck som används i denna förordning har  samma betydelse som i lagen (2021:787) om klimatdeklaration  för byggnader.
Hur klimatdeklarationen ska ges in
3 §
Klimatdeklarationen ska ges in till Boverket.
Boverket får meddela föreskrifter om hur deklarationen ska ges  in.
Undantag från skyldigheten att ge in en klimatdeklaration
4 §
Om Affärsverket svenska kraftnät, Fortifikationsverket,  Statens fastighetsverk, Trafikverket eller Specialfastigheter  Sverige AB är byggherre och uppför byggnader som är undantagna  från skyldigheten att ge in klimatdeklaration enligt 5 §  första stycket 6 lagen (2021:787) om klimatdeklaration för  byggnader också uppför andra byggnader, omfattas inte dessa  andra byggnader av skyldigheten att upprätta och ge in en  klimatdeklaration enligt 4 § samma lag.
Klimatdeklarationens innehåll och omfattning
5 §
Klimatdeklarationen ska omfatta hela byggnadens  klimatskärm och byggnadens samtliga bärande konstruktionsdelar  och innerväggar.
Med klimatskärm avses en byggdel bestående av ett eller flera  skikt som isolerar det inre av en byggnad från omvärlden när  det gäller sådant som temperatur, ljud och fuktighet. Med  bärande konstruktionsdelar avses delar av byggnadens  konstruktion som förutom sin egen tyngd också bär laster av  olika slag. Med innerväggar avses väggar innanför klimatskärm  som inte är bärande.
6 §
I klimatdeklarationen ska den beräknade klimatpåverkan  anges i kilogram koldioxidekvivalenter per kvadratmeter  bruttoarea.
7 §
Boverket får meddela föreskrifter om
- vilka uppgifter som ska ingå i en klimatdeklaration,
- vilka data som ska användas när klimatpåverkan beräknas, och
- undantag från delar av de krav som ställs på  klimatdeklarationens innehåll och omfattning.
Klimatdeklarationsregister
8 §
Boverket ska föra ett sådant register över  klimatdeklarationer som avses i 10 § lagen (2021:787) om  klimatdeklaration för byggnader.
9 §
Personuppgifter i klimatdeklarationsregistret får inte  behandlas när Boverket gör urval eller bearbetningar för någon  annans räkning för direkt marknadsföring.
10 §
Om det är lämpligt får en handling som innehåller  personuppgifter lämnas ut elektroniskt på annat sätt än genom  direktåtkomst.
Tillsyn
11 §
Boverket är tillsynsmyndighet enligt 15 § lagen 
(2021:787) om klimatdeklaration för byggnader.
12 §
Byggherren ska se till att de underlag som verifierar  uppgifterna som har angetts i klimatdeklarationen sparas i fem  år från det att klimatdeklarationen har getts in.
13 §
En sanktionsavgift enligt 18 § lagen (2021:787) om  klimatdeklaration för byggnader fastställs med tillämpning av  det prisbasbelopp som gäller för det år som beslutet om  avgiften fattas.
Sanktionsavgiften är ett prisbasbelopp med ett tillägg av 
0,001 prisbasbelopp per kvadratmeter av byggnadens samlade  bruttoarea. Avgiften får högst uppgå till tio prisbasbelopp.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.