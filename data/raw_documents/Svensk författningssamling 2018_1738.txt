Title: Förordning (2018:1738) om åklagarväsendets behandling av personuppgifter inom brottsdatalagens område
SFS Number: Svensk författningssamling 2018:1738
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181738-om-aklagarvasendets_sfs-2018-1738/
Source Link: http://rkrattsbaser.gov.se/sfst?bet=2018:1738
Amendment Register Link: http://rkrattsbaser.gov.se/sfsr?bet=2018:1738
Ministry/Authority: Justitiedepartementet DÅ
Issued: 2018-11-22
Metadata: {"Utfärdad": "2018-11-22", "Ändrad": "t.o.m. 2020:1144"}

==================================================

Förordning (2018:1738) om åklagarväsendets behandling av personuppgifter inom brottsdatalagens område
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1738
Departement/myndighet
:   
Justitiedepartementet DÅ
Utfärdad
:   
2018-11-22
Ändrad
:   
t.o.m. 2020:1144
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns kompletterande föreskrifter  till lagen (2018:1697) om åklagarväsendets behandling av  personuppgifter inom brottsdatalagens område.
Utlämnande av personuppgifter
2 §
Åklagarmyndigheten och Ekobrottsmyndigheten får lämna  uppgifter om juridiska personer till Skatteverket om  uppgifterna behövs där för att brott ska kunna bekämpas.
3 §
Åklagarmyndigheten och Ekobrottsmyndigheten får lämna  personuppgifter som behandlas enligt 2 kap. 1 § lagen 
(2018:1697) om åklagarväsendets behandling av personuppgifter  inom brottsdatalagens område till en utländsk myndighet, ett  EU-organ eller en mellanfolklig organisation, om utlämnandet  är förenligt med svenska intressen och uppgifterna behövs för  att den utländska myndigheten eller organisationen ska kunna  förebygga, förhindra, upptäcka, utreda eller lagföra brott.
Villkor för direktåtkomst
4 §
Åklagarmyndigheten respektive Ekobrottsmyndigheten får  ställa villkor i fråga om behörighet och säkerhet för att  myndigheten ska medge direktåtkomst enligt 3 kap. 5 § lagen 
(2018:1697) om åklagarväsendets behandling av personuppgifter  inom brottsdatalagens område.
Direktåtkomst får inte medges innan den myndighet som  beslutar om direktåtkomst har försäkrat sig om att den  mottagande myndigheten uppfyller kraven på behörighet och  säkerhet.
Digital arkivering
5 §
När uppgifter och handlingar arkiveras digitalt ska de  avskiljas så att de inte kan behandlas för att utföra en  uppgift som anges i 2 kap. 1 § lagen (2018:1697) om  åklagarväsendets behandling av personuppgifter inom  brottsdatalagens område. Åtkomsten till arkiverade uppgifter  och handlingar ska begränsas till särskilt angivna  tjänstemän.
Rätt att meddela föreskrifter
6 §
Riksarkivet får, efter att ha gett Åklagarmyndigheten  och Ekobrottsmyndigheten tillfälle att yttra sig, meddela  föreskrifter om att personuppgifter som avses i 4 kap. 4 §  lagen (2018:1697) om åklagar-väsendets behandling av  personuppgifter inom brottsdalatalagens område får behandlas  under längre tid för arkivändamål av allmänt intresse och  vetenskapliga, statistiska eller historiska ändamål.
7 §
Åklagarmyndigheten får, efter att ha gett  Ekobrottsmyndigheten och Riksarkivet tillfälle att yttra sig,  meddela närmare föreskrifter om digital arkivering.
Åklagarmyndigheten får även, efter att ha gett  Ekobrottsmyndigheten tillfälle att yttra sig, meddela  föreskrifter om verkställigheten av lagen (2018:1697) om  åklagarväsendets behandling av personuppgifter inom  brottsdatalagens område och denna förordning.
8 §
Innan Åklagarmyndigheten meddelar föreskrifter med stöd av  denna förordning, ska Integritetsskyddsmyndigheten ges  tillfälle att yttra sig i frågor som berör särskilda risker  för intrång i den personliga integriteten.
Förordning (2020:1144).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.