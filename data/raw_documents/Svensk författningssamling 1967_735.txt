Title: Kungörelse (1967:735) om tillämpning av avtal den 25 april 1963 mellan
Sverige och Spanien för undvikande av dubbelbeskattning och fastställande av bestämmelser angående ömsesidig handräckning beträffande skatter på kvarlåtenskap
SFS Number: Svensk författningssamling 1967:735
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1967735-om-tillampning-av-avtal-den_sfs-1967-735/
Source Link: http://rkrattsbaser.gov.se/sfst?bet=1967:735
Amendment Register Link: http://rkrattsbaser.gov.se/sfsr?bet=1967:735
Ministry/Authority: Finansdepartementet S3
Issued: 1967-12-01
Metadata: {"Utfärdad": "1967-12-01"}

==================================================

Kungörelse (1967:735) om tillämpning av avtal den 25 april 1963 mellan
Sverige och Spanien för undvikande av dubbelbeskattning och fastställande av bestämmelser angående ömsesidig handräckning beträffande skatter på kvarlåtenskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1967:735
Departement/myndighet
:   
Finansdepartementet S3
Utfärdad
:   
1967-12-01
Övrig text
:   
Bilagor finns inte med här.
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Avtalet den 25 april 1963 mellan Sverige och Spanien för  undvikande  av dubbelbeskattning och fastställande av bestämmelser angående  ömsesidig handräckning beträffande skatter på kvarlåtenskap skall lända  till efterrättelse för Sveriges del. /n1/
//n1// Ang. avtalets lydelse se bilaga fogad till 1964:97.
2 §
Anstånd enligt 3 § kungörelsen den 1 december 1967 (nr 721) om   förfarandet rörande eftergift av arvsskatt eller gåvoskatt vid   dubbelbeskattning får, i fall som avses i artikel 7 § 3 i avtalet,   medges med högst så stor del av skatten, som vid proportionell   fördelning av hela det beräknade skattebeloppet på den egendom, som   enligt avtalet skall beskattas i Sverige, och den egendom, som enligt   avtalet skall beskattas i Spanien, kan antagas belöpa på sistnämnda   egendom. I övriga fall får anstånd icke medges med högre belopp än det  lägsta av följande belopp, nämligen antingen den spanska skatt, som   erlagts eller kan antagas komma att erläggas för egendom som enligt   artikel 4 eller 5 i avtalet skall beskattas i Spanien, eller den del av  den svenska arvsskatten som vid proportionell fördelning belöper på  samma egendom.
3 §
Om åtgärd av beskattningsmyndighet i Spanien medfört eller kan   komma att medföra beskattning som strider mot avtalets principer, kan   den som träffats av beskattningen hos Kungl. Maj:t ansöka om att åtgärd  vidtages från svensk sida för att undvika sådan beskattning under  förutsättning antingen att han är svensk medborgare eller att den  avlidne hade hemvist i Sverige vid sin död (jfr art. 11).
Ansökan bör göras inom två år efter utgången av det kalenderår, då   sökanden fick kännedom om beskattningen.
Övergångsbestämmelser
1967:735
Denna kungörelse träder i kraft den 1 januari 1968.
Kungörelsen och bestämmelserna i avtalet tillämpas på dödsbo efter den  som avlidit efter den 28 januari 1964.
Genom denna kungörelse upphäves kungörelsen den 10 april 1964 (nr 97)   om tillämpning av ett mellan Sverige och Spanien den 25 april 1963   ingånget avtal för undvikande av dubbelbeskattning beträffande skatter å  kvarlåtenskap.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.