Title: /r1/ Lag (1988:1321)
om nordiska rättsförhållanden rörande förvaltarskap enligt 
föräldrabalken m. m.;
SFS Number: Svensk författningssamling 1988:1321
URL: https://www.riksdagen.se/sv/dokument-och-lagar/dokument/svensk-forfattningssamling/r1-lag-19881321om-nordiska-rattsforhallanden_sfs-1988-1321/
Source Link: http://rkrattsbaser.gov.se/sfst?bet=1988:1321
Amendment Register Link: http://rkrattsbaser.gov.se/sfsr?bet=1988:1321
Ministry/Authority: Justitiedepartementet L2
Issued: 1988-12-01
Metadata: {"Utfärdad": "1988-12-01"}

==================================================

/r1/ Lag (1988:1321)
om nordiska rättsförhållanden rörande förvaltarskap enligt 
föräldrabalken m. m.;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:1321
Departement/myndighet
:   
Justitiedepartementet L2
Utfärdad
:   
1988-12-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Förvaltarskap enligt föräldrabalken anordnas i Sverige för den som  är medborgare i en sådan stat som avses i förordningen (1931:429) om  vissa internationella rättsförhållanden rörande äktenskap, adoption och  förmynderskap och som har hemvist här i landet, om inte förmynderskap  redan utövas av lagbestämd eller särskilt förordnad förmyndare i någon  annan fördragsslutande stat. Tillfälligt förvaltarskap för en sådan  medborgare får anordnas här i landet även om denne inte har hemvist här.
Då förvaltarskap anordnas i Sverige för en sådan medborgare som avses i  första stycket, tillämpas bestämmelserna om omyndighetsförklaring och  förmynderskap i 16--20 §§ nämnda förordning. Ett förvaltarskap med  begränsning av förvaltarens uppdrag får dock inte överflyttas till en  annan fördragsslutande stat.
Om ett förvaltarskap utan begränsning av förvaltarens uppdrag  överflyttas från Sverige till en annan fördragsslutande stat, skall den  som förvaltarskapet avser anses omyndigförklarad enligt den andra  statens lag.
Om ett förmynderskap för omyndigförklarad överflyttas till Sverige från  en annan fördragsslutande stat, skall den omyndigförklarade anses ha  förvaltare utan begränsning av uppdraget.
2 §
Om den som har förvaltare i Sverige omyndigförklaras i en annan  fördragsslutande stat där han eller hon har tagit hemvist, upphör  förvaltarens uppdrag.
3 §
En omyndigförklarad medborgare i en fördragsslutande stat är i  Sverige likställd med en person som har förvaltare utan begränsning av  förvaltaruppdraget när det gäller behörighet att inneha uppdrag och  befattningar samt att bedriva tillståndspliktig verksamhet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.