Title: Förordning (2006:275) om behandling av personuppgifter i utrikesförvaltningens konsulära verksamhet
SFS Number: Svensk författningssamling 2006:275
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006275-om-behandling-av_sfs-2006-275/
Source Link: http://rkrattsbaser.gov.se/sfst?bet=2006:275
Amendment Register Link: http://rkrattsbaser.gov.se/sfsr?bet=2006:275
Ministry/Authority: Utrikesdepartementet
Issued: 2006-04-12
Metadata: {"Utfärdad": "2006-04-12", "Ändrad": "t.o.m. SFS 2018:433"}

==================================================

Förordning (2006:275) om behandling av personuppgifter i utrikesförvaltningens konsulära verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:275
Departement/myndighet
:   
Utrikesdepartementet
Utfärdad
:   
2006-04-12
Ändrad
:   
t.o.m. SFS 2018:433
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Regeringen föreskriver följande.
Inledande bestämmelser
1 §
Denna förordning kompletterar Europaparlamentets och  rådets förordning (EU) 2016/679 om skydd för fysiska personer  med avseende på behandling av personuppgifter och om det fria  flödet av sådana uppgifter och om upphävande av direktiv 
95/46/EG (allmän dataskyddsförordning) vid behandling av  personuppgifter i utrikesförvaltningens konsulära verksamhet.  Vid behandling av personuppgifter enligt denna förordning  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats  i anslutning till den lagen, om inte annat följer av denna  förordning.
Förordningen ska tillämpas endast på sådan behandling av  personuppgifter som helt eller delvis utförs på automatisk  väg samt på annan behandling än automatisk av personuppgifter  som ingår i eller kommer att ingå i ett register.
Förordning (2018:433).
2 §
Behandling av personuppgifter som är tillåten enligt denna förordning får utföras även om den registrerade motsätter sig behandlingen.
Personuppgiftsansvar
3 §
Varje myndighet inom utrikesförvaltningen är  personuppgiftsansvarig för den behandling av personuppgifter  som myndigheten utför enligt denna förordning.
Förordning (2018:433).
När behandling av personuppgifter är tillåten
4 §
Personuppgifter får behandlas om det behövs för  handläggning av konsulära ärenden och för den konsulära  verksamhet i övrigt som avses i  3 kap. 14 och 15 §§  förordningen (2014:115) med instruktion för  utrikesrepresentationen.
Personuppgifter får också behandlas i den utsträckning det  behövs för
1. tillsyn, planering och uppföljning av verksamheten, och
2. framställning av statistik.
Förordning (2016:414).
4 a §
Personuppgifter som behandlas enligt 4 § får även  behandlas om det behövs för att fullgöra uppgiftslämnande som  sker i överensstämmelse med lag eller förordning.
Förordning (2018:433).
Den konsulära databasen
5 §
Inom utrikesförvaltningen får det finnas en samling uppgifter och handlingar som med hjälp av automatiserad behandling används i den konsulära verksamheten (den konsulära databasen).
Behandling av känsliga personuppgifter
6 §
Har upphävts genom förordning (2018:433).
7 §
Har upphävts genom förordning (2018:433).
Direktåtkomst
8 §
Regeringskansliet får ha direktåtkomst till samtliga personuppgifter i den konsulära databasen.
9 §
En utlandsmyndighet får ha direktåtkomst till de personuppgifter i den konsulära databasen som avser verksamheten vid den myndigheten.
En utlandsyndighet får därutöver ha direktåtkomst till personuppgifter som avser verksamheten vid en annan myndighet, i den utsträckning det är nödvändigt för att få upplysning om att en person
1. förekommer eller har förekommit i ett ärende vid den andra myndigheten samt när och av vilken anledning personen varit aktuell, eller
2. har skuld för tidigare beviljat konsulärt ekonomiskt bistånd eller har missbrukat sådant bistånd.
10 §
Regeringskansliet får besluta att en utlandsmyndighet får ha direktåtkomst också till andra personuppgifter i databasen än som följer av 9 §, om uppgifterna är av väsentlig betydelse för verksamheten vid den myndigheten.
Behörighet, dokumentation och kontroll av åtkomst
11 §
Behörigheten för åtkomst till personuppgifter i den konsulära databasen skall vara begränsad till de personer vid en myndighet som på grund av sina arbetsuppgifter i den konsulära verksamheten behöver ha tillgång till uppgifterna.
11 a §
Regeringskansliet ska se till att åtkomst till  personuppgifter i den konsulära databasen dokumenteras.  Regeringskansliet ska också göra systematiska och  återkommande kontroller av om någon obehörigen kommer åt  sådana uppgifter. Förordning (2016:414).
Rättelse och skadestånd
12 §
Har upphävts genom förordning (2018:433).
Överklagande
13 §
I 40 § förvaltningslagen (2017:900) finns  bestämmelser om överklagande till allmän  förvaltningsdomstol. Förordning (2018:433).
Övergångsbestämmelser
2006:275
1. Denna förordning träder i kraft den 15 maj 2006.
2. Bestämmelserna i förordningen skall inte börja tillämpas förrän den 1 oktober 2007 när det gäller manuell behandling av personuppgifter som påbörjats före den 24 oktober 1998 och sådan manuell behandling som utförs för ett visst ändamål, om manuell behandling för ändamålet påbörjats före den 24 oktober 1998.
3. Bestämmelsen om skadestånd skall tillämpas endast om den omständighet som yrkandet hänför sig till har inträffat efter det att denna förordning har trätt i kraft för den aktuella behandlingen.
2018:433
Denna förordning träder i kraft den 1 juli 2018 i fråga om 
13 § och i övrigt den 25 maj 2018.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.