Title: Förordning (2024:11) om preventiva vistelseförbud
SFS Number: Svensk författningssamling 2024:11
URL: https://www.riksdagen.se/sv/dokument-och-lagar/dokument/svensk-forfattningssamling/forordning-202411-om-preventiva-vistelseforbud_sfs-2024-11/
Source Link: http://rkrattsbaser.gov.se/sfst?bet=2024:11
Amendment Register Link: http://rkrattsbaser.gov.se/sfsr?bet=2024:11
Ministry/Authority: Justitiedepartementet L4
Issued: 2024-01-25
Metadata: {"Utfärdad": "2024-01-25"}

==================================================

Förordning (2024:11) om preventiva vistelseförbud
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:11
Departement/myndighet
:   
Justitiedepartementet L4
Utfärdad
:   
2024-01-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller kompletterande bestämmelser  till lagen (2024:7) om preventiva vistelseförbud.
Förordningen är meddelad med stöd av 8 kap. 7 §  regeringsformen.
2 §
Om en domstol eller en åklagare beslutar i fråga om  vistelseförbud eller häver eller ändrar ett sådant beslut, ska  Polismyndigheten genast underrättas om beslutet. Om den som  ett vistelseförbud gäller eller avses gälla mot är under 
18 år, ska även socialnämnden på den ort där förbudet helt  eller huvudsakligen ska gälla genast underrättas, och i  förekommande fall även socialnämnden på den ort där barnet  bor, om det är en annan ort.
Av 9 § lagen om preventiva vistelseförbud framgår att ett  beslut om vistelseförbud ska delges den som förbudet avses  gälla mot.
Bestämmelser om registrering av beslut om vistelseförbud finns  i lagen (1998:620) om belastningsregister och förordningen 
(1999:1134) om belastningsregister.
3 §
När en fråga om vistelseförbud aktualiseras ska den som  kan få ett offentligt biträde enligt 12 § lagen (2024:7) om  preventiva vistelseförbud informeras om sin rätt till det.
4 §
Polismyndigheten får, efter att ha gett Åklagarmyndigheten  tillfälle att yttra sig, meddela föreskrifter om  verkställigheten av de bestämmelser i lagen (2024:7) om  preventiva vistelseförbud som avser vistelseförbud med villkor  om elektronisk övervakning.
Åklagarmyndigheten får meddela ytterligare föreskrifter om  verkställigheten av lagen om preventiva vistelseförbud.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.