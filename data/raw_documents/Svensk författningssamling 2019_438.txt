Title: Kustbevakningsdataförordning (2019:438)
SFS Number: Svensk författningssamling 2019:438
URL: https://www.riksdagen.se/sv/dokument-och-lagar/dokument/svensk-forfattningssamling/kustbevakningsdataforordning-2019438_sfs-2019-438/
Source Link: http://rkrattsbaser.gov.se/sfst?bet=2019:438
Amendment Register Link: http://rkrattsbaser.gov.se/sfsr?bet=2019:438
Ministry/Authority: Försvarsdepartementet
Issued: 2019-06-05
Metadata: {"Utfärdad": "2019-06-05", "Ändrad": "t.o.m. SFS 2024:937"}

==================================================

Kustbevakningsdataförordning (2019:438)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:438
Departement/myndighet
:   
Försvarsdepartementet
Utfärdad
:   
2019-06-05
Ändrad
:   
t.o.m. SFS 2024:937
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns kompletterande föreskrifter om  sådan behandling av personuppgifter som omfattas av  kustbevakningsdatalagen (2019:429).
Tillgången till personuppgifter
2 §
Kustbevakningen ansvarar för att det inom myndigheten  finns rutiner för att tilldela, förändra, ta bort och  regelbundet följa upp behörigheter för åtkomst till  personuppgifter.
Direktåtkomst
3 §
Polismyndigheten, Tullverket, Havs- och vattenmyndigheten,  Naturvårdsverket, Sveriges meteorologiska och hydrologiska  institut, Sjöfartsverket, Strålsäkerhetsmyndigheten,  Transportstyrelsen, Sveriges geologiska undersökning,  Myndigheten för samhällsskydd och beredskap och Försvarsmakten  får medges direktåtkomst till personuppgifter som  Kustbevakningen behandlar för att samordna civila behov av  sjöövervakning och för att förmedla civil sjöinformation till  berörda myndigheter. Om Kustbevakningen medger direktåtkomst  gäller det som anges i 20 och 22 §§ kustbevakningsdatalagen 
(2019:429). Förordning (2024:937).
4 §
Kustbevakningen får ställa villkor i fråga om behörighet  och säkerhet för att myndigheten ska medge direktåtkomst för  de myndigheter som anges i 3 § denna förordning.
Direktåtkomst får inte medges innan Kustbevakningen har  försäkrat sig om att den mottagande myndigheten uppfyller  kraven på behörighet och säkerhet.
Rätt att meddela föreskrifter
5 §
Riksarkivet får, efter att ha gett Kustbevakningen  tillfälle att yttra sig, meddela föreskrifter om att  personuppgifter som ska gallras enligt 24 §  kustbevakningsdatalagen (2019:429) får bevaras för  arkivändamål av allmänt intresse, vetenskapliga eller  historiska forskningsändamål eller statistiska ändamål.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.