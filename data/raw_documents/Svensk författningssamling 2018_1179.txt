Title: Förordning (2018:1179) med kompletterande bestämmelser till EU:s förordning om gasanordningar
SFS Number: Svensk författningssamling 2018:1179
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181179-med-kompletterande_sfs-2018-1179/
Source Link: http://rkrattsbaser.gov.se/sfst?bet=2018:1179
Amendment Register Link: http://rkrattsbaser.gov.se/sfsr?bet=2018:1179
Ministry/Authority: Försvarsdepartementet
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2022:1200"}

==================================================

Förordning (2018:1179) med kompletterande bestämmelser till EU:s förordning om gasanordningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1179
Departement/myndighet
:   
Försvarsdepartementet
Utfärdad
:   
2018-06-20
Ändrad
:   
t.o.m. SFS 2022:1200
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
I denna förordning finns bestämmelser i anslutning  till lagen (2018:1178) med kompletterande bestämmelser till  EU:s förordning om gasanordningar. Förordningen innehåller  också bestämmelser som kompletterar Europaparlamentets och  rådets förordning (EU) 2016/426 av den 9 mars 2016 om  anordningar för förbränning av gasformiga bränslen och om  upphävande av direktiv 2009/142/EG (EU:s förordning om  gasanordningar).
Marknadskontrollmyndigheter
2 §
Myndigheten för samhällsskydd och beredskap
1. ska utöva marknadskontroll enligt lagen (2018:1178) med  kompletterande bestämmelser till EU:s förordning om  gasanordningar, och
2. är marknadskontrollmyndighet och utövar marknadskontroll  enligt Europaparlamentets och rådets förordning (EU) 2019/1020  av den 20 juni 2019 om marknadskontroll och överensstämmelse  för produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011 över att  produkter överensstämmer med kraven i EU:s förordning om  gasanordningar.
Första stycket gäller i den utsträckning något annat inte  följer av 3 §. Förordning (2022:1200).
3 §
Elsäkerhetsverket
1. ska utöva marknadskontroll enligt lagen (2018:1178) med  kompletterande bestämmelser till EU:s förordning om  gasanordningar, och
2. är marknadskontrollmyndighet och utövar marknadskontroll  enligt förordning (EU) 2019/1020 över att produkter  överensstämmer med kraven i EU:s förordning om gasanordningar.
Ansvaret för marknadskontroll omfattar gasrelaterade risker  som orsakas av faror av elektriskt eller elektromagnetiskt  ursprung. Förordning (2022:1200).
4 §
Bestämmelser om en marknadskontrollmyndighets befogenhet  att besluta om åtgärder enligt förordning (EU) 2019/1020 finns  i lagen (2018:1178) med kompletterande bestämmelser till EU:s  förordning om gasanordningar. Förordning (2022:1200).
5 §
Myndigheten för samhällsskydd och beredskap ska ha en  samordnande funktion när det gäller marknadskontroll av  anordningar och tillbehör.
Marknadskontroll
6 §
Bestämmelser om information och samarbete mellan  myndigheter när det gäller marknadskontroll finns i  förordningen (2014:1039) om marknadskontroll av varor och  annan närliggande tillsyn. Förordning (2021:701).
7 §
Marknadskontrollmyndigheterna ska på sina respektive  områden fullgöra de uppgifter som ankommer på medlemsstaterna  enligt artiklarna 37.6, 37.8, 38.1, 38.2, 39.1, 39.3, 39.4  och 40 i EU:s förordning om gasanordningar.
Om en marknadskontrollmyndighet för Sveriges räkning invänt  mot ett beslut som en marknadskontrollmyndighet i en annan  medlemsstat har fattat om en anordning eller ett tillbehör  ska den svenska marknadskontrollmyndigheten skyndsamt  informera regeringen.
Uppgiftsskyldighet
8 §
Marknadskontrollmyndigheterna ska lämna de uppgifter till  varandra som behövs för att de ska kunna utföra sin  marknadskontroll enligt EU:s förordning om gasanordningar,  lagen (2018:1178) med kompletterande bestämmelser till EU:s  förordning om gasanordningar och denna förordning.
Elsäkerhetsverket ska lämna de uppgifter till Myndigheten för  samhällsskydd och beredskap som denna myndighet behöver för  att utföra sin samordnande funktion. Förordning (2022:1200).
Språk
9 §
Sådana bruksanvisningar och säkerhetsföreskrifter för  anordningar som avses i artiklarna 7.7 och 9.4 i EU:s  förordning om gasanordningar ska skrivas på svenska.
En sådan EU-försäkran om överensstämmelse som avses i artikel 
15 i EU:s förordning om gasanordningar ska skrivas på svenska  eller engelska. Detsamma gäller för den information som  enligt artiklarna 7.7, 9.4 och 10.2 i EU:s förordning om  gasanordningar ska lämnas i den EU-försäkran om  överensstämmelse som ska följa med ett tillbehör.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.