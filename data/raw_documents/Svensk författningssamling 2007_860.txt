Title: Förordning (2007:860) med instruktion för Statens haverikommission
SFS Number: Svensk författningssamling 2007:860
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007860-med-instruktion-for-statens_sfs-2007-860/
Source Link: http://rkrattsbaser.gov.se/sfst?bet=2007:860
Amendment Register Link: http://rkrattsbaser.gov.se/sfsr?bet=2007:860
Ministry/Authority: Försvarsdepartementet
Issued: 2007-11-08
Metadata: {"Utfärdad": "2007-11-08", "Ändrad": "t.o.m. SFS 2014:1381"}

==================================================

Förordning (2007:860) med instruktion för Statens haverikommission
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:860
Departement/myndighet
:   
Försvarsdepartementet
Utfärdad
:   
2007-11-08
Ändrad
:   
t.o.m. SFS 2014:1381
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Statens haverikommission genomför undersökningar enligt lagen (1990:712) om undersökning av olyckor och samverkar med berörda myndigheter i deras olycksförebyggande verksamhet. Haverikommissionen samverkar även med myndigheter och organisationer i andra länder i frågor som ligger inom myndighetens verksamhetsområde.
Haverikommissionen är behörig myndighet för säkerhetsutredningar enligt Europaparlamentets och rådets förordning (EU) nr 996/2010 av den 20 oktober 2010 om utredning och förebyggande av olyckor och tillbud inom civil luftfart och om upphävande av direktiv 94/56/EG.
Förordning (2014:1381).
Ledning
2 §
Statens haverikommission leds av en myndighetschef.
Organisation
3 §
Vid haverikommissionen ska det finnas haveriutredare.
4 §
Minst en av haveriutredarna vid myndigheten ska vara jurist och ha domarerfarenhet.
I övrigt ska det finnas haveriutredare med flygoperativ, flygteknisk, sjöoperativ, sjöteknisk, järnvägsoperativ, järnvägsteknisk och allmän teknisk sakkunskap, sakkunskap inom området befolkningsskydd och räddningstjänst samt beteendevetenskaplig sakkunskap.
5 §
För uppdrag att biträda med sådana undersökningar och säkerhetsutredningar som avses i 1 § får haverikommissionen anlita experter och sakkunniga. Förordning (2012:616).
Handläggningen av haverikommissionens undersökningar
6 §
Sådana undersökningar och säkerhetsutredningar som avses i 1 § leds av myndighetschefen eller av en haveriutredare som är jurist och har domarerfarenhet. Förordning (2012:616).
7 §
När haverikommissionen ska genomföra en sådan undersökning eller säkerhetsutredning som avses i 1 § får den som leder undersökningen eller säkerhetsutredningen tillkalla de experter och sakkunniga som behövs. Förordning (2012:616).
8 §
Har upphävts genom förordning (2012:616).
9 §
Vid sådana undersökningar och säkerhetsutredningar som avses i 1 § är haverikommissionen beslutför när den som leder undersökningen eller säkerhetsutredningen och minst en haveriutredare är närvarande.
Om det framkommer skiljaktiga meningar vid överläggning i en sådan undersökning eller säkerhetsutredning tillämpas föreskrifterna i 16 kap. rättegångsbalken om omröstning i tvistemål. Förordning (2012:616).
Anställningar och uppdrag
10 §
Generaldirektören är myndighetschef. Generaldirektören ska vara jurist och ha domarerfarenhet.
En av haveriutredarna är generaldirektörens ställföreträdare.
Övergångsbestämmelser
2007:860
1. Denna förordning träder i kraft den 1 januari 2008, då förordningen (1996:282) med instruktion för Statens haverikommission ska upphöra att gälla.
2. Den upphävda förordningen gäller fortfarande för överklagande av beslut som har meddelats före den 1 januari 2008.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.