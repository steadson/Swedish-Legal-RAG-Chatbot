Title: Lag (2023:196) om kommuners ansvar för brottsförebyggande arbete
SFS Number: Svensk författningssamling 2023:196
URL: https://www.riksdagen.se/sv/dokument-och-lagar/dokument/svensk-forfattningssamling/lag-2023196-om-kommuners-ansvar-for_sfs-2023-196/
Source Link: http://rkrattsbaser.gov.se/sfst?bet=2023:196
Amendment Register Link: http://rkrattsbaser.gov.se/sfsr?bet=2023:196
Ministry/Authority: Justitiedepartementet L5
Issued: 2023-04-20
Metadata: {"Utfärdad": "2023-04-20", "Ändrad": "t.o.m. SFS 2025:223"}

==================================================

Lag (2023:196) om kommuners ansvar för brottsförebyggande arbete
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:196
Departement/myndighet
:   
Justitiedepartementet L5
Utfärdad
:   
2023-04-20
Ändrad
:   
t.o.m. SFS 2025:223
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens innehåll och syfte
1 §
I denna lag finns bestämmelser om kommuners ansvar för  brottsförebyggande arbete.
2 §
Kommuner ska bidra till att samhällets samlade  brottsförebyggande arbete bedrivs på ett effektivt sätt genom  att fullgöra de uppgifter som följer av denna lag.
3 §
Bestämmelserna i denna lag syftar till att säkerställa att  kommuner utifrån ett kunskapsbaserat underlag tar ställning  till behovet av brottsförebyggande åtgärder och tar visst  ansvar för samordningen av det brottsförebyggande arbetet inom  kommunen.
Lägesbild och åtgärdsplan
4 §
Kommuner ska ta fram en lägesbild över brottsligheten inom  kommunens geografiska område. Lägesbilden ska innehålla
1. en kartläggning av brottsligheten, dess omfattning och  konsekvenser,
2. annan information av betydelse i sammanhanget, och
3. en analys av kartläggningen och informationen.
5 §
Kommuner ska, med lägesbilden som underlag, besluta om en  plan för vilka åtgärder som kommunen avser att vidta för att  förebygga brott (åtgärdsplan).
6 §
Kommuner ska minst vartannat år uppdatera lägesbilden och  följa upp åtgärdsplanen.
7 §
Arbetet med lägesbilden och åtgärdsplanen ska i den  utsträckning som det är lämpligt integreras med sådant analys-  och planeringsarbete som sker i enlighet med andra  författningar.
Kommuners ansvar för samordning
8 §
Kommuner ska inom sitt geografiska område ansvara för  samordningen av det brottsförebyggande arbetet enligt 9 och 
10 §§.
9 §
Kommuner ska verka för att skriftliga överenskommelser om  samverkan ingås med relevanta aktörer. En sådan  överenskommelse ska innehålla åtminstone uppgifter om för  vilka syften och inom vilka områden som samverkan ska ske.
10 §
Kommuner ska också verka för att strategiska  brottsförebyggande frågor hanteras i ett särskilt forum 
(strategiskt råd) där kommunen och relevanta aktörer ingår.  Rådet ska ledas av kommunen.
Kommuner ska verka för att övriga aktörer i rådet deltar med  representanter som har ledande befattningar.
Samordningsfunktion
11 §
Kommuner ska ha en samordningsfunktion för  brottsförebyggande frågor.
12 §
Samordningsfunktionen ska särskilt
1. samordna och stödja genomförandet av kommunens arbete  enligt denna lag,
2. utgöra kommunens kontaktpunkt i förhållande till externa  aktörer, och
3. bidra till att information om det brottsförebyggande  arbetet sprids till kommunens invånare och andra som kan ha  intresse eller behov av sådan information.
Ledningen av arbetet
13 §
Kommunstyrelsen, eller den nämnd som kommunfullmäktige  beslutar, ansvarar för ledningen av kommunens  brottsförebyggande arbete och för att kontinuerligt rapportera  om det brottsförebyggande arbetet till kommunfullmäktige.
Kommuners rätt att bedriva kamerabevakning i vissa fall
14 §
Kommuner får bedriva kamerabevakning i syfte att verka  för att platser i kommunen dit allmänheten har tillträde är  trygga och säkra.
Lag (2025:223)
.
Övergångsbestämmelser
2023:196
1. Denna lag träder i kraft den 1 juli 2023.
2. Kommuner behöver inte besluta om en åtgärdsplan enligt 5 §  förrän den 1 juli 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.