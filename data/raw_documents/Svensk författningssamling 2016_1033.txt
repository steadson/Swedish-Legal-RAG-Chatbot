Title: Förordning (2016:1033) om verksamhet med bostadskrediter
SFS Number: Svensk författningssamling 2016:1033
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161033-om-verksamhet-med_sfs-2016-1033/
Source Link: http://rkrattsbaser.gov.se/sfst?bet=2016:1033
Amendment Register Link: http://rkrattsbaser.gov.se/sfsr?bet=2016:1033
Ministry/Authority: Finansdepartementet FMA B
Issued: 2016-11-17
Metadata: {"Utfärdad": "2016-11-17", "Ändrad": "t.o.m. SFS 2018:1848"}

==================================================

Förordning (2016:1033) om verksamhet med bostadskrediter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1033
Departement/myndighet
:   
Finansdepartementet FMA B
Utfärdad
:   
2016-11-17
Ändrad
:   
t.o.m. SFS 2018:1848
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning gäller vid tillämpning av lagen 
(2016:1024) om verksamhet med bostadskrediter.
2 §
Uttryck som används i denna förordning har samma  betydelse som i lagen (2016:1024) om verksamhet med  bostadskrediter.
Registerfrågor
3 §
Finansinspektionen är personuppgiftsansvarig för det  register som förs enligt 5 kap. 1 § lagen (2016:1024) om  verksamhet med bostadskrediter. Förordning (2018:343).
4 §
Registret ska ge offentlighet åt den information som  ingår i registret.
I fråga om personuppgifter ska registret ha till ändamål att  tillhandahålla uppgifter för
1. den tillsyn som Finansinspektionen har över kreditgivare  och kreditförmedlare enligt lagen (2016:1024) om verksamhet  med bostadskrediter, och
2. information till allmänheten om kreditgivare och  kreditförmedlare som har registrerats i registret.
5 §
Har upphävts  genom förordning (2018:343).
6 §
I registret ska uppgifter antecknas för varje  kreditgivare och kreditförmedlare som har tillstånd enligt  lagen (2016:1024) om verksamhet med bostadskrediter och för  varje utländsk kreditförmedlare från ett land inom EES som  driver verksamhet här i landet.
7 §
I fråga om kreditgivare och kreditförmedlare som har  tillstånd enligt lagen (2016:1024) om verksamhet med  bostadskrediter ska registret innehålla uppgifter om
- företagsnamn,
- organisationsnummer eller motsvarande identitetsuppgift,
- postadress och telefonnummer,
- datum för registrering,
- namn på de personer i ledande befattning som ansvarar för  kreditförmedlingsverksamheten hos en kreditförmedlare, samt
- de länder inom EES som en kreditförmedlare driver  verksamhet i enligt 3 kap. 4 § lagen om verksamhet med  bostadskrediter.
Om ett tillstånd för en kreditgivare eller en  kreditförmedlare har återkallats, ska Finansinspektionen utan  dröjsmål ta bort kreditgivaren eller kreditförmedlaren ur  registret. Förordning (2018:1848).
8 §
I fråga om en utländsk kreditförmedlare från ett land  inom EES ska registret innehålla de uppgifter som  Finansinspektionen har fått från en behörig myndighet i  kreditförmedlarens hemland i en sådan underrättelse som avses  i 3 kap. 6 § andra stycket lagen (2016:1024) om verksamhet  med bostadskrediter.
Om Finansinspektionen får en underrättelse från den behöriga  myndigheten om att kreditförmedlarens tillstånd har  återkallats, ska inspektionen utan dröjsmål ta bort  kreditförmedlaren ur registret.
9 §
Registret får innehålla uppgifter om uppdragsavtal enligt 
4 kap. 13 § lagen (2016:1024) om verksamhet med  bostadskrediter och om godkänd bolagsordning eller godkända  stadgar.
10 §
De uppgifter i registret som avses i 6-9 §§ ska hållas  aktuella och tillgängliga på Finansinspektionens webbplats.  På webbplatsen ska det också finnas kontaktuppgifter till de  behöriga myndigheterna i övriga länder inom EES.
Underrättelseskyldighet
11 §
Om Finansinspektionen återkallar ett tillstånd för en  kreditförmedlare som har tillstånd enligt lagen (2016:1024)  om verksamhet med bostadskrediter, ska inspektionen utan  dröjsmål och senast inom 14 dagar underrätta de behöriga  myndigheterna i de länder inom EES som kreditförmedlaren  driver verksamhet i enligt 3 kap. 4 § i den lagen om att  kreditförmedlarens tillstånd har återkallats.
Bemyndiganden
12 §
Finansinspektionen får i fråga om lagen (2016:1024) om  verksamhet med bostadskrediter meddela föreskrifter om
1. vilket innehåll en ansökan om tillstånd enligt lagen ska  ha,
2. de krav på insikt och erfarenhet som ska gälla för  deltagande i ledningen av en kreditförmedlare enligt 3 kap. 
2 § första stycket 4,
3. sådan försäkring för skadeståndsskyldighet som avses i 
3 kap. 2 § första stycket 6,
4. vilka uppgifter som ska ingå i en anmälan enligt 3 kap. 
4 §,
5. vad en kreditgivare eller kreditförmedlare ska iaktta för  att uppfylla skyldigheterna i 4 kap. 1 §,
6. vilka krav som ska gälla avseende kunskap och kompetens  enligt 4 kap. 2 §,
7. en kreditgivares eller kreditförmedlares ersättningssystem  enligt 4 kap. 3-6 §§,
8. riktlinjer för utlåning enligt 4 kap. 11 §,
9. riktlinjer för värdering av säkerhet enligt 4 kap. 12 §  och vad som ska iakttas när det gäller dokumentation av  värderingen,
10. vad en kreditgivare ska iaktta för att uppfylla  skyldigheterna i 4 kap. 12 a och 12 b §§,
11. erkännande av utländska krav enligt 4 kap. 12 c §,
12. vilka uppgifter som ska ingå i en anmälan enligt 4 kap. 
13 § och vad en kreditgivare eller kreditförmedlare i övrigt  ska iaktta när det gäller uppdragsavtal,
13. vad som ska ingå i dokumentation enligt 4 kap. 14 §, och
14. vilka upplysningar ett företag ska lämna till  Finansinspektionen för dess tillsynsverksamhet enligt 5 kap. 
3 och 5 §§. Förordning (2017:1345).
13 §
Innan Finansinspektionen med stöd av 12 § 10 beslutar  föreskrifter om amorteringskrav eller krav på att inte bidra  till finansiella obalanser på kreditmarknaden, ska  regeringens medgivande att besluta föreskrifterna inhämtas.
Regeringen ska inför sitt beslut få del av
1. förslaget till föreskrifter, och
2. den konsekvensutredning som ligger till grund för  förslaget. Förordning (2017:1345).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.