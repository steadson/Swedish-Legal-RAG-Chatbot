Title: Förordning (1998:899) om miljöfarlig verksamhet och hälsoskydd
SFS Number: Svensk författningssamling 1998:899
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1998899-om-miljofarlig-verksamhet_sfs-1998-899/
Source Link: http://rkrattsbaser.gov.se/sfst?bet=1998:899
Amendment Register Link: http://rkrattsbaser.gov.se/sfsr?bet=1998:899
Ministry/Authority: Klimat- och näringslivsdepartementet
Issued: 1998-06-25
Metadata: {"Utfärdad": "1998-06-25", "Ändrad": "t.o.m. SFS 2025:769"}

==================================================

Förordning (1998:899) om miljöfarlig verksamhet och hälsoskydd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:899
Departement/myndighet
:   
Klimat- och näringslivsdepartementet
Utfärdad
:   
1998-06-25
Ändrad
:   
t.o.m. SFS 2025:769
Övrig text
:   
Rättelseblad 2001:513 och 2006:845 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
AVDELNING 4
AVDELNING 5
Allmänna bestämmelser
1 §
Denna förordning gäller miljöfarlig verksamhet och hälsoskydd enligt 9 kap. miljöbalken.
2 §
Har upphävts genom förordning (2013:262).
3 §
I denna förordning avses med
den kommunala nämnden: den kommunala nämnd som ska fullgöra  kommunens uppgifter inom miljö- och hälsoskyddsområdet,
kyltorn: en anordning som används för att avlägsna  överskottsvärme från en kylprocess där kylningen sker genom  att det tillförs vatten till ett luftflöde på ett sätt som gör  att aerosoler bildas, och
miljörapport: en miljörapport enligt 26 kap. 20 § miljöbalken  eller enligt föreskrifter som har meddelats med stöd av 
26 kap. 20 a eller 20 b § miljöbalken. Förordning (2023:932).
3 a §
Har upphävts genom förordning (2023:932).
4 §
Om det i ett mål eller ärende enligt 9 kap. miljöbalken är fråga om tillstånd till en miljöfarlig verksamhet vars tillåtlighet enligt Naturvårdsverket eller Havs- och vattenmyndigheten bör prövas av regeringen enligt 17 kap. 3 §
miljöbalken, ska verket eller myndigheten i god tid innan målet sätts ut till huvudförhandling eller tillståndsbeslut meddelas anmäla saken till regeringen. Förordning (2011:625).
Tillståndsprövning av miljöfarlig verksamhet
Obligatorisk prövning enligt 9 kap. 6 § miljöbalken
5 §
Det är förbjudet att utan tillstånd enligt miljöbalken anlägga eller driva en miljöfarlig verksamhet i de fall farliga ämnen, som enligt vad som anges i avdelning 4 i bilagan innebär en miljöfarlig hantering, ingår eller avses ingå i verksamheten. Förordning (2013:262).
6 §
En verksamhet eller åtgärd som beskrivs under rubriken
"Farliga ämnen som innebär en miljöfarlig hantering som ska tillståndsprövas enligt 9 kap. 6 § miljöbalken" i avdelning 4 i bilagan får inte bedrivas utan ett sådant tillstånd som avses i 9 kap. 6 § miljöbalken. Om verksamheten eller åtgärden också är tillståndspliktig enligt miljöprövningsförordningen (2013:251), gäller det som i den förordningen sägs om prövningen också i fråga om tillstånd för hantering av de farliga ämnena. Om verksamheten eller åtgärden inte är tillståndspliktig enligt miljöprövningsförordningen, ska frågan om tillstånd för hantering av de farliga ämnena prövas av länsstyrelsen.
Förordning (2013:262).
6 a §
Har upphävts genom förordning (2013:262).
6 b §
En länsstyrelse får lämna över ett tillståndsärende till en annan länsstyrelse, om
1. det vid den andra länsstyrelsen förekommer eller har förekommit ett tillståndsärende som har ett nära samband med det förstnämnda ärendet,
2. överlämnandet sker för gemensam handläggning eller för att det är lämpligt att den länsstyrelse som har prövat ett tidigare ärende också prövar det nya ärendet, och
3. överlämnandet kan ske utan avsevärd olägenhet för någon part. Förordning (2008:690).
Prövning i andra fall
7 §
En sådan ansökan om tillstånd som avses i 9 kap. 6 a eller 6 b § miljöbalken ska prövas av länsstyrelsen. Om verksamheten omfattas av 17 kap. 1 § miljöbalken, ska ansökan i stället prövas av mark- och miljödomstol.
Förordning (2013:262).
Tid för omprövning av tillståndsbeslut
8 §
Naturvårdsverket, Havs- och vattenmyndigheten och Myndigheten för samhällsskydd och beredskap får, inom sina ansvarsområden, meddela sådana föreskrifter som avses i 24 kap. 5 § första stycket 1 miljöbalken. Förordning (2015:237).
Förfarandet
9 §
Länsstyrelsen ska i ett ärende om tillstånd skicka ett  meddelande om ansökan och kungörelsen till den kommunala  nämnden samt till Naturvårdsverket, Havs- och  vattenmyndigheten och Myndigheten för samhällsskydd och  beredskap.
Om länsstyrelsen har beslutat att enligt 24 kap. 11 §  miljöbalken på eget initiativ ta upp frågan om omprövning av  ett tillståndsbeslut, ska länsstyrelsen informera den  kommunala nämnden om beslutet. Förordning (2024:975).
10 §
När länsstyrelsen är tillståndsmyndighet ska besked om  tid och plats för annat sammanträde än muntlig förberedelse  meddelas genom kungörelse i ortstidning. Naturvårdsverket,  Havs- och vattenmyndigheten, Myndigheten för samhällsskydd och  beredskap, sökanden och andra som har yttrat sig i ärendet ska  på lämpligt sätt underrättas.
Bestämmelser om kallelse till muntlig förberedelse finns i 
19 kap. 5 a § och 22 kap. 11 a § miljöbalken.  Förordning (2024:975).
11 §
Den som i en dom eller ett beslut har avgjort en fråga  om tillstånd som avses i 9 kap. 6, 6 a eller 6 b §  miljöbalken ska skicka domen eller beslutet till
1. Naturvårdsverket, Havs- och vattenmyndigheten,  länsstyrelsen och den kommunala nämnden,
2. Statens jordbruksverk, om domen eller beslutet rör en  verksamhet som beskrivs i 2 kap. miljöprövningsförordningen 
(2013:251), och
3. Myndigheten för samhällsskydd och beredskap, om domen  eller beslutet rör en verksamhet som omfattas av lagen 
(1999:381) om åtgärder för att förebygga och begränsa  följderna av allvarliga kemikalieolyckor.
Om samråd har skett med någon annan myndighet i ett ärende,  ska beslutet skickas också till den myndigheten.
Förordning (2016:1193).
Särskilda bestämmelser om utsläpp
11 a §
För verksamheter och åtgärder med utsläpp till mark, luft, ytvatten eller grundvatten som är tillståndspliktiga enligt avdelning 4 i bilagan eller enligt miljöprövningsförordningen (2013:251), ska man vid bedömning av behovet av försiktighetsmått och villkor särskilt ta hänsyn till om det i utsläppen förekommer ämnen som anges i avdelning 5 i bilagan. Förordning (2013:262).
11 b §
När ett tillstånd till miljöfarlig verksamhet innehåller villkor om begränsningsvärde för utsläpp, ska med ett sådant begränsningsvärde avses den mängd, koncentration eller nivå på utsläppet som inte får överskridas eller underskridas under en eller flera angivna tidsperioder eller på annat sätt som närmare anges i tillståndet. Värdet ska normalt avse den punkt där utsläppet lämnar anläggningen, utan hänsyn till eventuell utspädning. Förordning (2013:262).
Särskilda bestämmelser om inrättande av avloppsanläggningar och värmepumpar m.m.
12 §
Det är förbjudet att i vattenområde släppa ut avloppsvatten från vattentoalett eller tätbebyggelse, om avloppsvattnet inte har genomgått längre gående rening än slamavskiljning.
Vad som sägs i första stycket gäller dock inte om det är uppenbart att sådant utsläpp kan göras utan risk för olägenhet för människors hälsa eller miljön.
13 §
Det krävs tillstånd för att
1. inrätta en avloppsanordning som en eller flera  vattentoaletter ska anslutas till, eller
2. ansluta en vattentoalett till en befintlig  avloppsanordning.
Det krävs en anmälan till den kommunala nämnden för att  inrätta en annan avloppsanordning än den som avses i första  stycket.
En ansökan om tillstånd enligt första stycket ska prövas av  den kommunala nämnden. Ansökan prövas dock av  försvarsinspektören för hälsa och miljö i de fall inspektören  har tillsyn över anläggningen.
En kommun får meddela föreskrifter om att det i stället för  en anmälan krävs tillstånd för att inom vissa delar av  kommunen inrätta en sådan anordning som avses i andra  stycket. Sådana föreskrifter får endast avse tillståndsplikt  som behövs för att skydda människors hälsa eller miljön.
Förordning (2017:793).
14 §
Det är förbjudet att utan anmälan till den kommunala nämnden ändra sådana avloppsanordningar som avses i 13 §, om åtgärden kan medföra väsentlig ändring av avloppsvattnets mängd eller sammansättning.
15 §
Bestämmelserna i 13 § första och andra styckena ska inte tillämpas på en avloppsanordning som kräver tillstånd eller anmälan enligt miljöprövningsförordningen (2013:251) eller om avloppsanordningen är avsedd att föra avloppsvattnet till enbart en allmän avloppsanläggning. Förordning (2013:769).
16 §
Ledningarna för en avloppsanordning som avses i 13 § skall vara slutna, om inte den kommunala nämnden medger något annat.
17 §
Det är förbjudet att utan anmälan till den kommunala nämnden inrätta en värmepumpsanläggning för utvinning av värme ur mark, ytvatten eller grundvatten. Kommunen får föreskriva att det ska fordras tillstånd av nämnden för att inrätta en sådan anläggning inom kommunen eller inom vissa delar av denna, om det behövs för att skydda människors hälsa eller miljön.
Första stycket ska inte tillämpas på värmepumpsanläggning som kräver tillstånd eller anmälan enligt miljöprövningsförordningen (2013:251).Förordning (2013:262).
18 §
I beslut om tillstånd att inrätta en avloppsanordning som avses i 13 § får den kommunala nämnden föreskriva att anordningen inte får tas i bruk förrän den har besiktigats och godkänts av nämnden. Detsamma gäller ett beslut om tillstånd att inrätta en värmepumpsanläggning som avses i 17 §.
19 §
Ett tillstånd enligt 13 eller 17 § gäller i fem år men förfaller om arbetet med anordningen eller anläggningen inte har påbörjats inom två år.
20 §
Det som sägs i 13 § andra stycket och 14, 16 och 17 §§ om  anmälan till och medgivande av den kommunala nämnden ska, i de  fall försvarsinspektören för hälsa och miljö har tillsyn över  inrättningen eller åtgärden, i stället gälla inspektören.
Föreskrifter enligt 17 § första stycket som kommunen har  meddelat gäller inte för de inrättningar eller åtgärder som  försvarsinspektören för hälsa och miljö har tillsyn över.
Förordning (2019:575).
Särskilda bestämmelser för lagring som en del av insamling,  återvinning eller bortskaffande av farligt avfall
20 a §
En ansökan om tillstånd till lagring som en del av  insamling, återvinning eller bortskaffande av farligt avfall  ska, utöver det som anges i 22 kap. 1 § miljöbalken, alltid  innehålla
1. uppgifter om art och mängd av det farliga avfall som  sökanden avser att lagra, återvinna eller bortskaffa,
2. uppgifter om varifrån avfallet kommer, och
3. uppgifter om var och på vilket sätt avfallet ska lagras,  återvinnas eller bortskaffas. Förordning (2016:1193).
20 b §
Tillståndsmyndigheten ska inhämta kommunens yttrande över en sådan ansökan om tillstånd som avses i 20 a §.
Om ansökan avser en anläggning som har stor betydelse från nationell synpunkt och rör Naturvårdsverkets, Havs- och vattenmyndighetens, Folkhälsomyndighetens, Socialstyrelsens, Statens jordbruksverks eller Sveriges geologiska undersöknings ansvarsområde, ska tillståndsmyndigheten inhämta yttrande också från den berörda myndigheten.
Förordning (2013:893).
Särskilda bestämmelser om täkter
20 c §
Tillsynsmyndigheten ska besluta att en täkt är  avslutad, om verksamhetsutövaren begär det och det område där  verksamheten har bedrivits har efterbehandlats på ett från  hälso- och miljösynpunkt godtagbart sätt.
Ett beslut enligt första stycket får meddelas även om inte  hela området har efterbehandlats, om det område som återstår  att efterbehandla inte är större än 2 hektar och det på detta  område inte bedrivs någon verksamhet som är tillstånds- eller  anmälningspliktig enligt miljöprövningsförordningen 
(2013:251). Upplag av massor som uppkommit i verksamheten får  finnas kvar på området i högst fem år från beslutet.
Förordning (2018:1458).
20 d §
Om tillsynsmyndigheten får kännedom om att en täktverksamhet som är tillståndspliktig enligt denna förordning bedrivs av någon annan än den som har fått tillstånd för verksamheten, ska myndigheten underrätta Skatteverket om vem som bedriver verksamheten.
Förordning (2010:953).
20 e §
Länsstyrelsen får förelägga den som ansöker om tillstånd till täkt enligt denna förordning att lägga fram en utredning som belyser behovet av täkten samt en täktplan av den omfattning som behövs.
Om föreläggandet inte följs, får länsstyrelsen avvisa ansökan. Föreläggandet ska innehålla en upplysning om detta.
Förordning (2010:953).
20 f §
Om länsstyrelsen överväger att meddela föreskrifter om skydd för grundvattnet enligt 7 kap. 22 § miljöbalken för ett område som avses med en ansökan om tillstånd till täkt enligt denna förordning, får frågan om tillstånd prövas först när frågan om skyddet för grundvattnet har avgjorts.
Länsstyrelsen får dock pröva frågan om tillstånd omedelbart, om det finns särskilda skäl. Förordning (2010:953).
20 g §
Den som ger, vägrar, ändrar eller upphäver ett tillstånd till täkt enligt denna förordning ska snarast skicka beslutet till Naturvårdsverket och till kommunen. Beslutet ska skickas också till Havs- och vattenmyndigheten, väghållningsmyndigheten och lantmäterimyndigheten, om det inte är uppenbart att myndigheten saknar behov av att få information om beslutet.
Förordning (2011:625).
20 h §
En ansökan om tillstånd eller anmälan som avser täkt  av torv ska, utöver det som följer av 19 kap. 5 §  miljöbalken, innehålla uppgift om huruvida torven ska  användas för att utvinna energi.
Om ansökan avser torv som ska användas för att utvinna  energi, ska ansökan innehålla uppgifter om innehåll av ämnen  som kan medföra skada på människors hälsa eller miljön.
Förordning (2016:997).
20 i §
Tillståndsmyndigheten ska inhämta yttrande från  Sveriges geologiska undersökning över en sådan ansökan som  avses i 20 h §. Förordning (2016:997).
Försvarsverksamheter
20 j §
I förordningen (2024:1212) med särskilda bestämmelser  om anmälan av vissa försvarsverksamheter finns bestämmelser  som avviker från denna förordning. Förordning (2024:1213).
/Rubriken upphör att gälla U:2031-01-01/
Försvarsverksamheter
20 j §
/Upphör att gälla U:2031-01-01 genom förordning (2024:1214)./
I förordningen (2024:1212) med särskilda bestämmelser  om anmälan av vissa försvarsverksamheter finns bestämmelser  som avviker från denna förordning. Förordning (2024:1213).
Anmälningsplikt enligt 9 kap. 6 § miljöbalken
21 §
Har upphävts genom förordning (2013:262).
22 §
En anmälan som avses i 1 kap. 10 eller 11 §  miljöprövningsförordningen (2013:251) ska vara skriftlig och  ges in till den myndighet eller kommun som enligt  miljötillsynsförordningen (2011:13) utövar tillsyn över  verksamheten eller åtgärden.
Om en anmälan som avses i 19 kap. 3 § miljöbalken gäller ett  ärende som ska handläggas av en miljöprövningsdelegation  enligt 3 § förordningen (2011:1237) om  miljöprövningsdelegationer, ska vad som sägs i 19 kap. 3 §  miljöbalken om länsstyrelse gälla en länsstyrelse som har en  miljöprövningsdelegation. Förordning (2024:975).
22 a §
Har upphävts genom förordning (2008:690).
23 §
Om tillstånd enligt 9 kap. 6 § miljöbalken söks till en verksamhet eller åtgärd som avses i 1 kap. 3 §
miljöprövningsförordningen (2013:251) behöver anmälan inte göras. Förordning (2013:262).
24 §
Om det finns särskilda skäl, får den kommunala nämnden överlämna anmälningsärendet till länsstyrelsen.
Förordning (2013:262).
24 a §
Ny beteckning 26 a § genom förordning (2008:690).
24 b §
Har upphävts genom förordning (2008:690).
25 §
/Upphör att gälla U:2025-11-01/
En anmälan som avses i 9 kap. 6 § miljöbalken ska  innehålla de uppgifter, ritningar och tekniska beskrivningar  som behövs för att tillsynsmyndigheten ska kunna bedöma den  miljöfarliga verksamhetens eller åtgärdens art, omfattning och  miljöeffekter.
En anmälan ska även innehålla de uppgifter som anges i 8 § och 
9 § 1 miljöbedömningsförordningen (2017:966), om den avser en  verksamhet eller åtgärd som avses i
- 2 kap. 3 eller 4 §,
- 3 kap. 2 §,
- 4 kap. 4, 5, 10 eller 17 §,
- 5 kap.,
- 6 kap. 3 §,
- 7 kap. 3 §,
- 12 kap. 40, 41, 44, 46 eller 47 §,
- 13 kap. 2, 4 eller 6 §,
- 14 kap. 4, 5, 8 eller 20 §,
- 15 kap. 10 eller 18 §,
- 16 kap. 3 eller 10 §,
- 18 kap. 1, 2, 4, 5, 8 eller 10 §,
- 19 kap. 4 §,
- 20 kap. 2 eller 4 §,
- 21 kap. 11, 12 eller 15 §,
- 24 kap. 2 eller 5 §,
- 28 kap. 4 §,
- 29 kap. med undantag för verksamheter och åtgärder som avses  i 29 kap. 26, 49 och 51 §§, eller
- 30 kap. 3 § miljöprövningsförordningen (2013:251).
Förordning (2025:751).
25 §
/Träder i kraft I:2025-11-01/
En anmälan som avses i 9 kap. 6 § miljöbalken ska  innehålla de uppgifter, ritningar och tekniska beskrivningar  som behövs för att tillsynsmyndigheten ska kunna bedöma den  miljöfarliga verksamhetens eller åtgärdens art, omfattning och  miljöeffekter.
En anmälan ska även innehålla de uppgifter som anges i 8 § och 
9 § 1 miljöbedömningsförordningen (2017:966), om den avser en  verksamhet eller åtgärd som avses i
- 2 kap. 3 eller 4 §,
- 3 kap. 2 §,
- 4 kap. 4, 5, 10 eller 17 §,
- 5 kap.,
- 6 kap. 3 §,
- 7 kap. 3 §,
- 12 kap. 40, 41, 44, 46 eller 47 §,
- 13 kap. 2, 4 eller 6 §,
- 14 kap. 4, 5, 8 eller 20 §,
- 15 kap. 10 eller 18 §,
- 16 kap. 3 eller 10 §,
- 18 kap. 1, 2, 4, 5, 8 eller 10 §,
- 19 kap. 4 §,
- 20 kap. 2 eller 4 §,
- 21 kap. 11, 12 eller 15 §,
- 24 kap. 2 eller 5 §,
- 28 kap. 4 §,
- 29 kap. med undantag för verksamheter och åtgärder som avses  i 29 kap. 26, 49, 51 och 56 b §§, eller
- 30 kap. 3 § miljöprövningsförordningen (2013:251).
Förordning (2025:769).
25 a §
En anmälan som avser en verksamhet med vindkraftverk ska, utöver det som anges i 25 §, innehålla
1. ett kartunderlag som visar verksamhetens lokalisering,
2. en teknisk specifikation som för varje vindkraftverk innehåller uppgift om höjden inklusive rotorblad, navhöjden och rotordiametern samt övriga tekniska uppgifter av betydelse,
3. en beskrivning av vindförhållandena på platsen och det förväntade energiutbytet från verksamheten,
4. en beskrivning av hur verksamheten påverkar natur- och kulturmiljöer, särskilt områden som är reglerade i 3, 4 och 7 kap. miljöbalken,
5. en uppgift om huruvida det eller de vindkraftverk som omfattas av anmälan ska stå tillsammans med redan uppförda vindkraftverk,
6. en redogörelse för förekomsten av vindkraftverk inom en radie på 2 kilometer från varje vindkraftverk som omfattas av anmälan,
7. en redogörelse för de vägar som behövs för uppförande och drift av anläggningen och verksamheten,
8. en redogörelse för dragningen fram till elnätet av de kraftledningar som behövs för uppförande och drift av anläggningen och verksamheten,
9. en landskapsanalys som med ett fotomontage eller på annat sätt visar hur anläggningen syns i landskapet,
10. en beräkning av bullret från anläggningen vid berörda byggnader, och
11. en beräkning av skuggning och reflexer från anläggningen vid berörda byggnader. Förordning (2013:262).
25 b §
Den myndighet som handlägger ett anmälningsärende som avser en verksamhet med vindkraftverk
1. får medge undantag från kraven i 25 a §, om undantaget avser sådant som inte behövs för handläggningen, och
2. ska i lämplig omfattning samordna handläggningen av anmälningsärendet med handläggningen av ett ärende enligt plan-
och bygglagen (2010:900) som avser samma vindkraftverk.
Förordning (2011:368).
25 c §
En anmälan som avser en anläggning där en kostnads-nyttoanalys ska utföras enligt 3 § lagen (2014:268)
om vissa kostnads-nyttoanalyser på energiområdet, ska utöver det som anges i 25 § innehålla
1. en redovisning av slutsatserna i en kostnads-nyttoanalys som godkänts enligt den lagen, och
2. beslutet om godkännande av analysen enligt samma lag.
Förordning (2014:355).
25 d §
En anmälan som avser en sådan verksamhet med behandling  av avfall som omfattas av 29 kap. miljöprövningsförordningen 
(2013:251) ska utöver det som anges i 25 § innehålla
1. uppgifter om de typer av avfall och mängder avfall som ska  behandlas,
2. uppgifter om de metoder för att behandla avfall som ska  användas,
3. uppgifter om de största mängder avfall som vid något  tillfälle ska lagras inför och efter behandlingen,
4. förslag till skyddsåtgärder och andra försiktighetsmått som  behövs med hänsyn till verksamheten, den plats som  verksamheten bedrivs på och andra omständigheter,
5. förslag till åtgärder för övervakning och kontroll av  verksamheten, och
6. förslag till åtgärder som behövs i fråga om avslutning av  verksamheten och efterbehandling. Förordning (2022:1301).
25 e § /Ny beteckning 25 f § U:2025-11-01/
En anmälan som avses i 9 kap. 6 § miljöbalken ska ges in i tre exemplar, om den avser en verksamhet eller åtgärd som enligt miljöprövningsförordningen (2013:251) omfattas av
"tillståndsplikt A", och i två exemplar i övriga fall.
Förordning (2018:2005).
25 e §
/Träder i kraft I:2025-11-01/
En anmälan som avser en sådan verksamhet som innebär  att avfall lagras som en del av att samla in det och som  omfattas av 29 kap. miljöprövningsförordningen (2013:251) ska,  utöver det som anges i 25 §, innehålla
1. uppgifter om de typer av avfall och mängder avfall som ska  lagras,
2. uppgifter om hur avfallet ska lagras,
3. uppgifter om de största mängder avfall som vid något  tillfälle ska lagras,
4. förslag till skyddsåtgärder och andra försiktighetsmått som  behövs med hänsyn till verksamheten, den plats som  verksamheten bedrivs på och andra omständigheter,
5. förslag till åtgärder för övervakning och kontroll av  verksamheten, och
6. förslag till åtgärder som behövs i fråga om avslutning av  verksamheten och efterbehandling. Förordning (2025:659).
25 f § /Ny beteckning 25 g § U:2025-11-01/
När en anmälan som avses i 9 kap. 6 § miljöbalken har getts in ska
1. den kommunala nämnden genast skicka ett exemplar av handlingarna till länsstyrelsen, om anmälan har getts in till nämnden, och
2. länsstyrelsen genast skicka ett exemplar av handlingarna till den kommunala nämnden, om anmälan har getts in till länsstyrelsen.
Om anmälan avser en verksamhet som enligt miljöprövningsförordningen (2013:251) omfattas av
"tillståndsplikt A", ska nämnden eller länsstyrelsen också skicka ett exemplar av anmälan till Naturvårdsverket och Havs- och vattenmyndigheten. Förordning (2018:2005).
25 f §
/Träder i kraft I:2025-11-01/
En anmälan som avses i 9 kap. 6 § miljöbalken ska ges in i tre exemplar, om den avser en verksamhet eller åtgärd som enligt miljöprövningsförordningen (2013:251) omfattas av
"tillståndsplikt A", och i två exemplar i övriga fall.
Förordning (2025:659).
25 g §
Har upphävts genom förordning (2023:302).
25 g §
/Träder i kraft I:2025-11-01/
När en anmälan som avses i 9 kap. 6 § miljöbalken har getts in ska
1. den kommunala nämnden genast skicka ett exemplar av handlingarna till länsstyrelsen, om anmälan har getts in till nämnden, och
2. länsstyrelsen genast skicka ett exemplar av handlingarna till den kommunala nämnden, om anmälan har getts in till länsstyrelsen.
Om anmälan avser en verksamhet som enligt miljöprövningsförordningen (2013:251) omfattas av
"tillståndsplikt A", ska nämnden eller länsstyrelsen också skicka ett exemplar av anmälan till Naturvårdsverket och Havs- och vattenmyndigheten. Förordning (2025:659).
25 h §
Har upphävts genom förordning (2022:1606).
25 i §
En anmälan som avser en verksamhet enligt 28 kap. 5 §  miljöprövningsförordningen (2013:251) ska utöver det som anges  i 25 § 1 innehålla en riskhanteringsplan enligt 9 §  förordningen (2024:161) om återanvändning av vatten för  bevattning inom jordbruket. Förordning (2024:163).
25 j §
Har upphävts genom förordning (2020:531).
26 §
De statliga och kommunala myndigheter samt organisationer och enskilda som kan ha ett särskilt intresse i saken skall på lämpligt sätt och i skälig omfattning ges tillfälle att yttra sig över en anmälan.
26 a §
/Upphör att gälla U:2025-11-01/
Tillsynsmyndigheten ska i ett beslut bedöma om en  anmälningspliktig verksamhet eller åtgärd kan antas medföra en  betydande miljöpåverkan, om det är fråga om en verksamhet  eller åtgärd som avses i
- 2 kap. 3 eller 4 §,
- 3 kap. 2 §,
- 4 kap. 4, 5, 10 eller 17 §,
- 5 kap.,
- 6 kap. 3 §,
- 7 kap. 3 §,
- 12 kap. 40, 41, 44, 46 eller 47 §,
- 13 kap. 2, 4 eller 6 §,
- 14 kap. 4, 5, 8 eller 20 §,
- 15 kap. 10 eller 18 §,
- 16 kap. 3 eller 10 §,
- 18 kap. 1, 2, 4, 5, 8 eller 10 §,
- 19 kap. 4 §,
- 20 kap. 2 eller 4 §,
- 21 kap. 11, 12 eller 15 §,
- 24 kap. 2 eller 5 §,
- 28 kap. 4 §,
- 29 kap. med undantag för verksamheter och åtgärder som avses  i 29 kap. 26, 49 och 51 §§, eller
- 30 kap. 3 § miljöprövningsförordningen (2013:251).
Vid bedömningen ska hänsyn tas till de omständigheter som  anges i 10-13 §§ miljöbedömningsförordningen (2017:966).
Förordning (2025:751).
26 a §
/Träder i kraft I:2025-11-01/
Tillsynsmyndigheten ska i ett beslut bedöma om en  anmälningspliktig verksamhet eller åtgärd kan antas medföra en  betydande miljöpåverkan, om det är fråga om en verksamhet  eller åtgärd som avses i
- 2 kap. 3 eller 4 §,
- 3 kap. 2 §,
- 4 kap. 4, 5, 10 eller 17 §,
- 5 kap.,
- 6 kap. 3 §,
- 7 kap. 3 §,
- 12 kap. 40, 41, 44, 46 eller 47 §,
- 13 kap. 2, 4 eller 6 §,
- 14 kap. 4, 5, 8 eller 20 §,
- 15 kap. 10 eller 18 §,
- 16 kap. 3 eller 10 §,
- 18 kap. 1, 2, 4, 5, 8 eller 10 §,
- 19 kap. 4 §,
- 20 kap. 2 eller 4 §,
- 21 kap. 11, 12 eller 15 §,
- 24 kap. 2 eller 5 §,
- 28 kap. 4 §,
- 29 kap. med undantag för verksamheter och åtgärder som avses  i 29 kap. 26, 49, 51 och 56 b §§, eller
- 30 kap. 3 § miljöprövningsförordningen (2013:251).
Vid bedömningen ska hänsyn tas till de omständigheter som  anges i 10-13 §§ miljöbedömningsförordningen (2017:966).
Förordning (2025:769).
26 b §
Ett beslut enligt 26 a § ska innehålla en redovisning  av de omständigheter som talar för eller emot att verksamheten  eller åtgärden kan antas medföra en betydande miljöpåverkan.
Beslutet ska göras tillgängligt för allmänheten. Detta gäller  dock inte om
1. beslutet gäller en verksamhet eller åtgärd som enbart avser  totalförsvaret, och
2. ett tillgängliggörande bedöms påverka totalförsvaret  negativt. Förordning (2025:751).
26 c §
Ett beslut enligt 26 a § ska fattas så snart som  möjligt och senast sex veckor från den dag då anmälan gjordes.  Tidsfristen får förlängas om det finns skäl för detta på grund  av verksamhetens eller åtgärdens art, komplexitet,  lokalisering eller omfattning. Om tidsfristen förlängs ska  myndigheten informera den som har gjort anmälan om skälen till  detta och när beslut senast kommer att meddelas.
Förordning (2025:751).
26 d §
Om tillsynsmyndigheten i ett beslut enligt 26 a §  bedömer att verksamheten eller åtgärden kan antas medföra en  betydande miljöpåverkan, ska myndigheten förelägga den som har  gjort anmälan att ansöka om tillstånd. Om en sådan  miljöpåverkan inte kan antas ska myndigheten, om det behövs,  förelägga om försiktighetsmått eller förbud enligt  miljöbalken.
Om tillsynsmyndigheten inte förelägger om försiktighetsmått  eller förbud enligt första stycket, ska myndigheten underrätta  den som har gjort anmälan om att ärendet inte kommer att leda  till någon åtgärd från myndighetens sida.
I 27 a § finns bestämmelser om skyldighet för  tillsynsmyndigheten att förelägga om försiktighetsmått eller  förbud i ett ärende som avses i 25 d §. Förordning (2025:751).
26 e §
En anmälningspliktig verksamhet eller åtgärd som  omfattas av 26 a § får tidigast påbörjas efter det att  tillsynsmyndigheten i ett beslut bedömt att verksamheten eller  åtgärden inte kan antas medföra en betydande miljöpåverkan. Om  en sådan verksamhet omfattas av 25 d § får den dock tidigast  påbörjas efter det att myndigheten har meddelat ett  föreläggande om försiktighetsmått enligt 27 a §.
Förordning (2025:751).
26 f §
Tillsynsmyndigheten får, med de begränsningar som  följer av 26 e §, i ett enskilt fall bestämma när en  anmälningspliktig verksamhet tidigast får påbörjas.
Förordning (2025:751).
27 §
När ett anmälningsärende som inte omfattas av 26 a §, är  tillräckligt utrett och om det behövs, ska tillsynsmyndigheten  i ett föreläggande till verksamhetsutövaren besluta om  försiktighetsmått eller förbud enligt miljöbalken eller  förelägga verksamhetsutövaren att ansöka om tillstånd enligt 
9 kap. 6 a § miljöbalken.
Om tillsynsmyndigheten inte förelägger om försiktighetsmått  eller förbud enligt första stycket, ska myndigheten underrätta  den som har gjort anmälan om att ärendet inte kommer att leda  till någon åtgärd från myndighetens sida.
Förordning (2025:751).
27 a §
Den myndighet som handlägger ett anmälningsärende som  avses i 25 d § ska, när ärendet är tillräckligt utrett,  förelägga om försiktighetsmått eller förbud om ärendet avser  en sådan verksamhet som behandlar avfall och  verksamhetsutövaren inte föreläggs att ansöka om tillstånd.  Ett föreläggande om försiktighetsmått ska innehålla uppgifter  om de
1. typer av avfall och mängder avfall som får behandlas,
2. metoder för att behandla avfall som får användas,
3. största mängder avfall som vid något tillfälle får lagras  inför och efter behandlingen,
4. tekniska krav och eventuella övriga krav som är relevanta  för platsen i fråga,
5. skyddsåtgärder och andra försiktighetsmått som behövs med  hänsyn till verksamheten, den plats som verksamheten bedrivs  på och andra omständigheter,
6. åtgärder som behövs för att övervaka och kontrollera  verksamheten, och
7. åtgärder som behövs i fråga om avslutning av verksamheten  och efterbehandling. Förordning (2022:1301).
27 b §
Har upphävts genom förordning (2023:302).
27 b §
/Träder i kraft I:2025-11-01/
Den myndighet som handlägger ett anmälningsärende som  avses i 25 e § ska, när ärendet är tillräckligt utrett,  besluta om försiktighetsmått eller förbud för  verksamhetsutövaren eller förelägga verksamhetsutövaren att  ansöka om tillstånd. Ett föreläggande om försiktighetsmått ska  i den utsträckning det bedöms lämpligt innehålla uppgifter om  de
1. typer av avfall och mängder avfall som får lagras,
2. sätt som avfallet får lagras på,
3. största mängder avfall som vid något tillfälle får lagras,
4. tekniska krav och eventuella övriga krav som är relevanta  för platsen i fråga,
5. skyddsåtgärder och andra försiktighetsmått som behövs med  hänsyn till verksamheten, den plats som verksamheten bedrivs  på och andra omständigheter,
6. åtgärder som behövs för att övervaka och kontrollera  verksamheten, och
7. åtgärder som behövs i fråga om avslutning av verksamheten  och efterbehandling. Förordning (2025:659).
27 c §
Den myndighet som handlägger ett anmälningsärende som  avser en verksamhet enligt 28 kap. 5 §  miljöprövningsförordningen (2013:251) ska, när ärendet är  tillräckligt utrett, förelägga om försiktighetsmått eller  förbud enligt miljöbalken, om verksamhetsutövaren inte  föreläggs att ansöka om tillstånd enligt 9 kap. 6 a §  miljöbalken. Ett föreläggande om försiktighetsmått ska  innehålla de uppgifter som framgår av artikel 6.3 i  Europaparlamentets och rådets förordning (EU) 2020/741 av den 
25 maj 2020 om minimikrav för återanvändning av vatten, i den  ursprungliga lydelsen. Förordning (2024:163).
28 §
Det är förbjudet att utan anmälan till  tillsynsmyndigheten vidta en avhjälpandeåtgärd med anledning  av en föroreningsskada i ett mark- eller vattenområde,  grundvatten, en byggnad eller en anläggning enligt 10 kap.  miljöbalken, om åtgärden kan medföra ökad risk för spridning  eller exponering av föroreningarna och denna risk inte bedöms  som ringa.
Första stycket gäller inte i fråga om områden som förklarats  som miljöriskområden enligt 10 kap. 15 § miljöbalken.
Vad gäller anmälan enligt första stycket tillämpas  bestämmelserna i 22-25 §§. Förordning (2025:751).
Säkerheter för anmälningspliktiga miljöfarliga verksamheter
28 a §
En kommun får, inom ramen för tillsynen av en sådan  verksamhet med behandling eller insamling av avfall som är  anmälningspliktig enligt 29 kap. miljöprövningsförordningen 
(2013:251), om det finns särskilda skäl, besluta att  verksamheten endast får bedrivas om länsstyrelsen har gjort en  bedömning i fråga om säkerhet enligt 28 c §.
Ett sådant beslut får inte meddelas när staten, en kommun, en  region eller ett kommunalförbund bedriver eller avser att  bedriva verksamhet. Förordning (2022:1301).
28 b §
Den som mottagit ett beslut enligt 28 a § och vill  begära länsstyrelsens bedömning i fråga om säkerhet med  anledning av kommunens beslut ska ge in en begäran till  länsstyrelsen i det län där verksamheten bedrivs eller ska  bedrivas. Förordning (2022:1301).
28 c §
En länsstyrelse som har mottagit en ansökan enligt 
28 b § ska bedöma om en säkerhet behövs för kostnaderna för de  återställningsåtgärder som verksamheten kan leda till. Om  länsstyrelsen bedömer att en säkerhet behövs ska länsstyrelsen  besluta att verksamheten får bedrivas endast om  verksamhetsutövaren ställer säkerhet med det belopp som  länsstyrelsen anger.
En säkerhet ska godtas om den visas vara betryggande för sitt  ändamål. Säkerheten får ställas efter hand enligt en plan som  vid varje tid tillgodoser det aktuella behovet av säkerhet.
Säkerheten ska prövas av länsstyrelsen. Förordning (2022:1301).
Rättelse enligt 26 kap. 18 § miljöbalken
29 §
Innan ett förordnande om rättelse enligt 26 kap. 18 §
miljöbalken meddelas eller handräckning enligt 17 § samma kapitel begärs i fråga om en miljöfarlig verksamhet som rör Naturvårdsverkets eller Havs- och vattenmyndighetens ansvarsområde ska samråd ske med den berörda myndigheten, om det kan befaras att kostnaden inte kan tas ut av den som åtgärden riktas mot. Detta gäller dock inte, om saken är så brådskande att samråd inte hinner ske. Förordning (2011:625).
30 §
Har en tillsynsmyndighet förordnat om rättelse enligt 26 kap. 18 § miljöbalken, får kostnaderna för åtgärderna förskotteras av allmänna medel.
Miljörapport m.m.
31 §
En miljörapport ska innehålla
1. uppgift om verksamhetsutövarens namn och organisationsnummer, och
2. de uppgifter i övrigt som följer av föreskrifter som Naturvårdsverket har meddelat med stöd av 47 a §.
Förordning (2010:953).
31 a §
I fråga om en anläggning för sortering eller krossning av berg, naturgrus eller andra jordarter som omfattas av 4 kap. 6 § miljöprövningsförordningen (2013:251) ska verksamhetsutövaren i en miljörapport lämna uppgifter om produktionen, om länsstyrelsen begär det. Utöver det som följer av 31 § ska en sådan rapport innehålla uppgifter om produktionen i fråga om naturgrus, morän och berg.
Förordning (2013:262).
31 b §
En verksamhet som inte omfattas av tillståndsplikt  enligt miljöprövningsförordningen (2013:251) eller av ett  föreläggande att ansöka om tillstånd enligt 9 kap. 6 a §  miljöbalken ska omfattas av kravet på miljörapportering enligt 
26 kap. 20 § miljöbalken, om verksamheten är en sådan  verksamhet som anges i bilaga 1 till Europaparlamentets och  rådets förordning (EG) nr 166/2006 av den 18 januari 2006 om  upprättande av ett europeiskt register över utsläpp och  överföringar av föroreningar och om ändring av rådets  direktiv 91/689/EEG och 96/61/EG, i lydelsen enligt  Europaparlamentets och rådets förordning (EU) nr 2019/1010.
Förordning (2023:443).
31 c §
En verksamhet som inte omfattas av tillståndsplikt  enligt miljöprövningsförordningen (2013:251) eller av ett  föreläggande att ansöka om tillstånd enligt 9 kap. 6 a §  miljöbalken ska omfattas av kravet på miljörapportering enligt 
26 kap. 20 § miljöbalken, om verksamheten omfattas av  anmälningsplikt enligt 28 kap. 5 § miljöprövningsförordningen.
Förordning (2024:163).
32 §
Om en verksamhet som är tillstånds- eller anmälningspliktig enligt denna förordning eller enligt miljöprövningsförordningen (2013:251) bedrivs av någon annan än den som har fått tillstånd för verksamheten eller anmält den, ska den nya verksamhetsutövaren snarast möjligt upplysa tillsynsmyndigheten om det ändrade förhållandet.
Förordning (2013:262).
Särskilda bestämmelser till skydd mot olägenheter för människors hälsa
33 §
I syfte att hindra uppkomst av olägenhet för människors hälsa skall en bostad särskilt;
1. ge betryggande skydd mot värme, kyla, drag, fukt, buller, radon, luftföroreningar och andra liknande störningar,
2. ha tillfredsställande luftväxling genom anordning för ventilation eller på annat sätt,
3. medge tillräckligt dagsljus,
4. hållas tillfredsställande uppvärmd,
5. ge möjlighet att upprätthålla en god personlig hygien,
6. ha tillgång till vatten i erforderlig mängd och av godtagbar beskaffenhet till dryck, matlagning, personlig hygien och andra hushållsgöromål.
34 §
Utöver vad som anges i 9 kap. 9 § miljöbalken skall byggnader, lokaler för annat än allmänna ändamål och anläggningar hållas fria från ohyra.
Åtgärder skall vidtas mot skadedjur som kan orsaka olägenhet för människors hälsa. Är det av särskild betydelse med hänsyn till hälsoskyddet, skall kommunen sörja för att åtgärderna vidtas.
35 §
Det skall finnas tillräckligt med toaletter i eller i anslutning till byggnader där människor vistas under en längre tid av dygnet.
36 §
Husdjur och andra djur som hålls i fångenskap skall förvaras och skötas så att olägenheter för människors hälsa inte uppkommer.
37 §
Den som avser att anordna en gödselstad eller annan  upplagsplats för djurspillning inom ett område med  detaljplan, ska anmäla detta till den kommunala nämnden eller  till försvarsinspektören för hälsa och miljö, om inspektören  har tillsyn över verksamheten. Förordning (2017:793).
38 §
Det är förbjudet att utan anmälan driva eller arrangera
1. verksamhet där allmänheten yrkesmässigt erbjuds hygieniska  behandlingar som innebär risk för blodsmitta eller annan  smitta på grund av användningen av skalpeller,  akupunkturnålar, piercningsverktyg eller andra liknande  skärande eller stickande verktyg,
2. bassängbad för allmänheten eller som på annat sätt används  av många människor, eller
3. förskola, öppen förskola, fritidshem, öppen  fritidsverksamhet, förskoleklass, grundskola, anpassad  grundskola, gymnasieskola, anpassad gymnasieskola,  specialskola, sameskola eller internationell skola.
Anmälan ska göras till den kommunala nämnden i den kommun där  verksamheten ska drivas eller arrangeras. Om  försvarsinspektören för hälsa och miljö har tillsyn över  verksamheten ska anmälan göras till denne.
En anmälningspliktig verksamhet får påbörjas tidigast sex  veckor efter det att anmälan har gjorts, om inte  tillsynsmyndigheten bestämmer något annat.
Verksamhet som omfattas av lagen (2021:363) om estetiska  kirurgiska ingrepp och estetiska injektionsbehandlingar är  inte anmälningspliktig enligt denna förordning.
Förordning (2022:1611).
38 a §
Det är förbjudet att utan anmälan uppföra eller använda  ett kyltorn. Om en anmälan avseende samma kyltorn har gjorts  tidigare behövs ingen ytterligare anmälan.
Anmälan ska göras till den kommunala nämnden i den kommun där  kyltornet ska uppföras eller användas. Om försvarsinspektören  för hälsa och miljö har tillsyn över verksamheten som  kyltornet ska uppföras eller användas i, ska anmälan i stället  göras till inspektören.
Uppförandet eller användandet får påbörjas tidigast sex veckor  efter det att anmälan har gjorts, om inte tillsynsmyndigheten  bestämmer något annat. Förordning (2023:932).
38 b §
Om något förhållande som har anmälts avseende ett  kyltorn ändras, ska verksamhetsutövaren genast underrätta  tillsynsmyndigheten om ändringen. Förordning (2023:932).
38 c §
Bestämmelserna i 38 a och 38 b §§ ska inte tillämpas på  kyltorn som ingår i en verksamhet som är tillstånds- eller  anmälningspliktig enligt miljöprövningsförordningen 
(2013:251). Förordning (2023:932).
Kommunala föreskrifter m.m.
39 §
Om det behövs för att hindra att olägenheter för människors hälsa uppkommer, får kommunen föreskriva att
1. nötkreatur, häst, get, får eller svin,
2. pälsdjur eller fjäderfä som inte är sällskapsdjur, eller
3. orm
inte får hållas inom område med detaljplan eller områdesbestämmelser utan särskilt tillstånd av den kommunala nämnden. Ett sådant tillstånd får förenas med särskilda villkor.
40 §
/Upphör att gälla U:2025-12-30/
Om det behövs för att hindra att olägenheter för människors hälsa uppkommer i en kommun, får kommunen meddela föreskrifter om
1. tomgångskörning med motordrivna fordon,
2. spridande av naturligt gödsel, slam och annan orenlighet inom område med detaljplan eller intill sådant område,
3. inrättande av annat slag av toalett än vattentoalett,
4. hantering av mjölk i utrymme för mjölkprodukter, på vilken livsmedelslagen (2006:804) inte tillämpas,
5. skydd för ytvattentäkter och enskilda grundvattentäkter,
6. tillfälligt förbud mot småskalig eldning med vissa fasta bränslen inom särskilt angivna områden,
7. skötsel och tillsyn av eldningsanordning för vissa fasta bränslen,
8. tillfälligt förbud mot eldning av löv, kvistar och annat trädgårdsavfall inom planlagt område,
9. bränning av halm på åkermark, och
10. luftvärmepumpar.
Om det i en kommun förekommer camping i betydande omfattning, får kommunen meddela föreskrifter för eller förbjuda sådan camping inom särskilt utsatta områden om det behövs för att förhindra att olägenheter för människors hälsa uppkommer.
Kommunen får i ett enskilt fall meddela föreskrifter om begränsningar av eller villkor för utövande av gatumusik på viss offentlig plats om det behövs för att hindra att olägenheter för människors hälsa uppkommer.
Förordning (2010:953).
40 §
/Träder i kraft I:2025-12-30/
Om det behövs för att hindra att olägenheter för  människors hälsa uppkommer i en kommun, får kommunen meddela  föreskrifter om
1. tomgångskörning med motordrivna fordon,
2. spridande av naturligt gödsel, slam och annan orenlighet  inom område med detaljplan eller intill sådant område,
3. inrättande av annat slag av toalett än vattentoalett,
4. hantering av mjölk i utrymme för mjölkprodukter, på vilken  livsmedelslagen (2006:804) inte tillämpas,
5. skydd för ytvattentäkter och enskilda grundvattentäkter,
6. tillfälligt förbud mot småskalig eldning med vissa fasta  bränslen inom särskilt angivna områden,
7. skötsel och tillsyn av eldningsanordning för vissa fasta  bränslen,
8. bränning av halm på åkermark, och
9. luftvärmepumpar.
Om det i en kommun förekommer camping i betydande omfattning,  får kommunen meddela föreskrifter för eller förbjuda sådan  camping inom särskilt utsatta områden om det behövs för att  förhindra att olägenheter för människors hälsa uppkommer.
Kommunen får i ett enskilt fall meddela föreskrifter om  begränsningar av eller villkor för utövande av gatumusik på  viss offentlig plats om det behövs för att hindra att  olägenheter för människors hälsa uppkommer.
Förordning (2025:17).
41 §
Försvarsmakten får meddela de ytterligare föreskrifter  för Försvarsmakten, Fortifikationsverket, Försvarets  materielverk och Försvarets radioanstalt som behövs till  skydd mot olägenheter för människors hälsa. Innan  föreskrifter meddelas ska Naturvårdsverket, Havs- och  vattenmyndigheten och Folkhälsomyndigheten ges tillfälle att  yttra sig inom respektive myndighets ansvarsområde.
Förordning (2017:793).
42 §
Om det i en kommun finns tätbebyggt område som inte omfattas av detaljplan, får kommunen, om särskilda skäl föranleder det, föreskriva att en bestämmelse som avses i 37 eller 40 § första stycket 2 skall gälla även sådant tätbebyggt område.
43 §
På en särskild karta skall märkas ut områden som avses i 13 § tredje stycket andra meningen, 17 § första stycket andra meningen, 40 samt 42 §§. Kartan skall fogas till kommunens övriga föreskrifter om hälsoskyddet i kommunen.
44 §
Kommunen ska skyndsamt underrätta
1. länsstyrelsen om de föreskrifter som kommunen har meddelat  med stöd av denna förordning, och
2. lantmäterimyndigheten om de föreskrifter som kommunen har  meddelat med stöd av 40 § första stycket 5.
Bestämmelser om kungörande och tillgängliggörande av  kommunala föreskrifter finns i 8 kap. 13 § kommunallagen 
(2017:725). Förordning (2017:1048).
45 §
Kommunen ska utöver vad som framgår av  miljötillsynsförordningen (2011:13) ägna särskild  uppmärksamhet åt följande byggnader, lokaler och anläggningar:
1. byggnader som innehåller en eller flera bostäder och  tillhörande utrymmen,
2. lokaler för undervisning, vård eller annat omhändertagande,
3. samlingslokaler där många människor brukar samlas,
4. hotell, pensionat och liknande lokaler där allmänheten  yrkesmässigt erbjuds tillfällig bostad,
5. idrottsanläggningar, campinganläggningar, badanläggningar,  strandbad och andra liknande anläggningar som är upplåtna för  allmänheten eller som annars utnyttjas av många människor,
6. lokaler där allmänheten yrkesmässigt erbjuds hygienisk  behandling och där verksamheten inte endast omfattas av lagen 
(2021:363) om estetiska kirurgiska ingrepp och estetiska  injektionsbehandlingar, och
7. lokaler för förvaring av djur.
Förordning (2021:368).
Ansökningar och anmälningar
46 §
En ansökan, anmälan eller underrättelse till den  kommunala nämnden eller försvarsinspektören för hälsa och  miljö enligt 37, 38, 38 a eller 38 b § eller enligt en  föreskrift som har meddelats med stöd av 39, 40 eller 42 § ska  vara skriftlig och innehålla de uppgifter som behövs för  ärendet samt de ritningar och tekniska beskrivningar som  behövs för att bedöma de anordningar, lokaler eller  anläggningar som avses i ansökan, anmälan eller  underrättelsen. Förordning (2023:932).
Bemyndiganden för Naturvårdsverket
47 §
Naturvårdsverket får meddela närmare föreskrifter om vilka försiktighetsmått som ska gälla vid
1. träskyddsbehandling genom doppning,
2. träskyddsbehandling genom tryck- eller vakuumimpregnering,
3. oorganisk ytbehandling genom fosfatering,
4. utsläpp av industriellt avloppsvatten,
5. rening av avloppsvatten från tätbebyggelse,
6. utsläpp till luft från anläggningar för förbränning av kommunalt avfall som har beviljats tillstånd enligt miljöskyddslagen (1969:387) eller miljöbalken,
7. användning av avloppsslam i jordbruk,
8. lagring, tömning, demontering och annat omhändertagande av skrotbilar, och
9. lagring, förbehandling, återvinning och bortskaffande av avfall som utgörs av elektriska och elektroniska produkter.
Förordning (2013:262).
47 a §
Naturvårdsverket får
1. i fråga om verksamheter som omfattas av tillståndsplikt  enligt denna förordning eller miljöprövningsförordningen 
(2013:251) eller av ett föreläggande att ansöka om tillstånd  enligt 9 kap. 6 a § miljöbalken meddela föreskrifter om att en  miljörapport ska innehålla en redovisning av verksamhetens  miljöpåverkan även i andra avseenden än vad som omfattas av  villkoren i ett tillståndsbeslut liksom av andra uppgifter som  är relaterade till miljöbalkens tillämpningsområde och mål,
2. i fråga om verksamheter som avses i 31 b § meddela  föreskrifter om att det i en miljörapport ska lämnas sådana  uppgifter som följer av Europaparlamentets och rådets  förordning (EG) nr 166/2006,
3. i fråga om avloppsledningsnät som är anslutna till en  avloppsreningsanläggning som är tillståndspliktig enligt  miljöprövningsförordningen meddela föreskrifter om att det i  en miljörapport ska lämnas uppgifter om
a) det antal bräddningar av avloppsvatten som har skett under  året,
b) de platser där bräddning har skett, och
c) bräddad volym, redovisat som kubikmeter per plats och år,
4. meddela föreskrifter om vilka uppgifter om produktionen av  naturgrus, morän och berg som en miljörapport enligt 31 a §  ska innehålla,
5. i fråga om verksamheter som avses i 31 c § meddela  föreskrifter om att det i en miljörapport ska lämnas sådana  uppgifter som följer av artiklarna 10 och 11 i  Europaparlamentets och rådets förordning (EU) 2020/741, i den  ursprungliga lydelsen, och
6. meddela föreskrifter om hur uppgifterna i en miljörapport  ska redovisas. Förordning (2024:163).
Bemyndigande för Havs- och vattenmyndigheten
47 b §
Havs- och vattenmyndigheten får meddela föreskrifter om  vilka försiktighetsmått som ska gälla vid utsläpp av  avloppsvatten från avloppsanläggningar som tar emot  avloppsvatten med en föroreningsmängd som motsvarar högst 200  personekvivalenter. Förordning (2024:25).
Expediering av dom m.m. i miljöskademål
48 §
När mark- och miljödomstolen har meddelat en dom eller ett beslut med anledning av en talan enligt 32 kap. miljöbalken som rör Naturvårdsverkets eller Havs- och vattenmyndighetens ansvarsområde, ska domstolen underrätta den berörda myndigheten om domen eller beslutet. Förordning (2011:625).
Miljöbok
48 a §
En mark- och miljödomstol ska i den miljöbok som  avses i 8 § förordningen (1998:1388) om vattenverksamhet m.m.  föra en förteckning över avgöranden om miljöfarlig verksamhet  enligt miljöbalken.
Domstolsverket får meddela föreskrifter om förteckningen.
Förordning (2018:252).
Tillsyn och avgifter
49 §
Bestämmelser om tillsyn finns i 26 kap. miljöbalken och i  miljötillsynsförordningen (2011:13). Bestämmelser om det  tillsynsansvar som hör samman med denna förordning finns i 
26 kap. 3 § tredje stycket miljöbalken samt 2 kap. 4, 26, 29  och 31 §§ miljötillsynsförordningen.
I förordningen (1998:940) om avgifter för prövning och tillsyn  enligt miljöbalken finns bestämmelser om avgifter.
Förordning (2020:635).
Rapportering till Europeiska kommissionen och lämnande av  uppgifter
49 a §
Naturvårdsverket är den behöriga myndighet som avses i  förordning (EG) nr 166/2006. Förordning (2023:443).
49 b §
Naturvårdsverket ska fullgöra de uppgifter i fråga om  rapportering till Europeiska kommissionen som framgår av  artikel 7.2 i förordning (EG) 166/2006. Förordning (2023:443).
49 c §
Tillsynsmyndigheten ska till Naturvårdsverket lämna  sådana uppgifter om produktionsvolym som verksamhetsutövaren  lämnat i en miljörapport och som behövs för att  Naturvårdsverket ska kunna fullgöra rapporteringen till  Europeiska kommissionen enligt 49 b §.
Naturvårdsverket får medges direktåtkomst till uppgifterna.
Förordning (2023:443).
Överklagande
50 §
Bestämmelser om överklagande finns i 18 kap. 1 § och 
19 kap. 1 § miljöbalken samt 1 kap. 2 § första stycket och 5  kap. lagen (2010:921) om mark- och miljödomstolar.
Ett beslut av en länsstyrelse eller kommun att enligt 24 kap. 
11 § miljöbalken självmant ta upp en fråga om omprövning av  en verksamhet får inte överklagas.
Skogsstyrelsen får överklaga beslut som rör frågor om täkter  enligt denna förordning. Förordning (2018:2106).
Straff och förverkande
51 §
I 29 kap. miljöbalken finns bestämmelser om straff och förverkande.
Övergångsbestämmelser
1998:899
1. Denna förordning träder i kraft den 1 januari 1999, då miljöskyddsförordningen (1989:364) och hälsoskyddsförordningen
(1983:616) skall upphöra att gälla.
2. Den som vid ikraftträdandet bedriver miljöfarlig verksamhet för vilken krav på tillstånd till driften införs genom 5 §, skall senast den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt senast den 31 december 2007 ha kommit in till tillståndsmyndigheten med en ansökan om sådant tillstånd.
Vad som sägs i första stycket om tillstånd gäller även den som bedriver miljöfarlig verksamhet för vilken Naturvårdsverket eller länsstyrelsen med stöd av 10 § andra stycket miljöskyddslagen (1969:387), i dess lydelse före den 1 juli 1981, medgivit undantag från skyldigheten att ansöka om tillstånd. Förordning (2006:1162).
3. Den som vid ikraftträdandet bedriver miljöfarlig verksamhet för vilken krav på anmälan av driften införs genom 21 §, skall senast den 31 december 2002 ha kommit in till tillsynsmyndigheten med en sådan anmälan.
Vad som sägs i första stycket om anmälan gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
Förordning (2001:748).
2001:513
Denna förordning träder i kraft den 16 juli 2001. För sådana deponier som avses i 38 § förordningen (2001:512) om deponering av avfall, för vilka tillståndsplikt införs till följd av denna förordning, krävs tillstånd fr.o.m. den 1 januari 2009.
Bestämmelser om anpassningsplaner för sådana deponier finns i 38-42 §§ nämnda förordning. Förordning (2001:748).
2001:748
1. Denna förordning träder i kraft den 1 december 2001.
2. Följande gäller för verksamheter som påbörjats före den 1 december 2002 och som inte omfattas av tillstånd enligt 5 §
förordningen (1998:899) om miljöfarlig verksamhet och hälsoskydd, om tillståndsplikt införs till följd av denna förordning. Verksamheten får fortsätta att bedrivas till och med den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt till och med den 31 december 2007 trots att tillståndsplikten införs. Därefter får verksamheten bedrivas endast om den som bedriver verksamheten lämnat in en ansökan om tillstånd till tillståndsmyndigheten senast den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt senast den 31 december 2007 och tillståndsmyndigheten inte beslutar något annat.
Förordning (2006:1162).
3. Följande gäller för verksamheter som påbörjats före den 1 december 2001 och som inte har tillstånd eller har anmälts enligt 5 § respektive 21 § förordningen (1998:899) om miljöfarlig verksamhet och hälsoskydd, om anmälningsplikt införs till följd av denna förordning. Verksamheten får fortsätta att bedrivas till och med den 31 december 2002 utan hinder av att anmälningsplikten införs. Därefter får verksamheten bedrivas endast om den som bedriver verksamheten senast den 31 december 2002 gjort en anmälan till tillsynsmyndigheten.
4. Det som sägs i punkt 2 och 3 gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
2001:1064
1. Denna förordning träder i kraft den 1 januari 2002.
Förordning (2002:557).
2. Följande gäller för verksamheter som påbörjats före den 1 januari 2002 och som inte omfattas av tillstånd enligt 5 §
förordningen (1998:899) om miljöfarlig verksamhet och hälsoskydd, om verksamheten har blivit tillståndspliktig till följd av att visst avfall enligt avfallsförordningen
(2001:1063) skall anses som farligt avfall. Verksamheten får fortsätta att bedrivas till och med den 31 december 2005, om verksamheten finns angiven i bilagan till förordningen
(2004:989) om översyn av vissa miljöfarliga verksamheter, och i övrigt till och med den 31 december 2007 trots att tillståndsplikten införs. Därefter får verksamheten bedrivas endast om den som bedriver verksamheten lämnat in en ansökan om tillstånd till tillståndsmyndigheten senast den 31 december 2005, om verksamheten finns angiven i bilagan till förordningen
(2004:989) om översyn av vissa miljöfarliga verksamheter, och i övrigt senast den 31 december 2007 och tillståndsmyndigheten inte beslutar något annat. Förordning (2006:1162).
3. Följande gäller för verksamheter som påbörjats före den 1 januari 2002 och som inte har tillstånd eller har anmälts enligt 5 § respektive 21 § förordningen (1998:899) om miljöfarlig verksamhet och hälsoskydd, om verksamheten har blivit anmälningspliktig till följd av att visst avfall enligt avfallsförordningen (2001:1063) skall anses som farligt avfall.
Verksamheten får fortsätta att bedrivas till och med den 31 december 2002 trots att anmälningsplikten införs. Därefter får verksamheten bedrivas endast om den som bedriver verksamheten senast den 31 december 2002 gjort en anmälan till tillsynsmyndigheten. Förordning (2002:557).
4. Följande gäller för verksamheter som enligt 5 § förordningen
(1998:899) om miljöfarlig verksamhet och hälsoskydd eller förordningen (1996:971) om farligt avfall vid utgången av år 2001 hade tillstånd att hantera eller vidta andra åtgärder med sådant avfall som enligt äldre bestämmelser inte utgjorde farligt avfall men som enligt avfallsförordningen (2001:1063)
skall anses som farligt avfall. Verksamheten får fortsätta att bedrivas enligt tillståndet så länge som tillståndet gäller, dock längst till och med den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt till och med den 31 december 2007. Därefter får verksamheten bedrivas endast om den som bedriver verksamheten lämnat in en ny ansökan om tillstånd till tillståndsmyndigheten senast den 31 december 2005, om verksamheten finns angiven i bilagan till förordningen
(2004:989) om översyn av vissa miljöfarliga verksamheter, och i övrigt senast den 31 december 2007 och tillståndsmyndigheten inte beslutar något annat. Förordning (2006:1162).
5. Följande gäller för verksamheter som enligt 21 §
förordningen (1998:899) om miljöfarlig verksamhet och hälsoskydd eller förordningen (1996:971) om farligt avfall vid utgången av år 2001 hade anmälts för att hantera eller vidta andra åtgärder med sådant avfall som enligt äldre bestämmelser inte utgjorde farligt avfall men som enligt avfallsförordningen
(2001:1063) skall anses som farligt avfall. Verksamheten får fortsätta att bedrivas till och med den 31 december 2002.
Därefter får verksamheten bedrivas endast om den som bedriver verksamheten senast den 31 december 2002 gjort en anmälan till tillsynsmyndigheten. Förordning (2002:557).
6. Det som sägs i punkterna 2, 3 och 5 gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
Förordning (2002:557).
2002:557
Denna förordning träder i kraft den 1 juli 2002. De nya bestämmelserna skall dock tillämpas för tid från och med den 1 januari 2002.
2002:619
1. Denna förordning träder i kraft den 30 juli 2002.
2. Följande gäller för verksamheter som har påbörjats före den 30 juli 2002 och som inte omfattas av tillstånd enligt 5 §
förordningen (1998:899) om miljöfarlig verksamhet och hälsoskydd, om tillståndsplikt införs genom denna förordning.
Verksamheten får fortsätta att bedrivas till och med den 30 juni 2006 trots att tillståndsplikten införs. Därefter får verksamheten bedrivas endast om den som bedriver verksamheten lämnat in en ansökan om tillstånd till tillståndsmyndigheten senast den 30 juni 2006 och tillståndsmyndigheten inte beslutar något annat. Förordning (2005:358).
3. Det som sägs i punkten 2 gäller inte om tillståndsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
2003:80
För verksamhet där kärnkraftverk eller annan kärnreaktor nedmonteras eller avvecklas och där reaktorn har stängts av före den 1 maj 2003 gäller de nya bestämmelserna de åtgärder för nedmontering eller avveckling som efter avstängningen påbörjas den 1 maj 2003 eller senare. Förordning (2003:210).
2003:210
Denna förordning träder i kraft den 1 juli 2003 men tillämpas från och med den 1 maj 2003.
2003:1052
1. Denna förordning träder i kraft den 1 januari 2004.
2. Följande gäller för verksamheter som har påbörjats före den 1 januari 2004 och som inte omfattas av tillstånd enligt 5 §
förordningen (1998:899) om miljöfarlig verksamhet och hälsoskydd, om tillståndsplikt införs genom denna förordning.
Verksamheten får fortsätta att bedrivas till och med den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt till och med den 31 december 2007 trots att tillståndsplikten införs. Därefter får verksamheten bedrivas endast om den som bedriver verksamheten lämnat in en ansökan om tillstånd till tillståndsmyndigheten senast den 31 december 2005, om verksamheten finns angiven i bilagan till förordningen (2004:989) om översyn av vissa miljöfarliga verksamheter, och i övrigt senast den 31 december 2007 och tillståndsmyndigheten inte beslutar något annat.
Förordning (2006:1162).
3. Verksamheter som blir anmälningspliktiga genom denna förordning får fortsätta att bedrivas till och med den 31 december 2004 trots att anmälningsplikten införs. Därefter får verksamheten bedrivas endast om den som bedriver verksamheten senast den 31 december 2004 gjort en anmälan till tillsynsmyndigheten.
4. Det som sägs i punkterna 2 och 3 gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
2005:15
1. Denna förordning träder i kraft den 15 februari 2005 och får tillämpas från och med den 1 januari 2005.
2. Lagring som med tillämpning av 22 a § har påbörjats före den 15 februari 2005 skall anmälas senast den 29 mars 2005.
2005:180
Denna förordning träder i kraft den 3 maj 2005 och får tillämpas från och med den 1 januari 2005.
2005:354
1. Denna förordning träder i kraft den 30 juni 2005.
2. Följande gäller för verksamheter som har påbörjats före den 30 juni 2005 och som inte omfattas av tillstånd enligt 5 §
förordningen (1998:899) om miljöfarlig verksamhet och hälsoskydd, om tillståndsplikt införs genom denna förordning.
Verksamheterna får fortsätta att bedrivas till och med den 30 juni 2006 även om tillståndsplikt införs. Därefter får verksamheten bedrivas endast om den som bedriver verksamheten givit in en ansökan om tillstånd till tillståndsmyndigheten senast den 30 juni 2006 och tillståndsmyndigheten inte beslutar annat.
3. Det som sägs i punkten 2 gäller inte om tillståndsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
2005:623
1. Denna förordning träder i kraft den 1 augusti 2005.
2. Tillstånd till täkt skall fortsätta att gälla om det har meddelats med stöd av 12 kap. 1 § miljöbalken eller enligt föreskrifter som har meddelats med stöd av miljöbalken.
Tillstånden skall anses meddelade enligt 9 kap. 6 §
miljöbalken.
2006:1142
1. Denna förordning träder i kraft den 1 december 2006.
2. Äldre bestämmelser gäller för prövningen och handläggningen av mål och ärenden om tillstånd som inletts före den 1 december 2006.
2007:674
1. Denna förordning träder i kraft den 1 augusti 2007 i fråga om 28 § och den 1 januari 2008 i övrigt.
2. Följande gäller för verksamheter som påbörjats före den 1 januari 2008 och som inte har tillstånd enligt 5 § förordningen
(1998:899) om miljöfarlig verksamhet och hälsoskydd, om tillståndsplikt införs till följd av denna förordning eller om verksamheten omfattas av punkten 2 i övergångsbestämmelserna till förordningen om miljöfarlig verksamhet och hälsoskydd, punkten 2 i övergångsbestämmelserna till förordningen
(2001:748) om ändring i förordningen om miljöfarlig verksamhet och hälsoskydd, punkten 2 eller 4 i övergångsbestämmelserna till förordningen (2001:1064) om ändring i förordningen om miljöfarlig verksamhet och hälsoskydd eller punkten 2 i övergångsbestämmelserna till förordningen (2003:1052) om ändring i förordningen om miljöfarlig verksamhet och hälsoskydd. Verksamheten får fortsätta att bedrivas utan tillstånd till och med den 30 juni 2008. Därefter får verksamheten bedrivas endast om den som bedriver verksamheten har lämnat in en ansökan om tillstånd till tillståndsmyndigheten senast den 30 juni 2008 och tillståndsmyndigheten inte beslutar något annat.
Förordning (2007:1373).
3. Följande gäller för verksamheter som påbörjats före den 1 januari 2008 och som inte har tillstånd eller har anmälts enligt 5 § respektive 21 § förordningen (1998:899) om miljöfarlig verksamhet och hälsoskydd, om anmälningsplikt införs till följd av denna förordning. Verksamheten får fortsätta att bedrivas till och med den 30 juni 2008 trots att anmälningsplikten införs. Därefter får verksamheten bedrivas endast om den som bedriver verksamheten har gjort en anmälan till tillsynsmyndigheten senast den 30 juni 2008.
4. Det som sägs i punkterna 2 och 3 gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
5. Äldre bestämmelser gäller för prövningen och handläggningen av mål och ärenden som inletts före den 1 januari 2008.
2008:690
1. Denna förordning träder i kraft den 1 augusti 2008.
2. Bestämmelser i denna förordning som jämförda med äldre bestämmelser innebär mindre stränga krav för en verksamhet ska tillämpas från och med den 30 juni 2008.
3. I fråga om verksamheter som har påbörjats före den 1 augusti 2008 och som inte har tillstånd enligt 5 § och som inte heller har behövt söka tillstånd förrän den 30 juni 2008 gäller följande. Om denna förordning jämförd med äldre bestämmelser innebär att en verksamhet blir anmälningspliktig i stället för tillståndspliktig får verksamheten bedrivas utan att anmälan har gjorts till och med den 31 december 2008. Därefter får verksamheten bedrivas endast om verksamhetsutövaren har gjort en anmälan till tillsynsmyndigheten senast den 31 december 2008 och tillsynsmyndigheten inte beslutar något annat.
4. Om denna förordning jämförd med äldre bestämmelser innebär strängare krav i fråga om anmälningsplikt för en verksamhet som har påbörjats före den 1 augusti 2008, får verksamheten fortsätta att bedrivas utan att anmälan har gjorts till och med den 31 december 2008. Därefter får verksamheten bedrivas endast om verksamhetsutövaren har gjort en anmälan till tillsynsmyndigheten senast den 31 december 2008 och tillsynsmyndigheten inte beslutar något annat.
5. Om denna förordning jämförd med äldre bestämmelser innebär strängare krav i fråga om tillståndsplikt för en verksamhet som har påbörjats före den 1 augusti 2008, får verksamheten fortsätta att bedrivas utan tillstånd till och med den 31 december 2008. Därefter får verksamheten bedrivas endast om verksamhetsutövaren har lämnat in en ansökan om tillstånd till tillståndsmyndigheten senast den 31 december 2008 och tillståndsmyndigheten inte beslutar något annat.
6. Det som sägs i punkterna 3-5 gäller inte om tillsynsmyndigheten enligt 9 kap. 6 § andra stycket miljöbalken har förelagt verksamhetsutövaren att ansöka om tillstånd.
7. Äldre bestämmelser gäller för prövningen och handläggningen av mål och ärenden som har inletts före den 1 augusti 2008.
Bestämmelserna i 6 b § får dock tillämpas även på ärenden som har inletts före den 1 augusti 2008.
2008:727
1. Denna förordning träder i kraft den 1 september 2008 och tillämpas på verksamheter som inte är i drift eller omfattas av ett tillstånd enligt miljöbalken detta datum.
2. Äldre bestämmelser gäller för prövningen och handläggningen av mål och ärenden som inletts före den 1 september 2008.
2009:863
1. Denna förordning träder i kraft den 1 augusti 2009.
2. En verksamhet som enligt äldre bestämmelser är anmälningspliktig får fortsätta att bedrivas enligt de äldre bestämmelserna trots att verksamheten blir tillståndspliktig med denna förordning, om verksamheten är anmäld den 1 augusti 2009.
3. En verksamhet som bedrivs den 1 augusti 2009 och som enligt äldre bestämmelser inte är anmälnings- eller tillståndpliktig men som blir anmälningspliktig med denna förordning får fortsätta att bedrivas enligt äldre bestämmelser.
4. Äldre bestämmelser gäller för prövningen och handläggningen av mål och ärenden som inletts före den 1 augusti 2009.
2017:972
1. Denna förordning träder i kraft den 1 januari 2018.
2. Äldre föreskrifter gäller fortfarande för handläggningen  och bedömningen av ärenden som har inletts före  ikraftträdandet.
2018:2005
1. Denna förordning träder i kraft den 5 januari 2019.
2. En sådan verksamhet med behandling av avfall som omfattas  av 29 kap. miljöprövningsförordningen (2013:251) och som har  anmälts enligt äldre bestämmelser ska ge in en ny anmälan som  uppfyller kraven i 25 d § senast
a) den 1 januari 2022, om verksamheten omfattas av 29 kap. 35, 
37, 41 eller 43 § miljöprövningsförordningen (2013:251), och
b) den 1 januari 2020 i andra fall.
Förordning (2019:1309).
2020:530
1. Denna förordning träder i kraft den 25 juni 2020.
2. Bestämmelserna i 25 g-25 j, 26 a, 27 och 27 b §§ tillämpas  även på anmälningar som gjorts före ikraftträdandet.
2021:368
1. Denna förordning träder i kraft den 1 juli 2021.
2. Den som före ikraftträdandet bedriver verksamhet som efter  den 30 juni 2021 är anmälningspliktig enligt 38 § får, trots  vad som anges i 38 § tredje stycket, fortsätta att bedriva  verksamheten i det fall en anmälan enligt 38 § andra stycket  görs senast den 1 september 2021.
2022:113
1. Denna förordning träder i kraft den 15 mars 2022.
2. Förordningen tillämpas även på anmälningar som gjorts före  ikraftträdandet.
2022:1605
1. Denna förordning träder i kraft den 1 januari 2023.
2. Bestämmelserna i 25 h och 27 c §§ tillämpas även på  anmälningar som har gjorts före ikraftträdandet.
2023:291
1. Denna förordning träder i kraft den 13 juni 2023.
2. Bestämmelsen i 27 b § i den nya lydelsen tillämpas även på  anmälningar som har gjorts före ikraftträdandet.
2023:932
1. Denna förordning träder i kraft den 1 februari 2024.
2. Bestämmelserna tillämpas första gången i fråga om kyltorn  som uppförs eller används efter utgången av juli 2024.
3. Den som före ikraftträdandet har påbörjat uppförandet eller  användandet av ett kyltorn som ska anmälas enligt 38 a § får  dock fortsätta uppförandet eller användandet till utgången av 
2024. Därefter får uppförandet eller användandet fortsätta  endast om det har anmälts.
2024:975
1. Denna förordning träder i kraft den 1 januari 2025.
2. Äldre föreskrifter gäller fortfarande för mål och ärenden  som har inletts hos en prövningsmyndighet före  ikraftträdandet.
Bilaga
Verksamheter och farliga ämnen
Denna bilaga innehåller en förteckning med beskrivningar av verksamheter och åtgärder som är tillståndspliktiga enligt 5 §
och en förteckning över sådana farliga ämnen i utsläpp som avses i 11 a §.
AVDELNING 4
VERKSAMHETER MED HANTERING AV KEMISKA ÄMNEN
Farliga ämnen som innebär en miljöfarlig hantering som ska tillståndsprövas enligt 9 kap. 6 § miljöbalken
Denna avdelning består av Del 1 som innehåller en förteckning av särskilda farokategorier och Del 2 som innehåller en förteckning av farliga ämnen.
Följande gäller för tillämpningen av denna avdelning.
1. I Europaparlamentets och rådets förordning (EG) nr 
1272/2008 av den 16 december 2008 om klassificering, märkning  och förpackning av ämnen och blandningar, ändring och  upphävande av direktiven 67/548/EEG och 1999/45/EG samt  ändring av förordning (EG) nr 1907/2006, finns bestämmelser  om klassificering och märkning av ämnen och blandningar.
2. Blandningar ska jämställas med rena ämnen förutsatt att de  hålls inom de koncentrationsgränser som på grund av ämnenas  egenskaper fastställs i förordning (EG) nr 1272/2008, eller  dess senaste anpassning till den tekniska utvecklingen, utom  om en procentsammansättning eller annan beskrivning anges  specifikt.
3. Farliga ämnen som inte omfattas av förordning (EG) nr 
1272/2008, inklusive avfall, men som förekommer eller  sannolikt förekommer vid en verksamhet och vid de  förhållanden som råder vid verksamheten har eller sannolikt  har motsvarande egenskaper när det gäller möjligheter att  orsaka allvarliga olyckshändelser, ska provisoriskt hänföras  till den farokategori i Del 1 som är mest analog eller det  farliga ämne i Del 2 som är mest analogt.
4. Om ett farligt ämne uppvisar egenskaper som medför flera  klassificeringar enligt förordning (EG) nr 1272/2008, ska den  klassificering som motsvarar den lägsta mängden farligt ämne  gälla. I de fall ett farligt ämne omfattas av Del 1 och även  förtecknas i Del 2, ska de mängder som anges i Del 2  tillämpas.
5. Om något av de ämnen som anges i Del 2 punkterna 42-48 ingår i en brandfarlig vätska som avses i Del 1 punkterna P5a eller P5b ska de mängder som anges i de sistnämnda punkterna tillämpas.
6. Den mängd farligt ämne som ska beaktas vid tillämpningen av föreskrifterna är den maximala mängd som förekommer eller kan förekomma. Farliga ämnen som förekommer i en verksamhet endast i mängder som är lika med eller understiger 2 procent av den angivna mängden i Del 1 och Del 2 ska inte tas med i beräkningen av den totala mängd som förekommer om de är placerade inom verksamheten så att de inte kan utlösa en allvarlig olyckshändelse någon annanstans inom den.
7. Om det inom en verksamhet förekommer eller kan förekomma flera farliga ämnen som anges i denna bilaga i mängder som understiger de gränsmängder som anges för varje ämne ska en summering göras för att fastställa om verksamheten omfattas av bestämmelserna. Vid tillämpning av summeringen ska det valda gränsvärdet alltid motsvara den aktuella klassificeringen. Summeringen görs enligt formeln Sqx/Qx=q1/Q1+q2/Q2+....+qn/Qn där qx betecknar den förekommande mängden farligt ämne x för "ämne 1" t.o.m. "ämne n" i förteckningarna över ämne och kategorier av ämnen i denna bilaga och Qx betecknar den i denna bilaga angivna gränsmängden för respektive ämne eller kategori av ämnen.
Denna formel tillämpas för:
a) summering av farliga ämnen som är förtecknade i Del 2 och som ingår i akut toxicitet kategori 1, 2 eller 3 (via inhalation) eller STOT SE kategori 1, tillsammans med farliga ämnen som ingår i avsnitt H: posterna H1 till H3 i Del 1,
b) summering av farliga ämnen som är förtecknade i Del 2 och som är explosiva ämnen, blandningar eller föremål, brandfarliga gaser, brandfarliga aerosoler, oxiderande gaser, brandfarliga vätskor, självreagerande ämnen och blandningar, organiska peroxider, pyrofora vätskor och fasta ämnen, oxiderande vätskor och fasta ämnen tillsammans med de farliga ämnen som ingår i avsnitt P posterna P1 till P8 i Del 1, och
c) summering av farliga ämnen som anges i Del 2 och som ingår i farliga för vattenmiljön, akut kategori 1, kronisk kategori 1 eller kronisk kategori 2 tillsammans med de farliga ämnen som ingår i avsnitt E posterna E1 och E2 i Del 1.
Om någon av summorna under a, b eller c är lika med eller större än ett (1) ska verksamheten omfattas av bestämmelserna.
8. Undantaget från denna avdelning är:
a) faror som har samband med joniserande strålning som utgår från ämnen,
b) sådan hantering av farliga ämnen som omfattas av lagen
(2006:263) om transport av farligt gods och som sker utanför verksamheten,
c) transport av farliga ämnen som sker som bulklast i fartyg när transporten sker i fartygets fasta tankar, eller farliga ämnen som används som drivmedel i fartyg utanför de verksamheter som omfattas av lagen (1999:381) om åtgärder för att förebygga och begränsa följderna av allvarliga kemikalieolyckor,
d) transport av farliga ämnen i rörledningar utanför de verksamheter som omfattas av lagen (1999:381) om åtgärder för att förebygga och begränsa följderna av allvarliga kemikalieolyckor, eller
e) militär verksamhet.
9. Om ändring i ett ämnes klassificering som avses i Del 1 medför att en verksamhet som omfattas av denna avdelning blir tillståndspliktig gäller följande.
a) Om verksamheten påbörjats före ändringen får den trots tillståndskravet fortsätta att bedrivas i två år från ändringen. Därefter får den bedrivas endast om det finns tillstånd för den eller verksamhetsutövaren inom tvåårsfristen har ansökt om tillstånd och tillståndsmyndigheten inte beslutar annat.
b) Det som sägs i a gäller inte om tillsynsmyndigheten enligt 9 kap. 6 a § miljöbalken har förelagt verksamhetsutövaren att ansöka om tillstånd.
Del 1 - Kategorier av farliga ämnen
I denna del anges farokategorier i tabeller i avsnitt H, P, E och O. Efter tabellen i avsnitt P finns anmärkningar till de olika punkterna i tabellen.
Avsnitt H - Hälsofaror
Farokategori enligt förordning                  Mängd i ton
(EG) 1272/2008
H1 Akut toxicitet, kategori 1, alla
exponeringsvägar                                20
H2 Akut toxicitet
- kategori 2, alla exponeringsvägar
- kategori 3, exponeringsväg via inhalation, eller
- kategori 3, exponeringsväg via oralt intag (H 301) i de fall då ämnena inte kan klassificeras vare sig utgående från akut toxicitet vid inhalation eller akut toxicitet vid dermalt upptag, exempelvis på grund av att det inte föreligger entydiga uppgifter om toxicitet vid
inhalation eller dermalt upptag.                200
H3 STOT specifik organtoxicitet -
enstaka exponering STOT SE kategori 1           200
Avsnitt P - Fysikaliska faror
Farokategori enligt förordning ´                Mängd i ton
(EG) 1272/2008
P1a Explosiva ämnen, blandningar och föremål
- Instabilt explosivt ämne, blandning eller föremål,
- Explosiva ämnen, blandningar och föremål, riskgrupp 1.1, 1.2, 1.3, 1.5 eller 1.6, eller
- ämnen eller blandningar som har explosiva egenskaper enligt metod A.14 i förordning (EG) nr 440/2008 och inte tillhör faroklasserna Organiska peroxider eller Självreaktiva ämnen
och blandningar.                                50
P1b Explosiva ämnen, blandningar och föremål
Explosiva ämnen, blandningar och
föremål, riskgrupp 1.4.                         200
P2 Brandfarliga gaser
Brandfarliga gaser kategori 1 eller 2           50
P3a Brandfarliga aerosoler
"Brandfarliga" aerosoler kategori 1 eller 2 som innehåller brandfarliga gaser kategori 1 eller 2, eller brandfarliga
vätskor kategori 1                              500
(netto)
P3b Brandfarliga aerosoler
"Brandfarliga" aerosoler kategori 1 eller 2 som varken innehåller brandfarliga gaser kategori 1 eller 2, eller
brandfarliga vätskor kategori 1                 50 000
(netto)
P4 Oxiderande gaser
Oxiderande gaser kategori 1                     200
P5a Brandfarliga vätskor
- Brandfarliga vätskor, kategori 1,
- Brandfarliga vätskor i kategori 2 eller 3 som hålls vid en temperatur över sin kokpunkt, eller
- andra vätskor med flampunkt
 60°C som hålls vid en temperatur
över sin kokpunkt.                              50
P5b Brandfarliga vätskor
- Brandfarliga vätskor i kategori 2 eller 3 där särskilda processförhållanden, såsom högt tryck eller hög temperatur, kan ge upphov till fara för allvarlig olyckshändelse, eller
- andra vätskor med flampunkt
 60°C där särskilda processförhållanden, såsom högt tryck eller hög temperatur, kan ge upphov till fara för allvarlig
olyckshändelse.                                 200
P5c Brandfarliga vätskor
Brandfarliga vätskor, kategori 2 eller 3, som inte omfattas av P5a
och P5b                                         50 000
P6a Självreaktiva ämnen och blandningar och Organiska peroxider
- Självreaktiva ämnen och blandningar, typ A eller B, eller
- Organiska peroxider, typ A eller B            50
P6b Självreaktiva ämnen och blandningar och Organiska peroxider
- Självreaktiva ämnen och blandningar, typ C, D, E eller F, eller
- Organiska peroxider, typ C, D, E eller F      200
P7 Pyrofora vätskor och fasta ämnen
- Pyrofora vätskor, kategori 1, eller
- Pyrofora fasta ämnen kategori 1               200
P8 Oxiderande vätskor och fasta ämnen
- Oxiderande vätskor, kategori 1, 2 eller 3, eller
- Oxiderande fasta ämnen, kategori 1, 2
eller 3                                         200
Anmärkning till punkten P1a tredje strecksatsen: Testning av  explosiva egenskaper hos ämnen och blandningar behövs bara om  den screening som görs enligt bilaga 6 del III i FN:s  rekommendationer om transport av farligt gods, Manual of  Tests and Criteria, visar att ämnet eller blandningen kan ha  explosiva egenskaper. Mer vägledning om när testning inte  behövs finns i beskrivningen av metoden A.14 i kommissionens  förordning (EG) nr 440/2008 av den 30 maj 2008 om testmetoder  enligt Europaparlamentets och rådets förordning (EG) nr 
1907/2006 om registrering, utvärdering, godkännande och  begränsning av kemikalier (Reach).
Anmärkning till punkterna P1a och P1b: Faroklassen Explosiva  ämnen, blandningar och föremål inbegriper explosiva föremål  enligt avsnitt 2.1. i bilaga I till förordning (EG) nr 
1272/2008. För föremål som innehåller explosiva ämnen eller  blandningar är det ämnets eller blandningens mängd som ska  gälla, om den är känd. Om mängden inte är känd, ska hela  föremålet betraktas som explosivt.
Anmärkning till punkten P1b: Om explosiva ämnen, blandningar  och föremål i riskgrupp 1.4 packas upp eller omförpackas, ska  de tilldelas posten P1a, utom om det kan visas att faran  fortfarande ingår i riskgrupp 1.4 i förordning (EG) nr 
1272/2008.
Anmärkning till punkterna P3a och P3b: Brandfarliga aerosoler  klassificeras i enlighet med rådets direktiv 75/324/EEG av  den 20 maj 1975 om tillnärmning av medlemsstaternas lagar och  andra författningar beträffande aerosolbehållare. "Extremt  brandfarliga" och "brandfarliga aerosoler" enligt direktiv 
75/324/EEG motsvarar "brandfarliga aerosoler kategori 1"  respektive "brandfarliga aerosoler kategori 2" i förordning 
(EG) nr 1272/2008.
Anmärkning till punkten P3b: När denna post används måste det  finns dokumentation på att aerosolbehållaren inte innehåller  brandfarlig gas i kategori 1 eller 2, eller brandfarlig  vätska i kategori 1.
Anmärkning till punkten P5a tredje strecksatsen och P5b andra  strecksatsen: Vid klassificering av brandfarliga vätskor  gäller enligt punkt 2.6.4.5 i bilaga I till förordning (EG)  nr 1272/2008 att vätskor med en flampunkt över 35°C inte  behöver klassificeras i kategori 3 om negativa resultat har  erhållits vid testet för underhåll av förbränning L.2, del  III, avsnitt 32 i FN:s rekommendationer om transport av  farligt gods, Manual of Tests and Criteria. Detta gäller dock  inte under förhöjda förhållanden såsom hög temperatur eller  högt tryck. Därför omfattas dessa vätskor av P5a eller P5b.
Avsnitt E - Miljöfarlighet
Farokategori enligt förordning                  Mängd i ton
(EG) 1272/2008
E1  Farligt för vattenmiljön i kategorin
akut 1 eller kronisk 1                          200
E2  Farligt för vattenmiljön i kategorin
kronisk 2                                       500
Avsnitt O - Andra faror
Farokategori enligt förordning                  Mängd i ton
(EG) 1272/2008
O1  Ämnen eller blandningar med
faroangivelse EUH014                            500
O2  Ämnen och blandningar som vid kontakt med vatten utvecklar brandfarliga gaser
kategori 1                                      500
O3  Ämnen eller blandningar med
faroangivelse EUH029                            200
Del 2 - Namngivna farliga ämnen
I denna del anges farliga ämnen i en tabell. Efter tabellen finns anmärkningar till de olika punkterna i tabellen.
Farliga ämnen                                   Mängd i ton
1. Ammoniumnitrat (gödselmedel med
självunderhållande sönderfall)                  10 000
2. Ammoniumnitrat (gödselkvalitet)              5 000
3. Ammoniumnitrat (teknisk kvalitet)            2 500
4. Ammoniumnitrat (material som inte uppfyller specifikationerna och gödselmedel som inte uppfyller kraven i
detonationsprovet)                              50
5. Kaliumnitrat (i pellet- eller
granulatform)                                   10 000
6. Kaliumnitrat (i kristallform)                5 000
7. Arsenikpentoxid, arsenik(V)syra och/eller dess salter med CAS-nummer
1303-28-2                                       2
8. Arseniktrioxid, arsenik(III)syrlighet och/eller dess salter med CAS-nummer
1327-53-3                                       0,1
9. Brom med CAS-nummer 7726-95-6                100
10. Klor med CAS-nummer 7782-50-5               25
11. Nickelföreningar i inhalerbar pulverform (nickelmonoxid, nickeldioxid, nickelsulfid, trinickeldisulfid,
dinickeltrioxid)                                1
12. Etylenimin med CAS-nummer 151-56-4          20
13. Fluor med CAS-nummer 7782-41-4              20
14. Formaldehyd (koncentration M 90 %)
med CAS-nummer 50-00-0                          50
15. Väte med CAS-nummer 1333-74-0               50
16. Väteklorid (kondenserad gas) med
CAS-nummer 7647-01-0                            250
17. Blyalkyler                                  50
18. Kondenserade brandfarliga gaser kategori 1 eller 2 (inklusive LPG) och
naturgas                                        200
19. Acetylen med CAS-nummer 74-86-2             50
20. Etylenoxid med CAS-nummer 75-21-8           50
21. Propylenoxid med CAS-nummer 75-56-9         50
22. Metanol med CAS-nummer 67-56-1              5 000
23. 4,4' Metylenbis (2-kloranilin)
och/eller dess salter, i pulverform,
med CAS-nummer 101-14-4                         0,01
24. Metylisocyanat med CAS-nummer
624-83-9                                        0,15
25. Syrgas med CAS-nummer 7782-44-7             2 000
26. 2,4-toluendiisocyanat med CAS-nummer 584-84-9 eller 2,6-toluendiisocyanat med
CAS-nummer 91-08-7                              100
27. Karbonyldiklorid (fosgen) med
CAS-nummer 75-44-5                              0,75
28. Arsin (arseniktrihydrid) med
CAS-nummer 7784-42-1                            1
29. Fosfin (fosfortrihydrid) med
CAS-nummer 7803-51-2                            1
30. Svaveldiklorid med CAS-nummer
10545-99-0                                      1
31. Svaveltrioxid med CAS-nummer
7446-11-9                                       75
32. Polyklordibensofuraner och polyklordibensodioxiner (inklusive TCDD) beräknade som TCDD-ekvivalenter.
Kvantiteterna av polyklordibensofuraner och polyklordibensodioxiner beräknas med hjälp av följande faktorer:
2,3,7,8-TCDD            1
2,3,7,8-TCDF            0,1
1,2,3,7,8-PeCDD         1
2,3,4,7,8-PeCDF         0,3
1,2,3,7,8-PeCDF         0,03
1,2,3,4,7,8-HxCDD       0,1
1,2,3,6,7,8-HxCDD       0,1
1,2,3,7,8,9-HxCDD       0,1
1,2,3,4,7,8-HxCDF       0,1
1,2,3,7,8,9-HxCDF       0,1
1,2,3,6,7,8-HxCDF       0,1
2,3,4,6,7,8-HxCDF       0,1
1,2,3,4,6,7,8-HpCDD     0,01
1,2,3,4,6,7,8-HpCDF     0,01
1,2,3,4,7,8,9-HpCDF     0,01
OCDD                    0,0003
OCDF                    0,0003                  0,001
33. Följande cancerframkallande ämnen eller blandningar som innehåller följande cancerframkallande ämnen i halter över 5 viktprocent:
- 4-aminobifenyl och/eller dess salter,
- bensotriklorid,
- benzidin och/eller dess salter,
- bis(klorometyl)eter,
- klordimetyleter,
- 1,2-dibrometan,
- dietylsulfat,
- dimetylsulfat,
- dimetylkarbamoylklorid,
- 1,2-dibrom-3-klorpropan,
- 1,2-dimetylhydrazin,
- dimetylnitrosamin,
- hexametylfosfortriamid,
- hydrazin,
- 2-naftylamin och/eller dess salter,
- 4-nitrodifenyl, och
- 1,3-propansulton                              2
34. Petroleumprodukter och alternativa bränslen
a) Bensin och nafta
b) Fotogen (inklusive flygbränslen)
c) Gasoljor (inklusive dieselbränslen, lätta eldningsoljor och blandkomponenter för gasoljor)
d) Tunga eldningsoljor
e) Alternativa bränslen med samma användningsändamål och liknande egenskaper i fråga om brand- och miljöfarlighet som de produkter
som avses i a-d                                 25 000
35. Vattenfri ammoniak med CAS-nummer
7664-41-7                                       200
36. Bortrifluorid med CAS-nummer
7637-07-2                                       20
37. Vätesulfid med CAS-nummer 7783-06-4         20
38. Piperidin med CAS-nummer 110-89-4           200
39. Bis(2-dimetylaminoetyl) (metyl)amin
med CAS-nummer 3030-47-5                        200
40. 3-(2-etylhexyloxi)propylamin med
CAS-nummer 5397-31-9                            200
41. Blandningar av natriumhypoklorit som klassificeras som farliga för vattenmiljön akut kategori 1 [H400] som innehåller mindre än 5 % aktivt klor och inte hänförts till någon av de övriga
farokategorierna i Del 1.                       500
42. Propylamin med CAS-nummer 107-10-8          2 000
43. Tert-butylakrylat med CAS-nummer
1663-39-4                                       500
44. 2-metyl-3-butenenitril med
CAS-nummer 16529-56-9                           2 000
45. Tetrahydro-3,5-dimetyl-1,3,5, tiadiazin-2-tion (Dazomet) med
CAS-nummer 533-74-4                             200
46. Metylakrylat med CAS-nummer 96-33-3         2 000
47. 3-metylpyridin med CAS-nummer
108-99-6                                        2 000
48. 1-brom-3-klorpropan med CAS-nummer
109-70-6                                        2 000
Anmärkning till punkten 1: Detta gäller blandade/sammansatta  ammoniumnitratbaserade gödselmedel (blandade/sammansatta  gödselmedel innehåller ammoniumnitrat med fosfat och/eller  pottaska) som kan undergå självunderhållande sönderfall i  enlighet med FN:s "trough test" (se FN:s Manual of Tests and  Criteria, del III, punkt 38.2) och hos vilka kvävehalten på  grund av ammoniumnitrat uppgår till
- mellan 15,75 och 24,5 viktprocent, och vilka antingen  innehåller sammanlagt högst 0,4 % brännbara/organiska  material eller uppfyller kraven i bilaga III-2 till  Europaparlamentets och rådets förordning (EG) nr 2003/2003 av  den 13 oktober 2003 om gödselmedel (15,75 viktprocent kväve  på grund av att ammoniumnitratet motsvarar 45 %  ammoniumnitrat och 24,5 viktprocent kväve på grund av att  ammoniumnitratet motsvarar 70 % ammoniumnitrat), eller
- 15,75 viktprocent eller mindre utan begränsning för  brännbart material.
Anmärkning till punkten 2: Detta gäller enkla  ammoniumnitratbaserade gödselmedel och ammoniumnitratbaserade  blandade/sammansatta gödselmedel som uppfyller kraven i  bilaga III-2 till förordning (EG) nr 2003/2003, och där  kvävehalten på grund av ammoniumnitrat
- överstiger 24,5 viktprocent, med undantag för blandningar av enkla ammoniumnitratbaserade gödselmedel med dolomit, kalksten och/eller kalciumkarbonat med en renhetsgrad på minst 90 %,
- överstiger 15,75 viktprocent för blandningar av ammoniumnitrat och ammoniumsulfat, eller
- överstiger 28 viktprocent för blandningar av enkla ammoniumnitratbaserade gödselmedel med dolomit, kalksten och/eller kalciumkarbonat med en renhetsgrad på minst 90 %
(28 viktprocent kväve på grund av att ammoniumnitratet motsvarar 80 % ammoniumnitrat).
Anmärkning till punkten 3: Detta gäller ammoniumnitrat och blandningar av ammoniumnitrat i vilka kvävehalten på grundval av ammoniumnitrat uppgår till
- mellan 24,5 och 28 viktprocent, och där halten av brännbara ämnen inte överstiger 0,4 %, eller
- mer än 28 viktprocent, och där halten av brännbara ämnen inte överstiger 0,2 %.
Detta gäller också vattenlösningar med ammoniumnitrat där ammoniumnitrathalten överstiger 80 viktprocent.
Anmärkning till punkten 4: Detta gäller
- kasserat material från tillverkningsprocessen, ammoniumnitrat och blandningar av ammoniumnitrat, enkla ammoniumnitratbaserade gödselmedel och blandade/sammansatta ammoniumnitratbaserade gödselmedel enligt anmärkningen till punkterna 2 och 3 som returneras eller har returnerats från slutanvändaren till en tillverkare, en anläggning för tillfällig lagring eller upparbetning för att omarbetas, återvinnas eller behandlas för säker användning eftersom de inte längre uppfyller kraven i anmärkningen till punkterna 2 och 3, eller
- gödselmedel enligt anmärkningen till punkten 1 första  strecksatsen, och anmärkningen till punkten 2 som inte  uppfyller kraven i bilaga III-2 till förordning (EG) nr 
2003/2003.
Anmärkning till punkterna 5 och 6: Detta gäller gödselmedel som är sammansatta och baserade på kaliumnitrat och som har samma farliga egenskaper som rent kaliumnitrat.
Anmärkning till punkten 18: Vid tillämpningen av Del 2 får uppgraderad biogas klassificeras under denna punkt om den har bearbetats i enlighet med gällande normer för renad och uppgraderad biogas som garanterar en kvalitet som är likvärdig med kvaliteten på naturgas, inklusive vad metaninnehållet beträffar, och där syrehalten uppgår till högst 1 %.
Anmärkning till punkten 32: Bokstavsbeteckningarna i punkten avser följande. T = tetra, Pe = penta, Hx = hexa, Hp = hepta, O = octa.
Anmärkning till punkten 41: Detta gäller under förutsättning att blandningen inte skulle klassificeras som farlig för vattenmiljön akut kategori 1 [H400] om den inte innehöll natriumhypoklorit.
AVDELNING 5
VERKSAMHETER MED UTSLÄPP AV FARLIGA ÄMNEN
Förorenande ämnen som det ska tas särskild hänsyn till enligt 11 a §
Förorenande ämnen vid utsläpp som direkt eller indirekt kan förorena luft
- Svaveldioxid och andra svavelföreningar
- Kväveoxider och andra kväveföreningar
- Kolmonoxid
- Flyktiga organiska föreningar
- Metaller och deras föreningar
- Stoft
- Asbest (partiklar, fibrer)
- Klor och dess föreningar
- Fluor och dess föreningar
- Arsenik och dess föreningar
- Cyanider
- Ämnen och beredningar för vilka det har påvisats att de har cancerogena eller mutagena egenskaper eller via luften kan påverka fortplantningen
- Polyklorerade dibenso-p-dioxiner och polyklorerade dibensofuraner
Förorenande ämnen vid utsläpp som direkt eller indirekt kan förorena ytvatten eller grundvatten
- Organiska halogenföreningar och ämnen som kan bilda sådana föreningar i vattenmiljö
- Organiska fosforföreningar
- Organiska tennföreningar
- Ämnen och beredningar för vilka det har påvisats att de har cancerogena eller mutagena egenskaper eller via vattenmiljön kan påverka fortplantningen eller fortplantningen i vattenmiljö
- Svårnedbrytbara kolväten och svårnedbrytbara och bioackumulerbara organiska toxiska ämnen
- Cyanider
- Metaller och deras föreningar
- Arsenik och dess föreningar
- Biocider och växtskyddsmedel
- Suspenderande ämnen
- Ämnen som orsakar eutrofiering (i synnerhet nitrater och fosfater)
- Syretärande ämnen (mätbara med hjälp av parametrar som t.ex. BOD och COD)
- Alaklor med CAS-nummer 15972-60-8 och EU-nummer 240-110-8
- Antracen med CAS-nummer 120-12-7 och EU-nummer 204-371-1
- Atrazin med CAS-nummer 1912-24-9 och EU-nummer 217-617-8
- Bensen med CAS-nummer 71-43-2 och EU-nummer 200-753-7
- Bromerade difenyletrariv
- Pentabromodifenyleter med CAS-nummer 32534-81-9
- Kadmium och kadmiumföreningar med CAS-nummer 7440-43-9 och EU-nummer 231-152-8
- Kloralkaner med CAS-nummer 85535-84-8 och EU-nummer 287-476-5
- Klorfenvinfos med CAS-nummer 470-90-6 och EU-nummer 207-432-0
- Klorpyrifos (klorpyrifosetyl) med CAS-nummer 2921-88-2 och EU-nummer 220-864-4
- 1,2-dikloretan med CAS-nummer 107-06-2 och EU-nummer 203-458-1
- Diklormetan med CAS-nummer 75-09-2 och EU-nummer 200-838-9
- Di(2-etylhexyl)ftalat (DEHP) med CAS-nummer 117-81-7 och EU-nummer 204-211-0
- Diuron med CAS-nummer 330-54-1 och EU-nummer 206-354-4
- Endosulfan med CAS-nummer 115-29-7 och EU-nummer 204-079-4
- Fluoranten med CAS-nummer 206-44-0 och EU-nummer 205-912-4
- Hexaklorbensen med CAS-nummer 118-74-1 och EU-nummer 204-273-9
- Hexaklorbutadien med CAS-nummer 87-68-3 och EU-nummer 201-765-5
- Hexaklorcyklohexan med CAS-nummer 608-73-1 och EU-nummer 210-158-9
- Isoproturon med CAS-nummer 34123-59-6 och EU-nummer 251-835-4
- Bly och blyföreningar med CAS-nummer 7439-92-1 och EU-nummer 231-100-4
- Kvicksilver och kvicksilverföreningar med CAS-nummer 7439-97-6 och EU-nummer 231-106-7
- Naftalen med CAS-nummer 91-20-3 och EU-nummer 202-049-5
- Nickel och nickelföreningar med CAS-nummer 7440-02-0 och EU-nummer 231-111-14
- Nonylfenol med CAS-nummer 25154-52-3 och EU-nummer 246-672-0
- (4-Nonylfenol) med CAS-nummer 104-40-5 och EU-nummer 203-199-4
- Oktylfenol med CAS-nummer 1806-26-4 och EU-nummer 217-302-5
- 4-(1,1',3,3'-tetrametylbutyl-fenol) med CAS-nummer 140-66-9
- Pentaklorbensen med CAS-nummer 608-93-5 och EU-nummer 210-172-5
- Pentaklorfenol med CAS-nummer 87-86-5 och EU-nummer 231-152-8
- Polyaromatiska kolväten
- (Benso(a)pyren) med CAS-nummer 50-32-8 och EU-nummer 200-028-5
- (Benso(b)fluoranten) med CAS-nummer 205-99-2 och EU-nummer 205-911-9
- (Benso(g,h,i)perylen) med CAS-nummer 191-24-2 och EU-nummer 205-883-8
- (Benso(k)fluoranten) med CAS-nummer 207-08-9 och EU-nummer 205-916-6
- (Indeno(1,2,3-cd)pyren) med CAS-nummer 193-39-5 och EU-nummer 205-893-2
- Simazin med CAS-nummer 122-34-9 och EU-nummer 204-535-2
- Tributyltennföreningar
- (Tributyltenn-katjon) med CAS-nummer 36643-28-4
- Triklorbensen med CAS-nummer 12002-48-1 och EU-nummer 234-413-4
- Triklormetan (kloroform) med CAS-nummer 67-66-3 och EU-nummer 200-663-8
- Trifluralin med CAS-nummer 1582-09-8 och EU-nummer 216-428-8 Förordning (2016:1193).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.