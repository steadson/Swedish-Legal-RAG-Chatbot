Title: Förordning (2007:824) med instruktion för Kammarkollegiet
SFS Number: Svensk författningssamling 2007:824
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007824-med-instruktion-for_sfs-2007-824/
Source Link: http://rkrattsbaser.gov.se/sfst?bet=2007:824
Amendment Register Link: http://rkrattsbaser.gov.se/sfsr?bet=2007:824
Ministry/Authority: Finansdepartementet ESA
Issued: 2007-11-08
Metadata: {"Utfärdad": "2007-11-08", "Ändrad": "t.o.m. SFS 2024:1103"}

==================================================

Förordning (2007:824) med instruktion för Kammarkollegiet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:824
Departement/myndighet
:   
Finansdepartementet ESA
Utfärdad
:   
2007-11-08
Ändrad
:   
t.o.m. SFS 2024:1103
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Kammarkollegiet har till uppgift att tillhandahålla  service inom det statliga området, främst avseende ekonomi,  juridik, kapitalförvaltning, riskhantering och administration.
Kammarkollegiet har vidare enligt vad som föreskrivs i denna  förordning eller i någon annan författning uppgifter avseende  bland annat miljörätt, stiftelserätt, Sveriges indelning,  resegarantier, registrering av trossamfund, registrering av  idéburna organisationer, fastställande av avgiftssatser inom  begravningsområdet och auktorisation av tolkar och  översättare.
Kammarkollegiet bevakar Allmänna arvsfondens rätt till arv och  förvaltar fondens kapital. Förordning (2022:904).
2 §
Myndigheten ska företräda staten
1. i ärenden om ersättning enligt 4 § förordningen (1995:1301)
om handläggning av skadeståndsanspråk mot staten, och
2. i andra ärenden som Justitiekanslern uppdrar åt myndigheten att handlägga.
Myndigheten ska även företräda allmänt vattenområde, i den utsträckning någon annan myndighet inte har till uppgift att göra det.
3 §
Myndigheten ska föra talan för det allmänna mot beslut som  avses i
- 19 kap. 22 § jordabalken,
- 19 kap. 4 § fjärde stycket fastighetsbildningslagen 
(1970:988),
- 4 kap. 26 § lagen (2008:990) om företagshypotek, samt
- 2 kap. 29 § sjölagen (1994:1009). Förordning (2024:1103).
4 §
Myndigheten ska besluta om ersättning enligt
1. lagen (1977:266) om statlig ersättning vid ideell skada  m.m.,
2. förordningen (1986:259) om ersättning till följd av sjukdom  eller skada som ådragits utom riket,
3. förordningen (SKOLFS 1991:47) om ersättning vid personskada  till elev i viss gymnasieskolutbildning,
4. den upphävda förordningen (AMSFS 1992:5) om ersättning vid  ideell skada till elev i arbetsmarknadsutbildning m.m.,
5. förordningen (1998:1785) om ersättning vid skada till  deltagare i vissa arbetsmarknadspolitiska program m.m.,
6. lagen (2016:417) om statlig ersättning till personer som  insjuknat i narkolepsi efter pandemivaccinering, och
7. lagen (2021:1070) om statlig ersättning för personskada  orsakad av vaccin mot sjukdomen covid-19.
Myndigheten får av allmänna medel bevilja skälig ersättning  för inställelsekostnader till den som kan lämna upplysningar i  ett sådant ärende hos myndigheten. Förordning (2021:1072).
5 §
Myndigheten ska ansvara för
1. uppbörd av statens inkomster och betalning av dess  utgifter, om något annat inte följer av särskilda  föreskrifter,
2. att avgöra ärenden om att ändra, upphäva eller åsidosätta  vissa bestämmelser i gåvobrev, testamenten och  stiftelseförordnanden samt avgöra vissa andra ärenden som rör  stiftelser,
3. att statens fasta egendom i övrigt, vars vård och tillsyn  inte någon annan har till uppgift att sköta, inte disponeras i  strid med föreskrifter, att bevaka rätten till egendomen och  föra talan för denna samt avgöra ärenden om  nyttjanderättsupplåtelser, i den utsträckning inte någon annan  har till uppgift att göra det,
4. att avgöra ärenden om jordnatur samt rättigheter och  skyldigheter som åtföljer fast egendom på grund av dess  särskilda natur,
5. att när det gäller statens aktier och andelar i bolag som  förvaltas av Regeringskansliet
a) redovisa detta innehav,
b) värdera innehavet efter samråd med Ekonomistyrningsverket,
c) förvara utgivna aktiebrev, om inte någon annan myndighet  gör det, och
d) bevaka och redovisa utdelningar, köp, försäljningar,  aktieägartillskott och andra ekonomiska händelser,
6. att hantera ansökningsförfarandet vid bidrag som regeringen  eller Regeringskansliet beslutar om, betala ut sådana bidrag  och följa upp de villkor som kan vara förenade med bidragen,
7. att efter beslut av regeringen hantera avvecklingsfrågor  som återstår efter det att en myndighet har upphört,
8. att för statens räkning återkräva utbetald ersättning från  försäkringsgivaren enligt 14 § lagen (2016:417) om statlig  ersättning till personer som insjuknat i narkolepsi efter  pandemivaccinering och 20 § lagen (2021:1070) om statlig  ersättning för personskada orsakad av vaccin mot sjukdomen  covid-19,
9. att när det gäller statens ägarandelar i Europarådets  utvecklingsbank, Europeiska investeringsbanken, Europeiska  utvecklingsbanken, Asiatiska banken för  infrastrukturinvesteringar och Nordiska investeringsbanken
a) värdera och redovisa detta innehav, och
b) bevaka och redovisa kapitaltillskott och andra ekonomiska  händelser, och
10. att för statens räkning
a) betala ut ett skadestånd som Justitiekanslern eller behörig  svensk domstol har bestämt med stöd av 19 kap. 4 § patentlagen 
(2024:945),
b) begära proportionerliga bidrag till det utbetalda  skadeståndet från övriga avtalsslutande medlemsstater i  enlighet med artikel 22.3 i avtalet om en enhetlig  patentdomstol (SÖ 2023:1), och
c) betala ut ett proportionerligt svenskt bidrag till ett  skadestånd som en behörig myndighet eller domstol i en annan  avtalsslutande medlemsstat har betalat ut i enlighet med  artikel 22.1 och 22.2 i avtalet om en enhetlig patentdomstol.
Förordning (2024:1103).
5 a §
Myndigheten får begära in värderingsunderlag från andra  myndigheter som redovisar aktier och andelar i statens hel-  och delägda företag för redovisning enligt 2 a § förordningen 
(2011:231) om underlag för årsredovisning för staten.  Förordning (2020:1206).
6 §
Myndigheten ska vidare ansvara för
1. att på plats som regeringen godkänner, under fyra olika lås förvara och vårda rikets regalier och dyrbarheter enligt särskilda förteckningar,
2. att förvara förteckningar över sådan lös egendom i de kungliga slotten och hovstallet som tillhör staten,
3. att förvara åtkomsthandlingar till statens fasta egendom som står under myndighetens förvaltning,
4. att föra liggare över Sveriges indelning,
5. att göra fastighetsrättsliga arkivutredningar, och
6. att bevaka statliga lån som anförtrotts myndigheten.
6 a §
Har upphävts genom förordning (2014:123).
7 §
Efter överenskommelse kan myndigheten för statliga myndigheter och stiftelser med statlig anknytning tillhandahålla
1. ekonomiska, juridiska och administrativa tjänster,
2. fordringsbevakning,
3. ett internt statligt riskfinansieringssystem, och
4. metoder för riskhantering och övrigt biträde i myndigheternas riskhantering.
Myndigheten kan efter överenskommelse tillhandahålla kapitalförvaltning, inklusive redovisning och andra administrativa tjänster, för myndigheter, stiftelser eller fonder inom det statliga eller kyrkliga området.
Regeringen får i ett enskilt fall besluta att myndigheten får tillhandahålla tjänster enligt andra stycket för andra organisationer. Förordning (2014:123).
7 a §
Myndigheten utför administrativa och handläggande  uppgifter åt
1. Fideikommissnämnden,
2. Statens skaderegleringsnämnd,
3. Skiljenämnden i vissa trygghetsfrågor,
4. Statens överklagandenämnd,
5. Arvsfondsdelegationen,
6. Statens nämnd för arbetstagares uppfinningar,
7. Nämnden för styrelserepresentationsfrågor, och
8. Alkoholsortimentsnämnden.
Myndigheten utför även efter överenskommelse uppgifter åt
1. Kärnavfallsfonden,
2. Nämnden mot diskriminering, och
3. Stiftelsen för Kungafonden Med folket för fosterlandet.  Förordning (2018:1341).
8 §
Myndigheten utför de uppgifter som följer av förordningen 
(2016:157) om erkännande av yrkeskvalifikationer.  Förordning (2016:181).
8 a §
Myndigheten ska ansvara för att upphandla samordnade  ramavtal som är avsedda för andra statliga myndigheter. Inom  området informations-teknik gäller ansvaret den offentliga  förvaltningen. I uppgiften ingår att tillhandahålla  stödverksamhet för inköp vid avrop från de samordnade  ramavtal som myndigheten har upphandlat.
Myndigheten ska verka för att bästa möjliga villkor skapas  för myndigheternas anskaffning av varor och tjänster. Inom  området informationsteknik ska myndigheten särskilt beakta  förvaltningsgemensamma standarder samt intresset av  innovationer och teknikneutrala lösningar.  Förordning (2016:1144).
8 b §
Myndigheten ska som behörig myndighet fullgöra de  uppgifter som följer av lagen (2015:671) om alternativ  tvistlösning i konsumentförhållanden och Europaparlamentets  och rådets förordning (EU) nr 524/2013 av den 21 maj 2013 om  tvistlösning online vid konsumenttvister och om ändring av  förordning (EG) nr 2006/2004 och direktiv 2009/22/EG.
Förordning (2016:181).
8 c §
Myndigheten ska som nationell kontaktpunkt fullgöra de  uppgifter som följer av Europaparlamentets och rådets  förordning (EU, Euratom) nr 1141/2014 av den 22 oktober 2014  om stadgar för och finansiering av europeiska politiska  partier och europeiska politiska stiftelser 
(EUPP-förordningen). Myndigheten ska även fullgöra den  kontrolluppgift som Sverige som medlemsstat har enligt  artikel 24.1 i EUPP-förordningen. Förordning (2017:152).
8 d §
Har upphävts genom förordning (2023:733).
8 d §
Myndigheten ska som beslutande myndighet fullgöra de  uppgifter som följer av lagen (2023:730) om grupptalan till  skydd för konsumenters kollektiva intressen.
Förordning (2023:733).
8 e §
Myndigheten utför de uppgifter som följer av lagen 
(2018:1893) om finansiering av radio och tv i allmänhetens  tjänst och förordningen (2018:1897) om finansiering av radio  och tv i allmänhetens tjänst. Förordning (2018:1900).
8 f §
Myndigheten utför de uppgifter som följer av  förordningen (2024:1102) om tillfälligt statsbidrag för  åtgärder för en effektiv hälso- och sjukvård.
Förordning (2024:1103).
8 g §
Myndigheten ska ansvara för det grundläggande  omställnings- och kompetensstödet. Förordning (2022:853).
8 h §
Myndigheten utför de uppgifter som följer av lagen 
(2022:900) om registrering av idéburna organisationer och  förordningen (2022:903) om registrering av idéburna  organisationer. Förordning (2022:904).
Ledning
9 §
Myndigheten leds av en myndighetschef.
Rådet för grundläggande omställnings- och kompetensstöd
10 §
Inom myndigheten finns ett rådgivande organ som benämns  Rådet för grundläggande omställnings- och kompetensstöd. Det  rådgivande organet ska bistå Kammarkollegiet i frågor inom det  grundläggande omställnings- och kompetensstödet.
Förordning (2022:853).
11 §
Rådet för grundläggande omställnings- och kompetensstöd  består av myndighetschefen eller en anställd i myndigheten som  myndighetschefen utser, som är ordförande, och det antal  ledamöter som myndigheten bestämmer. Minst hälften av  ledamöterna ska representera registrerade  omställningsorganisationer eller deras huvudmän.
Förordning (2022:853).
Fonddelegationen
12 §
Inom myndigheten finns ett särskilt beslutsorgan för kapitalförvaltningen, fonddelegationen. Delegationen har till uppgift att besluta om
1. långsiktig placeringsinriktning,
2. ramar och riktlinjer för hantering av de risker som är förenade med kapitalförvaltningen, och
3. andra strategiska frågor. Förordning (2011:496).
13 §
Har upphävts genom förordning (2016:971).
14 §
Fonddelegationen består av högst sju ledamöter.
Myndighetschefen ingår i delegationen och är dess ordförande.
15 §
Fonddelegationen är beslutför när ordföranden och minst hälften av de andra ledamöterna är närvarande.
Delegationen för en effektiv hälso- och sjukvård
15 a §
Inom myndigheten finns ett särskilt beslutsorgan som  benämns Delegationen för en effektiv hälso- och sjukvård. Av  förordningen (2024:1102) om tillfälligt statsbidrag för  åtgärder för en effektiv hälso- och sjukvård framgår att  delegationen prövar frågor om bidrag enligt den förordningen.
Förordning (2024:1103).
15 b §
Delegationen får vid behov bistå en region eller en  kommun som inte ingår i en region med en analys av regionens  respektive kommunens hälso- och sjukvårdsverksamhet och  föreslå åtgärder som kan öka verksamhetens effektivitet.
Förordning (2024:1103).
15 c §
Delegationen består av en ordförande och högst sex  andra ledamöter.
Delegationen är beslutsför när ordföranden och minst hälften  av de andra ledamöterna är närvarande. Förordning (2024:1103).
15 d §
Delegationen ansvarar för sina beslut.
Delegationen ansvarar för sin verksamhet i övrigt inför  myndighetens ledning. Förordning (2024:1103).
15 e §
Myndighetens ledning ansvarar inför regeringen för att  delegationen tilldelas resurser för sin verksamhet och att  verksamheten bedrivs författningsenligt och effektivt och  redovisas på ett tillförlitligt sätt. Förordning (2024:1103).
15 f §
Myndigheten ska hålla regionerna och de kommuner som  inte ingår i en region informerade om vilka åtgärder som  delegationen har beviljat bidrag för. Förordning (2024:1103).
Anställningar och uppdrag
16 §
Generaldirektören är myndighetschef.
17 §
Andra ledamöter i fonddelegationen än myndighetschefen utses av regeringen för en bestämd tid.
17 a §
Ledamöter i Delegationen för en effektiv hälso- och  sjukvård utses av regeringen för en bestämd tid. Regeringen  utser även ordförande i delegationen. Förordning (2024:1103).
17 b §
Ledamöterna i Rådet för grundläggande omställnings- och  kompetensstöd utses av myndigheten för en bestämd tid.
Förordning (2022:853).
Personalansvarsnämnd
18 §
Vid myndigheten ska det finnas en personalansvarsnämnd.
Tillämpligheten av vissa förordningar
19 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
Förordning (2008:1260).
Avgifter
20 §
Myndighetens verksamhet enligt 4 och 7 §§, 7 a § andra  stycket och 8 a § ska finansieras genom avgifter. Det gäller  även ärenden som lämnas över enligt 9 § första stycket  förordningen (1995:1301) om handläggning av  skadeståndsanspråk mot staten.
Myndigheten får meddela föreskrifter om avgiftens storlek.
Förordning (2016:971).
Överklagande
21 §
Myndighetens beslut enligt 5 § 6 får inte överklagas.
Förordning (2011:120).
Övergångsbestämmelser
2023:733
1. Denna förordning träder i kraft den 1 januari 2024.
2. Den upphävda paragrafen gäller dock för statsbidrag som har  beslutats av Kammarkollegiet före ikraftträdandet.
2024:1103
1. Denna förordning träder i kraft den 1 januari 2025.
2. För mål och ärenden som har inletts hos en  prövningsmyndighet före ikraftträdandet och som avser talan  för att ta till vara miljöintressen och andra allmänna  intressen i enlighet med vad som anges i miljöbalken, gäller 
3 § i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.