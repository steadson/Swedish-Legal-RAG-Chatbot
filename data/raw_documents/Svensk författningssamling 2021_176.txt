Title: Förordning (2021:176) om avgifter för offentlig kontroll av livsmedel och vissa jordbruksprodukter
SFS Number: Svensk författningssamling 2021:176
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021176-om-avgifter-for-offentlig_sfs-2021-176/
Source Link: http://rkrattsbaser.gov.se/sfst?bet=2021:176
Amendment Register Link: http://rkrattsbaser.gov.se/sfsr?bet=2021:176
Ministry/Authority: Landsbygds- och infrastrukturdepartementet RSL
Issued: 2021-03-04
Metadata: {"Utfärdad": "2021-03-04", "Ändrad": "t.o.m. SFS 2025:55"}

==================================================

Förordning (2021:176) om avgifter för offentlig kontroll av livsmedel och vissa jordbruksprodukter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:176
Departement/myndighet
:   
Landsbygds- och infrastrukturdepartementet RSL
Utfärdad
:   
2021-03-04
Ändrad
:   
t.o.m. SFS 2025:55
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning gäller avgifter som ska betalas för  statliga myndigheters och kommunernas kostnader för
1. offentlig kontroll och annan offentlig verksamhet enligt  livsmedelslagen (2006:804), de föreskrifter som har meddelats  med stöd av lagen och de EU-bestämmelser som lagen  kompletterar,
2. offentlig kontroll och annan offentlig verksamhet enligt  lagen (2009:1424) om kontroll av skyddade beteckningar på  jordbruksprodukter och livsmedel, de föreskrifter som har  meddelats med stöd av lagen och de EU-bestämmelser som lagen  kompletterar, och
3. offentlig kontroll och annan offentlig verksamhet enligt  lagen (2013:363) om kontroll av ekologisk produktion, de  föreskrifter som har meddelats med stöd av lagen och de EU-
bestämmelser som lagen kompletterar, utom när det gäller  foder.
Förordningen gäller även avgifter som ska betalas för  Livsmedelsverkets kostnader för offentlig kontroll och annan  offentlig verksamhet i fråga om slaktverksamhet vid slakterier  och vilthanteringsanläggningar enligt 8 kap. 9 §  djurskyddsförordningen (2019:66) eller 13 § förordningen 
(2006:814) om foder och animaliska biprodukter.
Bestämmelser om avgifter för offentlig kontroll och annan  offentlig verksamhet som avser ekologiskt foder finns i  förordningen (2006:1165) om avgifter för offentlig kontroll av  foder och animaliska biprodukter. Förordning (2023:914).
2 §
Förordningen är meddelad med stöd av
- 11 § lagen (1994:1710) om EG:s förordningar om  jordbruksprodukter i fråga om 10 § och 16 § tredje stycket,
- 28 § livsmedelslagen (2006:804) i fråga om 4 § första och  andra styckena, 7 a-8 §§, 9 § andra och tredje styckena, 11  och 12 §§ och 16 § första och andra styckena,
- 28 § lagen (2006:805) om foder och animaliska biprodukter i  fråga om 4 § andra stycket och 7 a och 7 b §§,
- 18 § lagen (2009:1424) om kontroll av skyddade beteckningar  på jordbruksprodukter och livsmedel i fråga om 4 § första  stycket, 8 § första stycket, 9 § andra och tredje styckena, 
12-14 §§ och 16 § första och andra styckena,
- 16 och 18 §§ lagen (2013:363) om kontroll av ekologisk  produktion i fråga om 4 § första stycket, 8 § första stycket, 
9 § andra och tredje styckena, 12 och 15 §§ och 16 § första  och andra styckena,
- 8 kap. 8 § djurskyddslagen (2018:1192) i fråga om 4 § andra  stycket och 7 a och 7 b §§, och
- 8 kap. 7 § regeringsformen i fråga om övriga bestämmelser.
Förordning (2023:914).
3 §
Bestämmelser om behöriga myndigheter och  kontrollmyndigheter finns i livsmedelsförordningen (2006:813),  förordningen (2009:1425) om kontroll av skyddade beteckningar  på jordbruksprodukter och livsmedel, lagen (2013:363) om  kontroll av ekologisk produktion och förordningen (2013:1059)  om kontroll av ekologisk produktion.
I förordningen om kontroll av ekologisk produktion finns det  även bestämmelser om avgifter för offentlig kontroll och annan  offentlig verksamhet som utförs av kontrollorgan.
Avgifter för offentlig kontroll och annan offentlig verksamhet
4 §
En behörig myndighets och en kontrollmyndighets kostnader  för offentlig kontroll och annan offentlig verksamhet som  hänger samman med kontrollen enligt 1 § ska täckas av avgifter  om inget annat följer av andra och tredje styckena.
Kostnaden för offentlig kontroll och annan offentlig  verksamhet när det gäller slaktverksamhet vid slakterier och  vilthanteringsanläggningar ska delvis täckas av avgifter i  enlighet med vad som anges i 7 a §.
Avgifter för offentlig kontroll och annan offentlig verksamhet  ska inte tas ut för kontroll av anläggningar inom  primärproduktionen av livsmedel, kontroll av jägares  verksamhet som avser överlåtelser av små mängder vildsvin  eller kött av vildsvin direkt till slutkonsumenter eller för  den kontroll av en livsmedelsanläggning som får utföras enligt 
25 a § livsmedelsförordningen (2006:813), förutom vid kontroll  efter klagomål och uppföljande kontroll enligt 8 och 9 §§.
Förordning (2024:204).
4 a §
Särskilda bestämmelser om avgifter för offentlig  kontroll och annan offentlig verksamhet finns i 7 a-16 §§.
Förordning (2023:914).
Allmänna bestämmelser om avgifter
5 §
Avgifter för offentlig kontroll och annan offentlig  verksamhet ska betalas av de livsmedelsföretagare, andra  verksamhetsutövare och aktörer inom ekologisk produktion  vilkas verksamhet är föremål för kontroll.
6 §
Avgifter fastställs av den behöriga myndigheten eller  kontrollmyndigheten. Om myndigheten är en kommun ska avgifter  fastställas av den kommunala nämnd som utför kontrollen på  grundval av en taxa som kommunfullmäktige bestämmer.
7 §
Kontrollmyndigheten ska debitera avgifter för offentlig  kontroll och sådan annan offentlig verksamhet som hänger  samman med kontrollen efter det att kontrollen har utförts.
Första stycket gäller inte avgifter för godkännande enligt 11 
§ eller avgifter som tas ut enligt 12 §.
Livsmedelsverket får meddela föreskrifter om att andra  avgifter för godkännande eller prövning av ärenden ska  undantas från kravet på efterhandsdebitering.
Avgift för kontroll av slaktverksamhet vid slakterier och  vilthanteringsanläggningar
7 a §
Livsmedelsverket ska ta ut avgifter för offentlig  kontroll och annan offentlig verksamhet i fråga om  slaktverksamhet vid slakterier och vilthanteringsanläggningar  för den kontroll som avses i artikel 18.1-18.2 och 18.4 i  Europaparlamentets och rådets förordning (EU) 2017/625 av den 
15 mars 2017 om offentlig kontroll och annan offentlig  verksamhet för att säkerställa tillämpningen av livsmedels-  och foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG)  nr 1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll).
Avgifterna ska tas ut med de belopp som anges i avsnitt I och  III, kapitel II i bilaga IV till förordning (EU) 2017/625.
Livsmedelsverket får meddela
1. föreskrifter om att avgifter med de belopp som anges i  kapitel II avsnitt I och III i bilaga IV till förordning (EU) 
2017/625 ska tas ut även för andra djurslag än de som anges i  bilagan, och
2. ytterligare föreskrifter om avgifterna.  Förordning (2023:914).
7 b §
Livsmedelsverket ska årligen räkna om de belopp som  anges i kapitel II avsnitt I och III i bilaga IV till  förordning (EU) 2017/625 till svenska kronor enligt den  referensväxelkurs för euro som har offentliggjorts i  Europeiska unionens officiella tidning den första arbetsdagen  i september varje år. Denna kurs ska tillämpas under  nästföljande kalenderår. Förordning (2023:914).
Avgift för kontroll efter klagomål och för uppföljande  kontroll
8 §
En kontrollmyndighet ska ta ut avgift för kostnader för  offentlig kontroll som utförs efter klagomål och som är  nödvändig för att undersöka den påstådda bristen.  Kontrollmyndigheten ska även ta ut avgift för kostnader för  annan offentlig verksamhet som hänger samman med sådan  kontroll.
Vid offentlig kontroll av anläggningar för  dricksvattenförsörjning och för tillverkning av snus,  snusliknande produkter eller tuggtobak ska den begränsning av  avgiftsskyldigheten som framgår av artikel 83.1 i förordning 
(EU) 2017/625 tillämpas. Förordning (2023:914).
9 §
I artikel 79.2 c i förordning (EU) 2017/625 finns  bestämmelser om att avgift i vissa fall ska tas ut för  offentlig kontroll som ursprungligen inte var planerad och som  blivit nödvändig efter det att bristande efterlevnad påvisats.
Artikel 79.2 c ska även tillämpas vid offentlig kontroll av
1. ekologisk produktion och skyddade beteckningar, och
2. anläggningar för dricksvattenförsörjning och för  tillverkning av snus, snusliknande produkter eller tuggtobak.
Kontrollmyndigheten ska även ta ut avgift för kostnader för  annan offentlig verksamhet som hänger samman med sådan  kontroll som avses i första och andra styckena.
Förordning (2022:1499).
10 §
Bestämmelserna i 8 och 9 §§ ska även tillämpas vid  offentlig kontroll på grund av att bestämmelserna i  Europaparlamentets och rådets förordning (EU) nr 1308/2013 av  den 17 december 2013 om upprättande av en samlad  marknadsordning för jordbruksprodukter och om upphävande av  rådets förordningar (EEG) nr 922/72, (EEG) nr 234/79, (EG) nr 
1037/2001 och (EG) nr 1234/2007 inte följs, i de delar  livsmedelslagen (2006:804) kompletterar förordningen.
Avgift för godkännande och registrering
11 §
Den som hos en behörig myndighet ansöker om godkännande,  eller anmäler registrering, av en livsmedelsanläggning eller  en annan verksamhet ska betala en avgift för myndighetens  prövning av ansökan om godkännande eller för registreringen.  Detta gäller dock inte primärproducenter av livsmedel.
Av första stycket följer att en kommun är skyldig att ta ut en  avgift för att täcka kostnaderna för kommunens prövning av  ansökan om godkännande eller för kommunens registrering.
Förordning (2021:655).
Avgift för stickprovskontroll för vissa livsmedel
12 §
Livsmedelsverket får meddela föreskrifter om skyldighet  att betala avgift för att bekosta kontroll av  bekämpningsmedelsrester, restsubstanser och andra ämnen samt  salmonella i livsmedel som producerats i Sverige.
Förordning (2022:23).
Avgift för ansökningar som rör skyddade beteckningar
13 §
Har upphävts genom förordning (2025:55).
13 a §
Den som hos den behöriga myndigheten ansöker om  registrering av en skyddad beteckning enligt  Europaparlamentets och rådets förordning (EU) 2019/1753 av den 
23 oktober 2019 om unionens åtgärder efter anslutningen till  Genèveakten inom Lissabonöverenskommelsen om  ursprungsbeteckningar och geografiska beteckningar, ska betala  en sådan särskild avgift för registreringen som avses i  artikel 13 i den förordningen. Förordning (2025:55).
Avgift för kontroll av att produktspecifikationen följs
14 §
Behörig myndighet ska ta ut avgifter för kostnader för  kontroll av att produktspecifikationen följs innan en produkt  släpps ut på marknaden och för uppföljande kontroll hos  producenter av vin.
Avgift för prövning av ärenden som avser ekologisk produktion
15 §
Livsmedelsverket och Statens jordbruksverk får, inom sina  respektive ansvarsområden enligt 1 § förordningen (2013:1059)  om kontroll av ekologisk produktion, meddela föreskrifter om  skyldighet att betala avgift för prövning av ärenden hos en  statlig myndighet enligt de EU-förordningar som anges i 1 §  lagen (2013:363) om kontroll av ekologisk produktion eller de  föreskrifter som har meddelats med stöd av förordningen om  kontroll av ekologisk produktion.
15 a §
Jordbruksverket får meddela föreskrifter om avgifter  för offentlig kontroll och för sådan annan offentlig  verksamhet som hänger samman med kontrollen när det gäller
1. märkning av produkter och ämnen som godkänts för användning  i ekologisk produktion, och
2. insamlingssystem för matavfall som ska komposteras eller  fermenteras och som godkänts för användning i ekologisk  produktion. Förordning (2021:1297).
Föreskrifter om andra avgifter
16 §
Livsmedelsverket får, inom sitt ansvarsområde, meddela  föreskrifter om skyldighet att betala ytterligare avgifter för  offentlig kontroll eller annan offentlig verksamhet.
Om Livsmedelsverkets föreskrifter enligt första stycket  innefattar en avgift för en kommuns offentliga kontroll eller  verksamhet, är kommunen skyldig att ta ut avgiften.
Jordbruksverket får, inom sitt ansvarsområde, meddela  föreskrifter om skyldighet att betala ytterligare avgifter för  offentlig kontroll eller annan offentlig verksamhet.
Beräkning av avgifter för offentlig kontroll och annan  offentlig verksamhet
17 §
Avgifter för offentlig kontroll och annan offentlig  verksamhet ska beräknas på grundval av den allmänna principen  om tillräckliga finansiella resurser i artikel 78.1 i  Europaparlamentets och rådets förordning (EU) 2017/625.
I artiklarna 81 och 82 i förordning (EU) 2017/625 finns  bestämmelser om hur avgiften för offentlig kontroll för  verksamheter som omfattas av artiklarna 79.1 a och 79.2 i  samma förordning ska beräknas. Artiklarna 81 och 82 ska även  tillämpas vid beräkningen av avgift för annan offentlig  verksamhet som hänger samman med sådan kontroll.
18 §
Om det finns särskilda skäl får kontrollmyndigheten eller  den behöriga myndigheten sätta ned avgiftsbeloppet helt eller  delvis. I fråga om obligatoriska avgifter som ska tas ut  enligt artikel 79 i förordning (EU) 2017/625 anges  förutsättningar för att minska avgiftens belopp i artikel 79.3  i samma förordning.
Kontrollmyndigheten får även, i det fall som anges i artikel 
79.4 i förordning (EU) 2017/625, besluta att en avgift i det  enskilda fallet inte ska tas ut om beloppet är så lågt att ett  uttag skulle vara oekonomiskt med hänsyn till kostnaderna för  uttaget och de totala förväntade inkomsterna från avgiften.
Andra stycket ska även tillämpas vid beslut om avgift för  offentlig kontroll av ekologisk produktion och skyddade  beteckningar.
19 §
Livsmedelsverket får meddela ytterligare föreskrifter om  hur en avgift som ska tas ut av en statlig kontrollmyndighet  ska beräknas, om inte något annat anges i andra stycket.
Jordbruksverket får meddela ytterligare föreskrifter om hur en  avgift som ska tas ut av en statlig kontrollmyndighet ska  beräknas i fråga om ekologisk produktion när kontrollen avser  produktion och hantering av jordbruks- och  vattenbruksprodukter som inte är livsmedel.
Verkställighetsföreskrifter
20 §
Livsmedelsverket får meddela de föreskrifter som behövs  för verkställigheten av denna förordning.
Överklagande
21 §
I 31-32 a §§ livsmedelslagen (2006:804), 19-20 a §§ lagen 
(2009:1424) om kontroll av skyddade beteckningar på  jordbruksprodukter och livsmedel och i 29 och 30 §§ lagen 
(2013:363) om kontroll av ekologisk produktion finns det  bestämmelser om överklagande.
Övergångsbestämmelser
2021:176
1. Denna förordning träder i kraft den 1 april 2021.
2. Genom förordningen upphävs förordningen (2006:1166) om  offentlig kontroll av livsmedel och vissa jordbruksprodukter.
3. Bestämmelserna om bemanningsavgift i 3 a och 18 §§ i den  upphävda förordningen gäller fortfarande för offentlig  kontroll som utövas under 2021.
4. Bestämmelserna om årlig avgift i 3, 9, 12 och 12 b §§ i den  upphävda förordningen får tillämpas till utgången av 2023. Den  årliga avgiften får då även omfatta kostnader för sådan annan  offentlig verksamhet som hänger samman med kontrollen.
2023:714
1. Denna förordning träder i kraft den 1 januari 2024.
2. Äldre föreskrifter gäller fortfarande för offentlig  kontroll och annan offentlig verksamhet i fråga om  slaktverksamhet vid slakterier och vilthanteringsanläggningar  som utövats under 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.