Title: Lag (2017:182) om automatiskt utbyte av land-för-land-rapporter på skatteområdet
SFS Number: Svensk författningssamling 2017:182
URL: https://www.riksdagen.se/sv/dokument-och-lagar/dokument/svensk-forfattningssamling/lag-2017182-om-automatiskt-utbyte-av_sfs-2017-182/
Source Link: http://rkrattsbaser.gov.se/sfst?bet=2017:182
Amendment Register Link: http://rkrattsbaser.gov.se/sfsr?bet=2017:182
Ministry/Authority: Finansdepartementet S3
Issued: 2017-03-02
Metadata: {"Utfärdad": "2017-03-02", "Ändrad": "t.o.m. SFS 2022:1689"}

==================================================

Lag (2017:182) om automatiskt utbyte av land-för-land-rapporter på skatteområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:182
Departement/myndighet
:   
Finansdepartementet S3
Utfärdad
:   
2017-03-02
Ändrad
:   
t.o.m. SFS 2022:1689
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna lag gäller för sådant automatiskt utbyte av  upplysningar som avses i
1. det multilaterala avtalet den 27 januari 2016 mellan  behöriga myndigheter om utbyte av land-för-land-rapporter,
2. ett annat avtal mellan behöriga myndigheter om automatiskt  utbyte av land-för-land-rapporter på skatteområdet, och
3. rådets direktiv 2011/16/EU av den 15 februari 2011 om  administrativt samarbete i fråga om beskattning, i lydelsen  enligt rådets direktiv (EU) 2016/881.
Definitioner
2 §
Enhet, rapporteringsskyldig enhet och multinationell  koncern har den innebörd som anges i 33 a kap. 2 §  skatteförfarandelagen (2011:1244).
Med uppgiftsincident avses i denna lag detsamma som i 7 §  lagen (2012:843) om administrativt samarbete inom Europeiska  unionen i fråga om beskattning.
Med OECD:s dataöverföringssystem avses i denna lag detsamma  som i lagen (1990:314) om ömsesidig handräckning i  skatteärenden.
Lag (2022:1689)
.
Överföring
3 §
Skatteverket ska genom automatiskt utbyte överföra land-
för-land-rapporter som Skatteverket har fått från  rapporteringsskyldiga enheter enligt 33 a kap.  skatteförfarandelagen (2011:1244).
En land-för-land-rapport ska överföras till den behöriga  myndigheten i en medlemsstat i Europeiska unionen om minst en  enhet som ingår i samma multinationella koncern som den  rapporteringsskyldiga enheten, enligt uppgifterna i land-för-
land-rapporten, antingen har hemvist i den andra medlemsstaten  eller är föremål för beskattning där på grund av verksamhet  som bedrivs genom ett fast driftställe.
En land-för-land-rapport ska även överföras till den behöriga  myndigheten i en annan stat eller jurisdiktion, om
1. det finns ett gällande avtal med den andra staten eller  jurisdiktionen om automatiskt utbyte av land-för-land-
rapporter på skatteområdet,
2. den behöriga myndigheten i den andra staten eller  jurisdiktionen inte har anmält att den ska anses som en sådan  icke ömsesidig jurisdiktion som överför men inte tar emot  land-för-land-rapporter, och
3. minst en enhet som ingår i samma multinationella koncern  som den rapporteringsskyldiga enheten, enligt uppgifterna i  land-för-land-rapporten, antingen har hemvist i den andra  staten eller jurisdiktionen eller är föremål för beskattning  där på grund av verksamhet som bedrivs genom ett fast  driftställe.
Tredje stycket gäller inte land-för-land-rapporter som har  lämnats enligt 33 a kap. 5 § första stycket  skatteförfarandelagen.
Lag (2020:859)
.
4 §
Land-för-land-rapporterna ska överföras minst en gång om  året. Det ska framgå vilken valuta som används i rapporten.
Skatteverket ska meddela de behöriga myndigheterna i alla  övriga medlemsstater i Europeiska unionen och i andra stater  och jurisdiktioner som avses i 3 § tredje stycket 1 och 2 om  underrättelser som Skatteverket tagit emot enligt 33 a kap. 
9 § andra stycket skatteförfarandelagen (2011:1244) om att  moderföretaget i en koncern har vägrat att lämna all  nödvändig information.
Samarbete för att se till att avtalet följs och tillämpas
5 §
Om Skatteverket har skäl att tro att en  rapporteringsskyldig enhet i en annan stat eller jurisdiktion  har lämnat felaktiga eller ofullständiga uppgifter i en  land-för-land-rapport eller inte har lämnat någon  land-för-land-rapport, ska Skatteverket meddela detta till  den andra statens eller jurisdiktionens behöriga myndighet.
6 §
Om en annan stats eller jurisdiktions behöriga myndighet  meddelar Skatteverket att myndigheten har skäl att tro att  felaktiga eller ofullständiga uppgifter har lämnats av en  svensk rapporteringsskyldig enhet, eller att en sådan enhet  inte har lämnat någon land-för-land-rapport, ska Skatteverket  vidta de åtgärder som är möjliga enligt svensk lag för att  inhämta de riktiga och fullständiga uppgifter som saknas.
Användning av uppgifter som Skatteverket tar emot
7 §
Uppgifter i land-för-land-rapporter som Skatteverket tar  emot får användas för
1. övergripande analys av risker på  internprissättningsområdet och andra risker för erodering av  skattebasen och flyttning av vinster, inbegripet bedömning av  risken för att någon enhet i en multinationell koncern inte  följer gällande internprissättningsregler, och
2. ekonomisk och statistisk analys.
Resultatet av en näringsverksamhet får inte justeras enligt 
14 kap. 19 § inkomstskattelagen (1999:1229) enbart på  grundval av innehållet i en land-för-land-rapport.
Underrättelser och åtgärder vid uppgiftsincidenter och andra  överträdelser av sekretessen eller brister i skyddet för  uppgifter
8 §
Skatteverket ska omedelbart underrätta sekretariatet vid  det koordineringsorgan som avses i artikel 24.3 i bilaga 1  till lagen (1990:313) om Europaråds- och OECD-konventionen om  ömsesidig handräckning i skatteärenden
1. vid överträdelser av sekretessen enligt
a) det multilaterala avtalet den 27 januari 2016 mellan  behöriga myndigheter om utbyte av land-för-land-rapporter,  eller
b) ett annat avtal mellan behöriga myndigheter om utbyte av  land-för-land-rapporter på skatteområdet, eller
2. vid uppgiftsincidenter eller andra brister i skyddet för  uppgifter som har tagits emot.
Skatteverket ska då även underrätta koordineringsorganets  sekretariat om eventuella påföljder och avhjälpande åtgärder  som detta har resulterat i.
Om en överträdelse av sekretessen eller en uppgiftsincident  eller annan brist i skyddet för uppgifterna har inträffat i  Sverige, tillämpas även 22 a och 22 b §§ lagen (2012:843) om  administrativt samarbete inom Europeiska unionen i fråga om  beskattning.
Lag (2022:1689)
.
9 §
Skatteverket får tillfälligt och omedelbart avbryta  utbytet av upplysningar med en stat eller jurisdiktion som  inte är en medlemsstat i Europeiska unionen om den staten  eller jurisdiktionen, till följd av en uppgiftsincident eller  andra överträdelser av sekretessen och brister i skyddet för  uppgifter,
1. inte längre anses vara en lämplig partner för utbyte av  land-för-land-rapporter på skatteområdet,
2. tillfälligtvis har sitt tillträde till OECD:s  dataöverföringssystem upphävt, eller
3. har skickat en underrättelse som är gällande till  sekretariatet vid det koordineringsorgan som avses i 8 § om  att den inte ska ta emot uppgifter från andra stater och  jurisdiktioner.
Skatteverket ska återuppta utbytet av upplysningar när  förutsättningarna enligt första stycket 1-3 inte längre är  uppfyllda.
Om en uppgiftsincident har inträffat i en eller flera  medlemsstater i Europeiska unionen, tillämpas 22 c § lagen 
(2012:843) om administrativt samarbete inom Europeiska unionen  i fråga om beskattning.
Lag (2022:1689)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.