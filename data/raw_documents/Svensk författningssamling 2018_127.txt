Title: Förordning (2018:127) med kompletterande bestämmelser till EU:s förordning om personlig skyddsutrustning
SFS Number: Svensk författningssamling 2018:127
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2018127-med-kompletterande_sfs-2018-127/
Source Link: http://rkrattsbaser.gov.se/sfst?bet=2018:127
Amendment Register Link: http://rkrattsbaser.gov.se/sfsr?bet=2018:127
Ministry/Authority: Finansdepartementet KO
Issued: 2018-03-08
Metadata: {"Utfärdad": "2018-03-08", "Ändrad": "t.o.m. SFS 2022:1199"}

==================================================

Förordning (2018:127) med kompletterande bestämmelser till EU:s förordning om personlig skyddsutrustning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:127
Departement/myndighet
:   
Finansdepartementet KO
Utfärdad
:   
2018-03-08
Ändrad
:   
t.o.m. SFS 2022:1199
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning innehåller bestämmelser i anslutning  till lagen (2018:125) med kompletterande bestämmelser till  EU:s förordning om personlig skyddsutrustning. Förordningen  innehåller också bestämmelser som kompletterar  Europaparlamentets och rådets förordning (EU) nr 2016/425 av  den 9 mars 2016 om personlig skyddsutrustning och om  upphävande av rådets direktiv 89/686/EEG (EU:s förordning om  personlig skyddsutrustning).
Marknadskontroll
2 §
Konsumentverket är marknadskontrollmyndighet och utövar  marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i Europaparlamentets och rådets  förordning (EU) 2016/425 av den 9 mars 2016 om personlig  skyddsutrustning och om upphävande av rådets direktiv 
89/686/EEG när det gäller produkter som är avsedda för privat  bruk, eller som kan antas komma att användas för privat bruk i  inte obetydlig omfattning. Förordning (2022:1199).
3 §
Arbetsmiljöverket är marknadskontrollmyndighet och utövar  marknadskontroll enligt förordning (EU) 2019/1020 över att  produkter överensstämmer med kraven i förordning (EU) 2016/425  när det gäller produkter som är avsedda för yrkesmässig  användning, eller som kan antas komma att användas  yrkesmässigt. Förordning (2022:1199).
3 a §
Bestämmelser om en marknadskontrollmyndighets befogenhet  att besluta om åtgärder enligt förordning (EU) 2019/1020 finns  i lagen (2018:125) med kompletterande bestämmelser till EU:s  förordning om personlig skyddsutrustning.
Förordning (2022:1199).
Uppgiftsskyldighet
4 §
Arbetsmiljöverket ska lämna de uppgifter till  Konsumentverket som behövs för att Konsumentverket ska kunna  utföra sin marknadskontroll enligt 2 §.
5 §
Konsumentverket ska lämna de uppgifter till  Arbetsmiljöverket som behövs för att Arbetsmiljöverket ska  kunna utföra sin marknadskontroll enligt 3 §.
Språk
6 §
Sådana bruksanvisningar och sådan information som avses i  artiklarna 8.7 och 10.4 i EU:s förordning om personlig  skyddsutrustning ska vara skrivna på svenska. Detsamma gäller  sådana identifieringsmärkningar som avses i bilaga II  punkt 2.12 till EU:s förordning om personlig skyddsutrustning  om de innehåller ord eller meningar.
När det gäller personlig skyddsutrustning som är avsedd för  yrkesmässig användning och som kan behövas för att förebygga  eller hindra den pågående spridningen av det virus som orsakar  sjukdomen covid-19, får sådana bruksanvisningar, sådan  information och sådana identifieringsmärkningar som avses i  första stycket vara skrivna även på andra språk än svenska, om  språket lätt kan förstås av slutanvändaren.
Sådan EU-försäkran om överensstämmelse som avses i artikel 15  i EU:s förordning om personlig skyddsutrustning ska vara  skriven på svenska eller engelska. Förordning (2020:123).
Övergångsbestämmelser
2018:127
1. Denna förordning träder i kraft den 21 april 2018.
2. Genom förordningen upphävs förordningen (1993:972) om  personlig skyddsutrustning för privat bruk.
3. Förelägganden och förbud som har meddelats före  ikraftträdandet med stöd av den upphävda förordningen ska  fortfarande gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.