Title: Förordning (2016:1316) med kompletterande bestämmelser till EU:s marknadsmissbruksförordning och EU:s förordning om referensvärden
SFS Number: Svensk författningssamling 2016:1316
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161316-med-kompletterande_sfs-2016-1316/
Source Link: http://rkrattsbaser.gov.se/sfst?bet=2016:1316
Amendment Register Link: http://rkrattsbaser.gov.se/sfsr?bet=2016:1316
Ministry/Authority: Finansdepartementet FMA V
Issued: 2016-12-20
Metadata: {"Utfärdad": "2016-12-20", "Ändrad": "t.o.m. SFS 2019:427"}

==================================================

Förordning (2016:1316) med kompletterande bestämmelser till EU:s marknadsmissbruksförordning och EU:s förordning om referensvärden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1316
Departement/myndighet
:   
Finansdepartementet FMA V
Utfärdad
:   
2016-12-20
Ändrad
:   
t.o.m. SFS 2019:427
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagstödet för förordningen
1 §
Denna förordning kompletterar
1. lagen (2016:1306) med kompletterande bestämmelser till EU:s  marknadsmissbruksförordning, och
2. Europaparlamentets och rådets förordning (EU) 2016/1011 av  den 8 juni 2016 om index som används som referensvärden för  finansiella instrument och finansiella avtal eller för att  mäta investeringsfonders resultat, och om ändring av  direktiven 2008/48/EG och 2014/17/EU och förordning (EU) nr 
596/2014.
Förordningen är meddelad med stöd av
- 2 kap. 2 a och 6 §§ lagen med kompletterande bestämmelser  till EU:s marknadsmissbruksförordning i fråga om 10 §,
- 8 kap. 7 § regeringsformen i fråga om övriga bestämmelser.
Förordning (2019:427).
Insynsregister
2 §
Insynsregistret ska i fråga om personuppgifter ha till  ändamål att tillhandahålla uppgifter för
1. den övervakning som Finansinspektionen utövar enligt lagen 
(2016:1306) med kompletterande bestämmelser till EU:s  marknadsmissbruksförordning, och
2. information till marknadsaktörer och andra om  värdepapperstransaktioner som vidtas av personer i ledande  ställning och deras närstående.
Utredningsregister
3 §
Finansinspektionen får i utredningssyfte föra ett  register (utredningsregistret) i ärenden som rör överträdelse  som kan föranleda sanktion enligt 5 kap. 1 § lagen 
(2016:1306) med kompletterande bestämmelser till EU:s  marknadsmissbruksförordning. Registret får föras med hjälp av  automatiserad behandling. Inspektionen är  personuppgiftsansvarig för den behandling av personuppgifter  som sker i registret.
Utredningsregistret får endast innehålla uppgifter som
1. hämtats in genom terminalåtkomst enligt 8 kap. 3 § andra  stycket lagen (1998:1479) om värdepapperscentraler och  kontoföring av finansiella instrument,
2. lämnats ut av värdepapperscentral enligt 8 kap. 3 § första  stycket samma lag,
3. på begäran lämnats av någon enligt 3 kap. 1 § lagen med  kompletterande bestämmelser till EU:s  marknadsmissbruksförordning,
4. lämnats av en utländsk tillsynsmyndighet,
5. lämnats av annan myndighet, eller
6. inhämtats i samband med en platsundersökning efter beslut  i domstol enligt 4 kap. lagen med kompletterande bestämmelser  till EU:s marknadsmissbruksförordning.
Till registret får också uppgifter hämtas in från  insynsregistret. Förordning (2018:344).
4 §
Behöriga att använda sig av utredningsregistret är endast  sådana anställda hos Finansinspektionen som handlägger  ärenden enligt lagen (2016:1306) med kompletterande  bestämmelser till EU:s marknadsmissbruksförordning.
5 §
Personuppgifter i registret ska förstöras
1. när ärendet har avslutats hos Finansinspektionen utan att  det överlämnats till åklagare,
2. när domstol har meddelat dom eller beslut med anledning av  talan enligt 5 kap. 21 § lagen (2016:1306) med kompletterande  bestämmelser till EU:s marknadsmissbruksförordning och domen  eller beslutet har fått laga kraft,
3. när sanktionsföreläggande eller strafföreläggande som rör  överträdelsen har godkänts,
4. när åklagare har väckt åtal med anledning av en  överträdelse, eller
5. senast fem år efter det att uppgiften infördes i  registret.
6 §
Har upphävts genom förordning (2018:344).
Dokumentation vid undersökning efter beslut av domstol
7 §
Den som ett beslut om undersökning enligt 4 kap. 1 §  lagen (2016:1306) med kompletterande bestämmelser till EU:s  marknadsmissbruksförordning gäller och den som i övrigt  berörs av undersökningen ska få ett bevis över genomförandet  av denna. Beviset ska utfärdas av den som har genomfört  undersökningen och innehålla följande uppgifter:
1. när och var platsundersökningen genomfördes,
2. vilka som var närvarande,
3. en förteckning över det som har kopierats eller tagits om  hand,
4. om samtycke har lämnats enligt 4 kap. 5 § andra stycket  lagen med kompletterande bestämmelser till EU:s  marknadsmissbruksförordning, och
5. annat av betydelse som har förekommit vid  platsundersökningen.
Offentliggörande av administrativa sanktioner
8 §
Finansinspektionen ska på sin webbplats tillhandahålla  den information som ska offentliggöras enligt artikel 34 i  Europaparlamentets och rådets förordning (EU) nr 596/2014 av  den 16 april 2015 om marknadsmissbruk 
(marknadsmissbruksförordning) och om upphävande av  Europaparlamentets och rådets direktiv 2003/6/EG och  kommissionens direktiv 2003/124/EG, 2003/125/EG och 
2004/72/EG.
Finansinspektionen ska på samma sätt offentliggöra uppgifter  om
1. ett godkänt sanktionsföreläggande enligt 5 kap. 19 § lagen 
(2016:1306) med kompletterande bestämmelser till EU:s  marknadsmissbruksförordning,
2. en dom med anledning av talan enligt 5 kap. 21 § lagen med  kompletterande bestämmelser till EU:s  marknadsmissbruksförordning, och
3. en dom där yrkande enligt 4 kap. 1 § lagen (2016:1307) om  straff för marknadsmissbruk på värdepappersmarknaden  bifallits.
Underrättelse till Europeiska värdepappers- och  marknadsmyndigheten
8 a §
Finansinspektionen ska årligen lämna Europeiska  värdepappers- och marknadsmyndigheten de uppgifter som  framgår av artikel 45.5 i Europaparlamentets och rådets  förordning (EU) 2016/1011. Förordning (2018:2031).
Underrättelse till Bolagsverket om ledamöter och ersättare
9 §
Finansinspektionen ska snarast underrätta Bolagsverket,  om inspektionen med stöd av 5 kap. 4 § lagen (2016:1306) med  kompletterande bestämmelser till EU:s  marknadsmissbruksförordning förbjudit någon att vara  styrelseledamot eller verkställande direktör, eller ersättare  för någon av dem, i ett svenskt värdepappersinstitut.
Bemyndiganden
10 §
Finansinspektionen får meddela föreskrifter om
1. att sådana anmälningar som ska göras till  Finansinspektionen enligt artikel 4.1 i  marknadsmissbruksförordningen i stället ska göras till  Europeiska värdepappers- och marknadsmyndigheten, och
2. på vilket språk insiderinformation ska offentliggöras.
Förordning (2019:427).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.