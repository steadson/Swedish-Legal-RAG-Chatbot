Title: Förordning (2007:1079) med instruktion för Rättshjälpsnämnden
SFS Number: Svensk författningssamling 2007:1079
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071079-med-instruktion-for_sfs-2007-1079/
Source Link: http://rkrattsbaser.gov.se/sfst?bet=2007:1079
Amendment Register Link: http://rkrattsbaser.gov.se/sfsr?bet=2007:1079
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22"}

==================================================

Förordning (2007:1079) med instruktion för Rättshjälpsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1079
Departement/myndighet
:   
Justitiedepartementet DÅ
Utfärdad
:   
2007-11-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Rättshjälpsnämnden har till uppgift att pröva överklaganden enligt 44 § andra stycket rättshjälpslagen (1996:1619).
Ledning
2 §
Myndigheten leds av en nämnd. I 48 § rättshjälpslagen
(1996:1619) finns bestämmelser om hur nämnden är sammansatt och om hur ledamöterna och ersättarna för dessa utses.
3 §
Ledamöterna och ersättarna utses för en tid av högst tre år.
De advokater som ska ingå i Rättshjälpsnämnden utses efter förslag av Sveriges advokatsamfund.
Ledningens ansvar
4 §
Rättshjälpsnämndens ledning är skyldig att vid Rättshjälpsnämnden genomföra den interna styrning och kontroll som Domstolsverket ansvarar för enligt förordningen (2007:1073)
med instruktion för Domstolsverket.
Organisation
5 §
Hovrätten för Nedre Norrland utför administrativa uppgifter åt myndigheten.
Ärendenas handläggning
6 §
I 49 § rättshjälpslagen (1996:1619) finns bestämmelser om beslutförhet och omröstning.
7 §
Om Rättshjälpsnämnden i arbetsordningen har meddelat föreskrifter om att ordföranden får begära in förklaringar, upplysningar eller yttranden i ärenden hos nämnden eller pröva frågor om utlämnande av allmänna handlingar eller frågor som uppkommer med anledning av överklaganden av nämndens beslut i sådana frågor, får ordföranden i sin tur lämna över till en tjänsteman vid Hovrätten för Nedre Norrland att vidta dessa åtgärder.
Undantag från myndighetsförordningen
8 §
Följande bestämmelser i myndighetsförordningen (2007:515)
ska inte tillämpas på Rättshjälpsnämnden:
4 § 4 om intern styrning och kontroll, och
8 § om arbetsgivarpolitik.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.