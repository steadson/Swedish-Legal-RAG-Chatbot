Title: Lag (2000:1225) om straff för smuggling
SFS Number: Svensk författningssamling 2000:1225
URL: https://www.riksdagen.se/sv/dokument-och-lagar/dokument/svensk-forfattningssamling/lag-20001225-om-straff-for-smuggling_sfs-2000-1225/
Source Link: http://rkrattsbaser.gov.se/sfst?bet=2000:1225
Amendment Register Link: http://rkrattsbaser.gov.se/sfsr?bet=2000:1225
Ministry/Authority: Finansdepartementet S3
Issued: 2000-11-30
Metadata: {"Utfärdad": "2000-11-30", "Ändrad": "t.o.m. SFS 2025:645"}

==================================================

Lag (2000:1225) om straff för smuggling
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:1225
Departement/myndighet
:   
Finansdepartementet S3
Utfärdad
:   
2000-11-30
Ändrad
:   
t.o.m. SFS 2025:645
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
Denna lag innehåller bestämmelser om ansvar m.m. för  gärningar som rör införsel till eller utförsel från landet av  varor. Har det i lag eller annan författning föreskrivits  straff för den som bryter mot ett förbud mot eller villkor för  att föra in eller ut en vara, gäller i stället bestämmelserna  i den författningen om inget annat är föreskrivet.
Lag (2024:739)
.
1 a §
Har upphävts genom
lag (2024:739)
.
2 §
Vid tillämpning av denna lag ska en vara anses ha förts in  till eller ut från landet när den har förts över gränsen för  svenskt territorium.
I denna lag förstås med
1. narkotika: sådana varor som anges i 8 §  narkotikastrafflagen (1968:64),
2. vapen: sådana skjutvapen som avses i vapenlagen (1996:67)  samt sådana vapen och andra föremål som anges i 1 kap. 3 §  vapenlagen,
3. explosiva varor: sådana varor som anges i 4 § lagen 
(2010:1011) om brandfarliga och explosiva varor, och
4. tullbehandling: det som föreskrivs i tullagstiftningen om  att en vara ska läggas upp på en anläggning för tillfällig  lagring, bli föremål för ett tullförfarande eller  återexporteras eller bli föremål för åtgärder enligt 3 kap. 
6 § tullbefogenhetslagen (2024:710), då varan förs in till  eller ut från landet.
Lag (2024:739)
.
Straffbestämmelser m.m.
Smugglingsbrott
3 §
Den som, i samband med införsel till landet av en vara som  omfattas av ett särskilt föreskrivet förbud mot eller villkor  för införsel, uppsåtligen bryter mot förbudet eller villkoret  genom att underlåta att anmäla varan till tullbehandling, döms  för smuggling till böter eller fängelse i högst två år.
Det som föreskrivs i första stycket gäller också den som, i  samband med att en sådan vara förs in till landet, uppsåtligen  lämnar oriktig uppgift vid tullbehandling eller underlåter att  lämna föreskriven uppgift vid tullbehandling och därigenom ger  upphov till fara för att införseln fullföljs i strid med  förbudet eller villkoret.
För smuggling döms också den som uppsåtligen
1. från landet för ut en vara i strid med ett särskilt  föreskrivet förbud mot eller villkor för utförsel eller efter  utförseln förfogar över varan i strid med förbudet eller  villkoret,
2. under pågående tullbehandling förfogar över en vara som  omfattas av ett särskilt föreskrivet förbud mot eller villkor  för införsel och därigenom föranleder att införseln fullföljs  i strid med förbudet eller villkoret,
3. till landet för in eller från landet för ut en vara med  stöd av ett tillstånd som föranletts av att någon lämnat  oriktig uppgift eller underlåtit att lämna föreskriven uppgift  till en tillståndsmyndighet eller förfar på ett sådant sätt  hos en tillståndsmyndighet och därigenom föranleder att  tillstånd meddelas och att varan förs in till eller ut från  landet med stöd av tillståndet, eller
4. förfogar över en vara i strid med villkor som uppställts  för eller i samband med varans införsel eller utförsel.
I det fall bestämmelserna om tullbehandling inte är  tillämpliga vid införsel från eller utförsel till ett annat  EU-land, gäller det som anges i första och andra styckena om  tullbehandling i stället för förfaranden enligt inregränslagen 
(1996:701).
Lag (2024:739)
.
4 §
Om ett brott som avses i 3 § är att anse som ringa, döms till penningböter.
5 §
Om ett brott som avses i 3 § är att anse som grovt, döms för grov smuggling till fängelse, lägst sex månader och högst sex år.
Vid bedömningen av om brottet är grovt skall det särskilt beaktas om gärningen ingått som ett led i en brottslighet som utövats systematiskt eller i större omfattning, om gärningen med hänsyn till omständigheterna kring införseln, utförseln eller förfogandet varit av särskilt farlig art eller om gärningen annars inneburit en allvarlig kränkning av ett betydande samhällsintresse.
6 §
Om en gärning som avses i 3 § gäller narkotika, döms för  narkotikasmuggling till fängelse i högst tre år.
Om narkotikan är avsedd att säljas, döms till fängelse i lägst  sex månader och högst tre år.
Om brott som avses i första stycket är ringa, döms för ringa  narkotikasmuggling till böter eller fängelse i högst sex  månader.
Om brottet är att anse som grovt, döms för grov  narkotikasmuggling till fängelse i lägst två och högst sju år.  Vid bedömningen av om brottet är grovt ska det särskilt  beaktas om gärningen avsett en särskilt stor mängd narkotika,  om gärningen ingått som ett led i en verksamhet som bedrivits  i större omfattning eller yrkesmässigt, eller om verksamheten  eller gärningen annars varit av särskilt farlig eller  hänsynslös art.
Om brottet är att anse som synnerligen grovt, döms för  synnerligen grov narkotikasmuggling till fängelse i lägst sex  och högst tio år. Vid bedömningen av om brottet är synnerligen  grovt ska det särskilt beaktas om gärningen har ingått som ett  led i en verksamhet som utövats i organiserad form i syfte att  i stor omfattning bedriva handel med narkotika, om gärningen  avsett en synnerligen stor mängd narkotika, eller om  verksamheten eller gärningen annars varit av synnerligen  farlig eller hänsynslös art.
Lag (2025:645)
.
6 a §
Om en gärning som avses i 3 § gäller vapen, döms för  vapensmuggling till fängelse i högst fem år.
Om brottet är ringa, döms för ringa vapensmuggling till böter  eller fängelse i högst sex månader.
Om brottet är att anse som grovt, döms för grov vapensmuggling  till fängelse i lägst fyra och högst sju år. Vid bedömningen  av om brottet är grovt ska det särskilt beaktas om
1. gärningen avsett ett vapen av särskilt farlig beskaffenhet,
2. gärningen avsett flera vapen,
3. gärningen ingått som ett led i en verksamhet som bedrivits  i större omfattning eller yrkesmässigt, eller
4. verksamheten eller gärningen annars varit av särskilt  farlig art.
Om brottet är att anse som synnerligen grovt, döms för  synnerligen grov vapensmuggling till fängelse i lägst sex och  högst tio år. Vid bedömningen av om brottet är synnerligen  grovt ska det särskilt beaktas om gärningen avsett ett stort  antal vapen eller flera vapen av särskilt farlig beskaffenhet.
Vid bedömningen enligt tredje och fjärde styckena ska ett  enhandsvapen anses vara av särskilt farlig beskaffenhet, om  det är kraftfullt eller har en särskilt farlig konstruktion  eller utformning.
Lag (2023:873)
.
6 b §
Om en gärning som avses i 3 § gäller explosiva varor,  döms för smuggling av explosiv vara till böter eller fängelse  i högst fem år.
Om brottet är ringa, döms för ringa smuggling av explosiv vara  till penningböter.
Om brottet är att anse som grovt, döms för grov smuggling av  explosiv vara till fängelse i lägst fyra och högst sju år. Vid  bedömningen av om brottet är grovt ska det särskilt beaktas om
1. gärningen avsett en vara som med hänsyn till dess effekt,  konstruktion eller utformning har varit av särskilt farlig  beskaffenhet,
2. gärningen avsett flera varor eller en stor mängd av en  vara,
3. gärningen ingått som ett led i en verksamhet som bedrivits  i större omfattning eller yrkesmässigt, eller
4. verksamheten eller gärningen annars varit av särskilt  farlig art.
Om brottet är att anse som synnerligen grovt, döms för  synnerligen grov smuggling av explosiv vara till fängelse i  lägst sex och högst tio år. Vid bedömningen av om brottet är  synnerligen grovt ska det särskilt beaktas om gärningen avsett  ett stort antal varor eller en särskilt stor mängd av en vara  eller flera varor av särskilt farlig beskaffenhet eller en  stor mängd av en vara av särskilt farlig beskaffenhet.
Lag (2023:873)
.
7 §
Den som av grov oaktsamhet begår en gärning som avses i 3, 
6, 6 a eller 6 b §, döms för olovlig införsel eller olovlig  utförsel till böter eller fängelse i högst två år.
För olovlig införsel eller olovlig utförsel döms också den som  av grov oaktsamhet
1. i samband med utförsel från landet av en vara underlåter  att anmäla varan till tullbehandling, lämnar oriktig uppgift  vid tullbehandling eller underlåter att lämna föreskriven  uppgift vid tullbehandling och därigenom ger upphov till fara  för att sådant förbud eller villkor som avses i 3 § tredje  stycket 1 eller den bestämmelsen tillsammans med 6, 6 a eller 
6 b § överträds, eller
2. lämnar oriktig uppgift eller underlåter att lämna  föreskriven uppgift i samband med ansökan om sådant tillstånd  som avses i 3 § tredje stycket 3 eller den bestämmelsen  tillsammans med 6, 6 a eller 6 b § och därigenom ger upphov  till fara för att varan förs in eller ut med stöd av detta  tillstånd.
I de fall bestämmelserna om tullbehandling inte är tillämpliga  vid utförsel till ett annat EU-land, gäller vad som anges i  andra stycket 1 om tullbehandling i stället för förfaranden  enligt inregränslagen (1996:701).
Om gärningen är ringa, ska den inte medföra ansvar.
Lag (2024:739)
.
Tullbrott m.m.
8 §
Den som, i samband med att en vara förs in till landet,  uppsåtligen underlåter att anmäla varan till tullbehandling,  lämnar oriktig uppgift vid tullbehandling eller underlåter att  lämna föreskriven uppgift vid tullbehandling och därigenom ger  upphov till fara för att tull, annan skatt eller avgift  undandras det allmänna, döms för tullbrott till böter eller  fängelse i högst två år.
För tullbrott döms också den som uppsåtligen ger upphov till  fara för att tull, annan skatt eller avgift undandras det  allmänna eller felaktigt tillgodoräknas eller återbetalas till  honom själv eller annan genom att
1. i samband med att en vara förs ut från landet, förfara så  som anges i första stycket eller, efter utförseln, förfoga  över varan i strid med vad som förutsatts vid den  tullbehandling som skett med anledning av utförseln,
2. under pågående tullbehandling förfoga över en införd vara i  strid med vad som gäller för denna tullbehandling, eller
3. bryta mot villkor som vid tullbehandling för övergång till  fri omsättning har uppställts för befrielse från eller  nedsättning av skatten eller avgiften.
Om en tulldeklaration ges in i ett annat EU-land med stöd av  ett tillstånd för centraliserad klarering enligt artikel 179 i  Europaparlamentets och rådets förordning (EU) nr 952/2013 av  den 9 oktober 2013 om fastställande av en tullkodex för  unionen, gäller första stycket sådana uppgifter som avses i 
2 kap. 2 a § andra stycket tullagen (2016:253).
Denna bestämmelse är tillämplig endast i fråga om sådana  tullar, andra skatter och avgifter som Tullverket ska besluta.
Lag (2021:1152)
.
9 §
Om ett brott som avses i 8 § är att anse som ringa, döms till penningböter.
10 §
Om ett brott som avses i 8 § är att anse som grovt, döms för grovt tullbrott till fängelse, lägst sex månader och högst sex år.
Vid bedömningen av om brottet är grovt skall det särskilt beaktas om gärningen rört mycket betydande belopp, om gärningsmannen använt falska handlingar eller vilseledande bokföring, om gärningen ingått som ett led i en brottslighet som utövats systematiskt eller i större omfattning eller om gärningen annars varit av särskilt farlig art.
11 §
Den som av grov oaktsamhet begår gärning som avses i 8 §, döms för vårdslös tullredovisning till böter eller fängelse i högst två år.
Om gärningen är ringa, skall den inte medföra ansvar.
Olovlig befattning med smuggelgods
12 §
Den som uppsåtligen emballerar, transporterar, förvarar,  döljer, bearbetar, förvärvar, överlåter eller ingår avtal om  upplåtelse av panträtt i en vara som varit föremål för brott  enligt 3-11 §§, döms för olovlig befattning med smuggelgods  till böter eller fängelse i högst två år. Gärningen ska inte  medföra ansvar, om den är ringa med hänsyn till befattningen,  omständigheterna kring denna, egendomens beskaffenhet och  värde samt övriga omständigheter.
Om gärningsmannen inte inser men har skälig anledning att anta  att varan varit föremål för brott, döms till böter. Om  gärningen är ringa, ska den inte medföra ansvar.
Ansvar enligt första eller andra stycket ska inte dömas ut, om  gärningen är belagd med straff i
- 1 § första stycket 1, 3 eller 4 narkotikastrafflagen 
(1968:64) eller i 2 eller 3 a § narkotikastrafflagen jämförd  med dessa bestämmelser,
- 9 kap. 1 eller 1 a § vapenlagen (1996:67), eller
- 29 § andra stycket 2 eller 29 a § lagen (2010:1011) om  brandfarliga och explosiva varor.
Lag (2020:901)
.
13 §
Om brott som avses i 12 § första stycket är att anse som grovt, döms för grov olovlig befattning med smuggelgods till fängelse, lägst sex månader och högst sex år.
Vid bedömningen av om brottet är grovt skall det särskilt beaktas om gärningen ingått som ett led i en brottslighet som utövats systematiskt eller i större omfattning, om gärningen avsett befattning med varor som varit föremål för brott varigenom tull, annan skatt eller avgift till mycket betydande belopp har undandragits det allmänna eller felaktigt återbetalats eller tillgodoräknats någon eller om gärningen annars varit av särskilt farlig art.
Försök, förberedelse och stämpling
14 §
För försök till smuggling, grov smuggling,  narkotikasmuggling, ringa narkotikasmuggling, grov  narkotikasmuggling, synnerligen grov narkotikasmuggling,  vapensmuggling, ringa vapensmuggling, grov vapensmuggling,  synnerligen grov vapensmuggling, smuggling av explosiv vara,  ringa smuggling av explosiv vara, grov smuggling av explosiv  vara, synnerligen grov smuggling av explosiv vara, tullbrott,  grovt tullbrott eller grov olovlig befattning med smuggelgods  samt för förberedelse eller stämpling till grov smuggling,  narkotikasmuggling, grov narkotikasmuggling, synnerligen grov  narkotikasmuggling, vapensmuggling, grov vapensmuggling,  synnerligen grov vapensmuggling, smuggling av explosiv vara,  grov smuggling av explosiv vara, synnerligen grov smuggling av  explosiv vara, grovt tullbrott eller grov olovlig befattning  med smuggelgods döms det till ansvar enligt 23 kap.  brottsbalken. Detsamma gäller för förberedelse till ringa  narkotikasmuggling eller ringa vapensmuggling.
Lag (2020:901)
.
Frivillig rättelse
15 §
Den som frivilligt undanröjer sådan fara som avses i 3 §  andra stycket eller 6, 6 a eller 6 b § tillsammans med den  bestämmelsen eller i 7 §, döms inte till ansvar enligt den  bestämmelsen. Den som frivilligt vidtar en åtgärd som leder  till att tull, annan skatt eller avgift som avses i 8-11 §§  kan påföras, tillgodoräknas eller återbetalas med rätt belopp,  döms inte till ansvar enligt 8-13 §§.
Lag (2020:901)
.
Särskilda bestämmelser om förverkande
16 §
Förverkande av en vara som har varit föremål för brott  enligt denna lag får, trots vad som sägs i 36 kap. 11 § första  meningen brottsbalken, ske från den som egendomen tillhör  eller som enligt 36 kap. 14 eller 15 § samma balk ska anses  vara ägare till egendomen.
Lag (2024:842)
.
17 §
I stället för förverkande av egendom som använts som  hjälpmedel vid brott enligt denna lag, eller dess värde, får  rätten besluta om åtgärd som kan förhindra att egendomen  missbrukas. I sådana fall får dock även en del av egendomens  värde förklaras förverkat.
Lag (2024:842)
.
18 §
När ett beslut om förverkande av egendom har fått laga  kraft, ska egendomen säljas genom Tullverkets försorg eller på  det sätt som i allmänhet gäller för försäljning av förverkad  lös egendom. Egendomen får i stället behållas enligt 5 a §  lagen (1974:1066) om förfarande med förverkad egendom och  hittegods m.m., om förutsättningarna för ett sådant behållande  är uppfyllda, eller förstöras om
1. den inte kan säljas,
2. den kan befaras komma till brottslig användning, eller
3. den annars är olämplig för försäljning.
Första stycket gäller endast om inget annat är föreskrivet i  lag eller annan författning.
Om i stället för egendomen dess värde har förklarats förverkat  och det fastställda beloppet har betalats inom två månader  från det att beslutet om förverkande fick laga kraft, ska  egendomen lämnas ut till ägaren. Om beloppet inte har betalats  inom denna tid, får egendomen säljas enligt första och andra  styckena och det fastställda beloppet tas ut ur de influtna  medlen. Om det uppkommer ett överskott, sedan kostnaderna för  försäljningen dragits av, ska detta betalas ut till ägaren  eller någon annan rättsinnehavare.
Lag (2025:645)
.
19 §
En annan myndighet än Tullverket, som har om hand egendom  som har tagits i beslag för att den skäligen kan antas bli  förverkad på grund av brott enligt denna lag får, om inte  annat är föreskrivet, omedelbart låta sälja den om
1. den inte kan vårdas utan fara för att den förstörs,
2. vården av den är förenad med alltför stora kostnader, eller
3. det annars finns särskilda skäl.
Sådan egendom får i stället förstöras, om
1. den inte kan säljas,
2. den kan befaras komma till brottslig användning, eller
3. den annars är olämplig för försäljning.
Om egendom, som sålts eller förstörts, inte förverkas, har  ägaren eller annan rättsinnehavare rätt till ersättning. För  egendom som sålts lämnas dock inte ersättning med högre belopp  än vad som influtit vid försäljningen. Om egendomen har  förstörts, lämnas ersättning med skäligt belopp.
Bestämmelser om Tullverkets rätt att försälja eller förstöra  egendom som har tagits i beslag finns i 8 kap. 12 §  tullbefogenhetslagen (2024:710).
Lag (2024:842)
.
Åtal och talan om förverkande
20 §
Kan brott som avses i
1. 3 eller 4 § eller försök till sådant brott eller 7 §  föranleda att en sådan avgift som avses i 3 § lagen (1975:85)  med bemyndigande att meddela föreskrifter om in- eller  utförsel av varor påförs, eller
2. 8 eller 9 § eller försök till sådant brott eller 11 §  föranleda att tulltillägg enligt 5 kap. 5-10 §§ tullagen 
(2016:253) påförs
får åtal för brottet väckas endast om det är påkallat av  särskilda skäl.
Vad som sägs i första stycket gäller även talan om förverkande  på grund av brott enligt denna lag.
Lag (2024:842)
.
20 a §
Har upphävts genom
lag (2024:739)
.
21 §
Om ägaren till en vara, som kan förverkas på grund av  brott enligt denna lag, inte kan delges stämning på det sätt  som är föreskrivet för stämning i brottmål, får talan om  förverkande av annan egendom än transportmedel föras mot den  hos vilken varan påträffades. Med transportmedel förstås  motordrivet fordon och tillhörande släpfordon samt fartyg och  luftfartyg.
Lag (2024:842)
.
21 a §
Har upphävts genom
lag (2024:739)
.
21 b §
Har upphävts genom
lag (2024:739)
.
21 c §
Har upphävts genom
lag (2024:739)
.
22 §
Utan hinder av det som föreskrivs i 1 kap. 4 och 5 §§  kustbevakningslagen (2019:32) har en kustbevakningstjänsteman  i samma utsträckning som en polisman rätt att ingripa mot  brott enligt denna lag.
Lag (2024:739)
.
23 §
Har upphävts genom
lag (2024:739)
.
24 §
Har betecknats 19 § genom
lag (2024:739)
.
25 §
Har upphävts genom
lag (2024:739)
.
25 a §
Har upphävts genom
lag (2024:739)
.
26 §
Har upphävts genom
lag (2024:739)
.
26 a §
Har upphävts genom
lag (2024:739)
.
27 §
Har upphävts genom
lag (2024:739)
.
28 §
Har upphävts genom
lag (2024:739)
.
29 §
Har upphävts genom
lag (2024:739)
.
29 a §
Har upphävts genom
lag (2024:739)
.
30 §
Har upphävts genom
lag (2024:739)
.
Åtal samt talan eller beslut om förverkande
31 §
Har betecknats 20 § genom
lag (2024:739)
.
32 §
Har upphävts genom
lag (2024:739)
.
33 §
Har betecknats 21 § genom
lag (2024:739)
.
34 §
Har upphävts genom
lag (2024:739)
.
35 §
Har upphävts genom
lag (2024:739)
.
36 §
Har upphävts genom
lag (2024:739)
.
37 §
Har upphävts genom
lag (2024:739)
.
38 §
Har upphävts genom
lag (2024:739)
.
39 §
Har upphävts genom
lag (2024:739)
.
40 §
Har upphävts genom
lag (2024:739)
.
Övergångsbestämmelser
2000:1225
1. Denna lag träder i kraft den 1 januari 2001, då lagen
(1960:418) om straff för varusmuggling skall upphöra att gälla.
2. Den som efter lagens ikraftträdande tar sådan befattning som anges i 12 eller 13 § med en vara som varit föremål för varusmuggling enligt lagen (1960:418) om straff för varusmuggling skall fällas till ansvar enligt 12 eller 13 § .
3. Beträffande varor som varit föremål för varusmuggling eller försök till varusmuggling enligt lagen (1960:418) om straff för varusmuggling skall tillämpas vad som i den lagen är föreskrivet om förverkande. Vad som är föreskrivet i denna lag om förverkande skall dock tillämpas om det leder till en lindrigare bedömning.
4. Vad som föreskrivs i 19-22 och 24-27 §§ om åtgärder vid brott enligt denna lag skall tillämpas även beträffande brott enligt lagen (1960:418) om straff för varusmuggling.
5. I fråga om åtal för brott mot lagen (1960:418) om straff för varusmuggling och i fråga om förverkande till följd av sådant brott skall 20, 23 a och 24 §§ den lagen fortfarande tillämpas.
2003:813
Denna lag träder i kraft den 1 januari 2004. Äldre föreskrifter gäller fortfarande för förhållanden som hänför sig till tiden före ikraftträdandet.
2011:1405
1. Denna lag träder i kraft den 1 januari 2012.
2. Äldre bestämmelser gäller fortfarande i fråga om gärningar som har begåtts före ikraftträdandet.
2021:1152
1. Denna lag träder i kraft den 1 januari 2022.
2. Äldre bestämmelser gäller fortfarande för uppgifter i  deklarationer som lämnas före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.