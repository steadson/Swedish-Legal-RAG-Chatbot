Title: Förordning (2024:460) om infrastruktur för alternativa drivmedel
SFS Number: Svensk författningssamling 2024:460
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024460-om-infrastruktur-for_sfs-2024-460/
Source Link: http://rkrattsbaser.gov.se/sfst?bet=2024:460
Amendment Register Link: http://rkrattsbaser.gov.se/sfsr?bet=2024:460
Ministry/Authority: Landsbygds- och infrastrukturdepartementet
Issued: 2024-06-13
Metadata: {"Utfärdad": "2024-06-13", "Ändrad": "t.o.m. SFS 2024:961"}

==================================================

Förordning (2024:460) om infrastruktur för alternativa drivmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:460
Departement/myndighet
:   
Landsbygds- och infrastrukturdepartementet
Utfärdad
:   
2024-06-13
Ändrad
:   
t.o.m. SFS 2024:961
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning ansluter till lagen (2024:960) om  infrastruktur för alternativa drivmedel och kompletterar  Europaparlamentets och rådets förordning (EU) 2023/1804 av den 
13 september 2023 om utbyggnad av infrastruktur för  alternativa drivmedel och om upphävande av  direktiv 2014/94/EU, i denna förordning kallad EU-
förordningen.
Förordningen är meddelad med stöd av
- 2 § lagen om infrastruktur för alternativa drivmedel i fråga  om 2 §,
- 12 § lagen om infrastruktur för alternativa drivmedel i  fråga om 13 §, och
- 8 kap. 7 § regeringsformen i fråga om övriga bestämmelser.
Ytterligare bestämmelser som kompletterar EU-förordningen  finns i drivmedelsförordningen (2011:346).  Förordning (2024:961).
2 §
Konsumentverket får meddela föreskrifter om att det ska  finnas information på en tankningsstation om enhetspriser för  alternativa drivmedel. Förordning (2024:961).
Tillsyn i fråga om laddnings- och tankningsstationers  utformning och användning
3 §
Statens energimyndighet utövar tillsyn över att EU-
förordningens krav följs i fråga om
1. rätt att engångsladda eller engångstanka, att använda vissa  betalnings-metoder och att avstå från automatisk autentisering  enligt artiklarna 5.1, 5.2 och 7.1, och
2. laddningspunkters funktion och utformning enligt  artikel 5.7, 5.8 och 5.10.
Tillsyn i fråga om tekniska krav på laddningspunkter för  motorfordon
4 §
Statens energimyndighet utövar tillsyn över att EU-
förordningens krav följs i fråga om de tekniska  specifikationerna för laddningspunkter i punkt 1.1-1.5 i  bilaga II.
Tillsyn i fråga om vätgas för tankning i motorfordon
5 §
Transportstyrelsen utövar tillsyn över att EU-
förordningens krav följs i fråga om kvalitetsegenskaperna för  vätgas för tankning i motorfordon i punkt 3.2 i bilaga II.
Tillsyn i fråga om tekniska krav på elförsörjning från land  till fartyg
6 §
Tillsyn över att EU-förordningens krav följs i fråga om de  tekniska specifikationerna för landströmsförsörjning till  sjötransport och inlandssjöfart i punkt 5.1-5.3 i bilaga II  utövas av
1. Transportstyrelsen, när det gäller de delar av systemet för  landströmsförsörjning som är fast monterade på fartyget eller  följer med fartyget vid färd, eller
2. Elsäkerhetsverket, när det gäller de delar av systemet för  landströmsförsörjning som är fast monterade på land eller som  förvaras på land när systemet inte används.
Tillsyn i fråga om användarinformation
7 §
Transportstyrelsen utövar tillsyn över att EU-
förordningens krav följs i fråga om användarinformation i  fråga om motorfordon och kompatibilitet i artikel 19.1 och 
19.2.
Analys av laddning av elfordon och dess påverkan på  energisystemet
8 §
Energimarknadsinspektionen utför analyser enligt EU-
förordningen i fråga om laddning av elfordon och dess påverkan  på energisystemet och om dubbelriktad laddning i artikel 15.3  och 15.4.
Tillsyn i fråga om tillgång till data
9 §
Transportstyrelsen utövar tillsyn över att EU-
förordningens krav följs i fråga om skyldigheten att göra data  om infrastruktur och information om programmeringsgränssnitt  tillgängliga enligt artikel 20.2 och 20.3.
Åtkomstpunkt för data
10 §
Trafikverket ska fullgöra de uppgifter som åligger  Sverige i fråga om att säkerställa att data görs tillgängliga  genom den nationella åtkomstpunkten enligt artikel 20.4 i EU-
förordningen.
Samordning av kontakter med andra medlemsländer
11 §
Statens energimyndighet ska samordna de kontakter som kan  behövas med andra medlemsländer enligt artiklarna 3.11, 4.9  och 6.2 i EU-förordningen.
Organisation för registrering av identifieringsdata
12 §
Statens energimyndighet ska vara organisation för  registrering av identifieringsdata enligt artikel 20.1 i EU-
förordningen.
Avgifter
13 §
Den myndighet eller kommun som utövar tillsyn enligt  lagen (2024:960) om infrastruktur för alternativa drivmedel  eller denna förordning får meddela föreskrifter om avgifter  för tillsynen och för ärendehandläggning som rör tillsynen.
Förordning (2024:961).
Övergångsbestämmelser
2024:460
1. Denna förordning träder i kraft den 30 juni 2024.
2. Genom förordningen upphävs förordningen (2016:917) om krav  på installationer för alternativa drivmedel.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.