Title: Förordning (1983:1021) om tilläggslån för ombyggnad av bostadshus m.m.
SFS Number: Svensk författningssamling 1983:1021
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19831021-om-tillaggslan-for_sfs-1983-1021/
Source Link: http://rkrattsbaser.gov.se/sfst?bet=1983:1021
Amendment Register Link: http://rkrattsbaser.gov.se/sfsr?bet=1983:1021
Ministry/Authority: Landsbygds- och infrastrukturdepartementet BB
Issued: 1983-12-15
Metadata: {"Utfärdad": "1983-12-15", "Ändrad": "t.o.m. SFS 1996:1183"}

==================================================

Förordning (1983:1021) om tilläggslån för ombyggnad av bostadshus m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:1021
Departement/myndighet
:   
Landsbygds- och infrastrukturdepartementet BB
Utfärdad
:   
1983-12-15
Omtryck
:   
SFS 1990:791
Ändrad
:   
t.o.m. SFS 1996:1183
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Enligt denna förordning lämnas lån av statsmedel med viss ränte- och amorteringsfrihet (tilläggslån) för vissa åtgärder i eller i anslutning till hus med utrymmen för bostadsändamål, om kostnaden för åtgärderna överstiger husets ekonomiska bärkraft. Förordning (1993:345).
2 §
Nya tilläggslån lämnas för åtgärder i syfte att avhjälpa byggnads-
tekniska brister som medför hälsorisker för de boende i bostadshus som är yngre än 30 år, om åtgärderna ingår i ett ombyggnadsprojekt som pågick den 1 juli 1992 och som genomförs med stöd av tilläggslån som beviljats ur den ram för beslut om tilläggslån som riksdagen medgett för budgetåret 1991/92. Förordning (1993:345).
3 §
Låneverksamheten handhas av Boverket. Förordning (1993:1114).
Förutsättningar för lån
4 §
Tilläggslån lämnas under förutsättning att projektet utförs med stöd av räntebidrag enligt förordningen (1991:1933) om statligt räntebidrag för ny- och ombyggnad av bostäder. Förordning (1993:1114).
5 §
Tilläggslån lämnas under förutsättning att
1. åtgärderna inte är av endast ringa omfattning,
2. kostnaden för åtgärderna är skälig med hänsyn till arbetenas art och omfattning,
3. husets kvaliteter tas till vara i skälig omfattning,
4. åtgärderna inte har påbörjats när låneansökningen prövas.
Om det finns synnerliga skäl, får tilläggslån lämnas utan hinder av första stycket 4. Boverket kan också medge att åtgärderna får påbörjas innan låneansökningen prövas, om det finns särskilda skäl.
Omfattas skador eller brister av garanti- eller försäkringsåtagande som berättigar husägaren till ersättning och har ersättningsfrågan inte reglerats slutligt vid tidpunkten för lånebeslutet, lämnas tilläggslån endast om låntagaren förbinder sig att återbetala lånet helt eller delvis när ersättning betalas ut. Förordning (1993:1114).
5 a §
har upphävts genom förordning (1993:345).
Lånets storlek
6 §
har upphävts genom förordning (1993:345).
7 §
Tilläggslån skall motsvara den godkända kostnaden för åtgärden, till den del kostnaden inte kan bäras av huset i ombyggt skick. Tilläggslån lämnas dock inte för kostnader som överstiger 75 procent av summan av de belopp som beräknas enligt 4-11 och 13 §§ förordningen (1991:1931)
om särskild beräkning av bidragsunderlag för statligt stöd vid nybyggnad av bostäder. Förordning (1993:345).
7 a §
har upphävts genom förordning (1993:345).
Säkerhet för lånet
8 §
Tilläggslån till kommuner, landstingskommuner, samfällighetsföreningar eller sådana församlingar eller kyrkliga samfälligheter som avses i försam-
lingslagen (1988:180) lämnas utan säkerhet. För tilläggslån till andra låntagare skall säkerhet ställas i form av panträtt i fastigheten eller tomträtten eller borgen som för egen skuld av kommunen eller landstings-
kommunen.
Om panträtt i fastigheten eller tomträtten upplåts till säkerhet för tilläggslånet, skall pantbrevet täcka det beviljade lånebeloppet och i förmånsrättshänseende vara beläget närmast efter 100 procent av fastighetens beräknade värde i färdigt skick.
Har panträtt i fastigheten eller tomträtten upplåtits till säkerhet för annan skuld och har pantbrevet bättre förmånsrätt än som följer med pantbrev enligt andra stycket, skall låntagaren som ytterligare säkerhet för tilläggslånet pantsätta samma pantbrev i andra hand.
Vad som föreskrivs i tredje stycket gäller inte pantbrev för vilka fastigheten eller tomträtten svarar i andra hand. Förordning (1991:1930).
Lånetid
9 §
För tilläggslån skall fastställas en lånetid. Den skall bestämmas med hänsyn till husets återstående användningstid och den tid som de med stöd av lånet vidtagna åtgärderna kan nyttiggöras.
Boverket får meddela närmare föreskrifter om beräkning av lånetider i olika fall. Förordning (1991:1930).
Ränte- och amorteringsfrihet m.m.
10 §
Tilläggslån är räntefritt och stående.
Boverket skall dock ompröva förutsättningarna för ränte- och amorterings-
friheten sedan fem år förflutit från halvårsskiftet närmast efter lånets utbetalning och därefter vart femte år. Fortsatt ränte- och amorterings-
frihet får medges endast för sådan del av tilläggslånet som överstiger det vid omprövningstillfället beräknade värdet av fastigheten eller huset.
Förordning (1993:1114).
11 §
Överlåts fastigheten eller huset under den tid då tilläggslånet eller en del av detta är ränte- och amorteringsfritt och uppgår köpeskillingen till ett belopp som är högre än det vid senaste prövningstillfället beräknade värdet av fastigheten eller huset, skall ränte- och amorterings-
friheten upphöra för en så stor del av det ränte- och amorteringsfria lånet som motsvarar skillnaden mellan köpeskillingen och det vid senaste prövningstillfället beräknade värdet av fastigheten eller huset.
12 §
Upptar låntagaren sedan tilläggslånet har betalats ut nya lån mot säkerhet i fastigheten eller tomträtten och har pantbrevet förmånsrätt efter pantbrevet för tilläggslånet, skall ränte- och amorteringsfriheten för tilläggslånet upphöra. Förordning (1991:1930).
Ränta och amortering
13 §
Sådana lån eller lånedelar för vilka ränte- och amorteringsfriheten upphör på grund av 10-12 §§ skall löpa med ränta och amorteras från den dag som Boverket bestämmer. Bestämmelser om betalning av ränta och amortering på lånen finns i lagen (1989:567)
om ändrade betalningsvillkor för vissa statliga bostadslån m.m.
Förordning (1995:1671).
14 §
har upphävts genom förordning (1995:1671).
15 §
har upphävts genom förordning (1995:1671).
16 §
har upphävts genom förordning (1995:1671).
Eftergift av lån
17 §
Av lånebelopp som enligt 13 § skall löpa med ränta efterges så stor del som motsvarar summan av de enligt 14 § beräknade amorteringarna under den tid då lånebeloppet har varit ränte- och amorteringsfritt. Detsamma gäller i fråga om ränte- och amorteringsfria lånebelopp som sägs upp till betalning med tillämpning av 19 § eller 20 § andra stycket.
18 §
Lånebelopp som vid lånetidens slut alltjämt är räntefritt och stående skall efterges.
Lånebelopp som är räntefritt och stående får också efterges helt eller delvis, om fastigheten eller huset under lånetiden överlåts genom köp eller byte. Som villkor för en sådan eftergift gäller att låntagaren lämnar ett värderingsintyg på fastigheten eller huset som kan godtas. Eftergiften får avse det lånebelopp som inte täcks av den överenskomna köpeskillingen. Om köpeskillingen är uppen-
bart lägre än marknadspriset för liknande fastigheter eller hus, får dock eftergiften inte avse ett större lånebelopp än det som överstiger det beräknade värdet av fastigheten eller huset enligt värderingsintyget.
Lånebelopp som är räntefritt och stående får även i andra fall än som avses i andra stycket efterges före lånetidens slut, om det är uppenbart att beloppet kommer att vara ränte- och amorteringsfritt under hela den återstående låne-
tiden. Förordning (1985:1120).
Uppsägning och övertagande av lån
19 §
Tilläggslån kan sägas upp till betalning helt eller delvis, om
1. lånevillkor eller föreskrift beträffande lånet åsidosätts,
2. huset genom vanvård eller av annan anledning minskar i värde,
3. huset används för annat ändamål än som förutsattes när lånet beviljades, eller
4. betryggande brandförsäkring inte finns. Förordning (1995:1671).
20 §
Om fastigheten eller huset övergår till ny ägare och denne vill överta tilläggslånet, skall han ansöka om detta inom tre månader från den dag då fastigheten eller huset övergick till honom.
Om medgivande att överta lån inte söks eller lämnas, skall lånet sägas upp till betalning.
Bestämmelser om ändrade villkor för tilläggslån i vissa fall när fastigheten eller huset övergår till ny ägare finns i 11 §.
Förordning (1995:1671).
Förfarandet i låneärenden
21 §
Frågor om lån prövas av Boverket. För räntebärande lån eller lånedelar finns bestämmelser i lagen (1996:1179) om ändrade förutsättningar för vissa statligt reglerade bostadslån m.m.
Förordning (1996:1183).
22 §
Ansökan om tilläggslån skall ges in till Boverket.
Förordning (1993:1114).
23 §
I beslut om lån skall anges lånebelopp och villkor för lånet.
Utbetalning av lån
24 §
Tilläggslån betalas ut sedan de åtgärder som avses med lånet har avslutats. Den som har beviljats tilläggslån skall senast den dag Boverket bestämmer hos Boverket ansöka om utbetalning av lånet. Till ansökan skall fogas skuldförbindelse, intecknings- eller borgenshandlingar samt de övriga handlingar som Boverket bestämmer.
Om låntagaren begär det får tilläggslån betalas ut helt eller delvis i förskott. Bestämmelserna i 8 och 10--12 §§ gäller även i fråga om förskott.
Lånet skall därvid anses som utbetalt då förskottet betalas ut.
Förordning (1993:1114).
25 §
Boverket beslutar om utbetalning av lån och förskott på lån.
Förordning (1993:1114).
Låneförvaltning
26 §
Under lånetiden skall fastigheten besiktas i den ordning Boverket bestämmer. Förordning (1993:345).
27 §
har upphävts genom förordning (1991:1930).
Övriga bestämmelser
28 §
Föreskrifter för tillämpningen av 7, 10, 21--24 och 25 § denna förordning meddelas av Boverket. Förordning (1993:1114).
29 §
Beslut enligt denna förordning får inte överklagas.
Förordning (1996:1183).
Övergångsbestämmelser
1988:305
Denna förordning träder i kraft den 1 juli 1988.
Bestämmelserna i 2 § i sin äldre lydelse tillämpas fortfarande om ansökan har kommit in till kommunen före ikraftträdandet och sökanden innan ansökningen prövas begär att äldre bestämmelser tillämpas.
Bestämmelserna i 20 § i sin äldre lydelse tillämpas fortfarande om fastigheten eller huset har förvärvats före ikraftträdandet.
Räntesatsen enligt 13 § skall till och med den 31 december 1988 vara 11,60 procent.
1991:1930
Denna förordning träder i kraft den 1 januari 1992. Äldre bestämmelser tillämpas fortfarande i ärenden i vilka beslut om tilläggslån har meddelats före ikraftträdandet.
Äldre bestämmelser får dessutom tillämpas vid beslut om lån efter ikraftträ-
dandet, om ansökan om tilläggslån har kommit in till kommunens förmedlings-
organ före ikraftträdandet och lånesökanden begär att äldre bestämmelser skall tillämpas. Den nya bestämmelsen i 29 § andra stycket gäller dock i sådana fall.
1993:345
Denna förordning träder i kraft den 1 juli 1993. Bestämmelserna i 2 § i sin nya lydelse tillämpas även på dessförinnan anhängiggjorda ärenden om tilläggs-
lån, om ärendena inte avgjorts före ikraftträdandet. Äldre bestämmelser i 3, 22 och 25 §§ tillämpas fortfarande i ärenden i vilka ansökan om lån har kommit in till kommunen före den 1 juli 1993. Förordning (1993:1078).
1993:1114
Denna förordning träder i kraft den 1 januari 1994. Förordningen tillämpas även på dessförinnan anhängiggjorda ärenden som inte avgjorts före ikraft-
trädandet.
1996:1183
Denna förordning träder i kraft den 1 januari 1997. Äldre bestämmelser tillämpas fortfarande vid beslut i sådana frågor som rör tidigare lämnade lån som har väckts hos Venantius Aktiebolag före den 1 januari 1997.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.