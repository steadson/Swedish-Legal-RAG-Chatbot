Title: Passlag (1978:302)
SFS Number: Svensk författningssamling 1978:302
URL: https://www.riksdagen.se/sv/dokument-och-lagar/dokument/svensk-forfattningssamling/passlag-1978302_sfs-1978-302/
Source Link: http://rkrattsbaser.gov.se/sfst?bet=1978:302
Amendment Register Link: http://rkrattsbaser.gov.se/sfsr?bet=1978:302
Ministry/Authority: Justitiedepartementet L4
Issued: 1978-05-25
Metadata: {"Utfärdad": "1978-05-25", "Ändrad": "t.o.m. SFS 2025:798"}

==================================================

Passlag (1978:302)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1978:302
Departement/myndighet
:   
Justitiedepartementet L4
Utfärdad
:   
1978-05-25
Ändrad
:   
t.o.m. SFS 2025:798
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
Denna lag gäller i fråga om pass för svensk medborgare, där annat ej anges.
Om skyldighet för utlänning, som ankommer till Sverige eller uppehåller sig här, att vara försedd med pass och om fall då svensk myndighet får utfärda pass för flykting eller annan utlänning finns särskilda bestämmelser.
Lag (1980:380)
.
2 §
Pass utfärdas av passmyndighet.
Polismyndigheten är passmyndighet inom riket.
Utom riket fullgör beskickningar och karriärkonsulat uppgifter som passmyndighet i den utsträckning som beslutas av regeringen eller den myndighet som regeringen bestämmer.
Regeringen eller den myndighet som regeringen bestämmer får också besluta att ett honorärkonsulat i begränsad utsträckning ska fullgöra uppgifter som passmyndighet.
Lag (2014:584)
.
3 §
Pass utfärdas som vanligt pass eller särskilt pass.
Om annat inte följer av denna lag eller av föreskrifter som  för särskilt angivna fall meddelas av regeringen eller  myndighet som regeringen bestämmer, utfärdas vanligt pass med  en giltighetstid av fem år eller, om sökanden inte har fyllt  tolv år, tre år. Vanligt pass ska gälla för resa till alla  länder, om annat inte följer av denna lag och sökanden inte  har begärt att passets giltighetsområde begränsas.
Särskilt pass kan utfärdas som provisoriskt pass, extra pass,  tjänstepass eller diplomatpass. Regeringen eller den  myndighet som regeringen bestämmer får meddela ytterligare  föreskrifter om särskilt pass. Det kan då föreskrivas att ett  sådant pass får utfärdas
1. som annat särskilt pass än de som anges i första meningen,  och
2. för den som uppehåller sig utomlands och inte kan styrka  sitt svenska medborgarskap eller har förlorat svenskt  medborgarskap utan att förvärva medborgarskap i en annan  stat.
Lag (2016:135)
.
4 §
Svensk medborgare har rätt att på ansökan erhålla vanligt pass, om annat ej följer av denna lag.
Pass får återkallas endast på grunder som anges i denna lag.
5 §
En svensk medborgare får inte resa ut ur riket utan att  medföra giltigt pass.
Första stycket gäller inte
1. mönstrat sjöfolk på fartyg under tjänstgöring ombord på  fartyget eller fiskare under yrkesutövning,
2. medlem av besättning på luftfartyg under tjänstgöring  ombord på luftfartyget, om han eller hon har flygcertifikat  eller därmed jämförlig handling,
3. den som är medborgare även i en annan stat än Sverige och  som medför legitimationshandling som gäller som pass och är  utfärdad av en myndighet i den staten,
4. den som reser till någon av de stater mot vilka  gränskontroll inte genomförs enligt Europaparlamentets och  rådets förordning (EU) 2016/399 av den 9 mars 2016 om en  unionskodex om gränspassage för personer (kodex om  Schengengränserna), eller
5. den som reser till en annan stat inom Europeiska unionen  än en sådan stat som avses i 4 och som medför ett giltigt  identitetskort utfärdat av en passmyndighet.
En svensk medborgare ska vid inresa från en annan stat  medföra giltigt pass. Detta gäller dock inte
1. om det svenska medborgarskapet kan styrkas på annat sätt,  exempelvis genom uppvisande av ett giltigt identitetskort  utfärdat av en passmyndighet, eller
2. vid inresa från en stat mot vilken gränskontroll inte  genomförs enligt kodexen om Schengengränserna.
Lag (2018:31)
.
5 a §
Polismyndigheten ska övervaka att bestämmelserna i 5 §  följs.
Den som enligt 5 § ska medföra pass ska på begäran
1. överlämna passet till en polisman, en särskilt förordnad  passkontrollant, en kustbevakningstjänsteman, en  tulltjänsteman eller en tjänsteman vid Migrationsverket, och
2. låta en befattningshavare enligt 1 ta passinnehavarens  fingeravtryck och en bild i digitalt format av hans eller  hennes ansikte för kontroll av att dessa motsvarar de  fingeravtryck och den ansiktsbild som finns sparade i passet.
Den som enligt 5 § i stället medför ett identitetskort  utfärdat av en passmyndighet ska på begäran
1. överlämna identitetskortet till en polisman, en särskilt  förordnad passkontrollant, en kustbevakningstjänsteman, en  tulltjänsteman eller en tjänsteman vid Migrationsverket, och
2. låta en befattningshavare enligt 1 ta innehavarens  fingeravtryck och en bild i digitalt format av hans eller  hennes ansikte för kontroll av att dessa motsvarar de  fingeravtryck och den ansiktsbild som finns sparade i  identitetskortet.
När en kontroll enligt andra stycket 2 eller tredje stycket 2  har genomförts, ska fingeravtrycken och ansiktsbilden samt de  biometriska data som då har tagits fram omedelbart förstöras.
Lag (2024:722)
.
Passansökan
6 §
Passansökan görs hos en passmyndighet. Ansökan ska avges på heder och samvete eller under annan sådan försäkran.
Sökanden är skyldig att inställa sig personligen.
Sökanden är skyldig att i samband med passansökan
1. låta passmyndigheten ta sökandens fingeravtryck och en bild i digitalt format av sökandens ansikte, och
2. styrka sin identitet, sitt svenska medborgarskap och övriga personuppgifter.
Regeringen eller den myndighet som regeringen bestämmer får meddela föreskrifter om undantag från skyldigheten att lämna fingeravtryck när det gäller barn under tolv år och personer som av fysiska skäl är permanent förhindrade att lämna fingeravtryck. Regeringen eller den myndighet som regeringen bestämmer får också, när det gäller särskilt pass, meddela föreskrifter om att sökanden är skyldig att i samband med passansökan ge in fotografier och om undantag från skyldigheterna i första stycket tredje meningen och i andra stycket 1.
Om det tidigare har utfärdats ett pass för sökanden och detta inte har förstörts, förkommit eller makulerats, ska passet ges in i samband med att ansökan görs, om det inte finns särskilda skäl mot det.
Lag (2009:387)
.
6 a §
Fingeravtrycken och ansiktsbilden enligt 6 § andra stycket 1 ska sparas i ett lagringsmedium i passet.
Fingeravtrycken och de biometriska data som tas fram ur dessa och ur ansiktsbilden ska omedelbart förstöras när passet har lämnats ut eller passansökan har återkallats eller avslagits.
Lag (2009:387)
.
6 b §
Fingeravtrycken och ansiktsbilden enligt 6 § andra stycket 1 samt de biometriska data som kan tas fram ur dessa får inte användas vid sökning med hjälp av automatiserad behandling.
Lag (2009:387)
.
Hinder mot bifall till passansökan m.m.
7 §
/Upphör att gälla U:2026-07-01/
Passansökan ska avslås, om
1. bestämmelserna i 6 § inte har iakttagits och sökanden inte har följt uppmaningen att avhjälpa bristen,
2. ansökan avser pass för barn under arton år och barnets vårdnadshavare inte har lämnat medgivande och det inte finns synnerliga skäl att ändå utfärda pass,
3. sökanden är anhållen, häktad eller underkastad övervakning enligt 24 kap. 4 § första stycket rättegångsbalken eller reseförbud eller anmälningsskyldighet enligt 25 kap. 1 §
samma balk,
4. sökanden är föremål för ett beslut om övervakningsåtgärder enligt 2 kap. 1 § lagen (2015:485) om erkännande och uppföljning av beslut om övervakningsåtgärder inom Europeiska unionen och åklagare inte har lämnat medgivande,
5. sökanden är föremål för en uppföljningsförklaring som avser en övervakningsåtgärd enligt 3 kap. 3 § 3-5 lagen
(2015:485) om erkännande och uppföljning av beslut om övervakningsåtgärder inom Europeiska unionen och åklagare inte har lämnat medgivande,
6. sökanden är efterlyst och ska omhändertas omedelbart vid anträffandet,
7. sökanden genom en dom som har fått laga kraft har dömts till frihetsberövande påföljd, som inte har börjat verkställas, och det finns sannolika skäl att anta att han eller hon har för avsikt att undandra sig verkställigheten,
8. sökanden avtjänar fängelsestraff och den sammanlagda tiden att avtjäna är fängelse i minst ett år och sökanden inte har villkorligt frigivits,
9. sökanden genomgår sluten ungdomsvård och den sammanlagda vårdtiden är minst ett år,
10. sökanden genomgår rättspsykiatrisk vård med särskild utskrivningsprövning enligt lagen (1991:1129) om rättspsykiatrisk vård, eller
11. sökanden enligt 2 kap. 12 § eller 6 kap. 6 § konkurslagen
(1987:672) är ålagd att lämna ifrån sig sitt pass eller förbud att utfärda pass för sökanden har meddelats enligt samma bestämmelser.
Lag (2015:486)
.
7 §
/Träder i kraft I:2026-07-01/
Passansökan ska avslås, om
1. bestämmelserna i 6 § inte har följts och sökanden inte har  följt uppmaningen att avhjälpa bristen,
2. ansökan avser pass för barn under arton år och barnets  vårdnadshavare inte har lämnat medgivande och det inte finns  synnerliga skäl att ändå utfärda pass,
3. sökanden är anhållen, häktad eller underkastad övervakning  enligt 24 kap. 4 § första stycket rättegångsbalken eller  reseförbud eller anmälningsskyldighet enligt 25 kap. 1 § samma  balk,
4. sökanden är föremål för ett beslut om övervakningsåtgärder  enligt 2 kap. 1 § lagen (2015:485) om erkännande och  uppföljning av beslut om övervakningsåtgärder inom Europeiska  unionen, och åklagaren inte har lämnat medgivande,
5. sökanden är föremål för en uppföljningsförklaring som avser  en övervakningsåtgärd enligt 3 kap. 3 § 3-5 lagen om  erkännande och uppföljning av beslut om övervakningsåtgärder  inom Europeiska unionen, och åklagaren inte har lämnat  medgivande,
6. sökanden är efterlyst och ska omhändertas omedelbart vid  anträffandet,
7. sökanden genom en dom som har fått laga kraft har dömts  till frihetsberövande påföljd, som inte har börjat  verkställas, och det finns sannolika skäl att anta att han  eller hon har för avsikt att undandra sig verkställigheten,
8. sökanden avtjänar fängelsestraff och den sammanlagda tiden  att avtjäna är fängelse i minst ett år och sökanden inte har  villkorligt frigetts,
9. sökanden genomgår sluten ungdomsvård och den sammanlagda  vårdtiden är minst ett år,
10. sökanden genomgår rättspsykiatrisk vård med särskild  utskrivningsprövning enligt lagen (1991:1129) om  rättspsykiatrisk vård, eller
11. sökanden enligt 2 kap. 12 § eller 6 kap. 6 b §  konkurslagen (1987:672) är ålagd att lämna ifrån sig sitt pass  eller förbud att utfärda pass för sökanden har meddelats  enligt samma bestämmelser.
Lag (2025:798)
.
7 a §
Ansökan om pass ska, utöver vad som anges i 7 §, avslås  om sökanden är underkastad ett utreseförbud enligt 31 a §  lagen (1990:52) med särskilda bestämmelser om vård av unga  eller ett tillfälligt utreseförbud enligt 31 d § samma lag.
Om det finns hinder mot att utfärda ett pass enligt första  stycket och sökanden har meddelats ett tillfälligt undantag  från utreseförbudet enligt 31 i § samma lag, har sökanden rätt  att på ansökan få ett provisoriskt pass utfärdat om inte annat  följer av denna lag.
Lag (2020:351)
.
7 b §
Ansökan om vanligt pass ska, utöver vad som anges i 
7 och 7 a §§, avslås om det inom de senaste fem åren före  ansökan har utfärdats tre vanliga pass för sökanden och det  inte finns särskilda skäl att bifalla ansökan.
Om det finns hinder mot att utfärda ett vanligt pass enligt  första stycket, har sökanden rätt att på ansökan få ett  provisoriskt pass utfärdat. Detta förutsätter dock att  sökanden har behov av ett pass för en resa och att annat inte  följer av denna lag.
Lag (2020:351)
.
8 §
Om en passansökan inte ska avslås enligt 7 § men det  framkommer i ärendet att sökanden är skäligen misstänkt för  ett brott, för vilket det inte är föreskrivet lindrigare  straff än fängelse i sex månader, ska passmyndigheten  underrätta den som leder förundersökningen. Pass får i så fall  inte utfärdas innan en vecka har gått från det att  underrättelsen lämnades, om inte undersökningsledaren medger  det.
Vad som sägs i första stycket ska även gälla om sökanden är  skäligen misstänkt för äktenskapstvång eller  barnäktenskapsbrott enligt 4 kap. 4 c § brottsbalken eller  brott enligt 2 § andra stycket lagen (1982:316) med förbud mot  könsstympning av kvinnor eller försök, förberedelse eller  stämpling till något av dessa brott.
Lag (2020:351)
.
9 §
I stället för att enligt 7 § avslå passansökan kan passmyndigheten, om särskilda skäl föreligger och sökanden begär det, utfärda pass med förkortad giltighetstid eller begränsat giltighetsområde.
10 §
I fall som avses i 19 eller 20 § får pass ej utfärdas, om sökanden inte har erhållit särskilt tillstånd till pass (passtillstånd). Passet får inte ges mera vidsträckt giltighet än som följer av tillståndet.
Lämnas passtillstånd inte in i samband med ansökningen, skall passmyndigheten, om passansökningen ej skall avslås enligt 7 §, så snart det kan ske göra anmälan om ansökningen till den myndighet som prövar fråga om passtillstånd för sökanden.
11 §
Pass för direkt resa till Sverige skall alltid utfärdas för sökande som uppehåller sig utomlands och som begär sådant pass.
Om den som begär passet är under arton år skall det utfärdas om barnets vårdnadshavare har lämnat medgivande. Pass får dock utfärdas även utan sådant medgivande om barnet befinner sig i en situation där det finns risk för att dess hälsa eller utveckling skadas eller det annars finns särskilda skäl.
Lag (2006:434)
.
11 a §
En kommunal nämnd som fullgör uppgifter inom socialtjänsten skall på begäran av en passmyndighet yttra sig i passärenden som gäller fråga om att utan vårdnadshavares medgivande utfärda pass för barn under arton år.
Ett yttrande skall avges skyndsamt om ett passärende gäller fråga om utfärdande av pass enligt 11 § andra stycket passlagen.
Lag (2006:434)
.
Återkallelse av pass m.m.
12 §
Passmyndigheten ska återkalla ett gällande pass, om
1. passinnehavaren har förlorat eller efter ansökan har  befriats från sitt svenska medborgarskap,
2. passet avser barn under arton år och barnets vårdnadshavare  eller, om barnet vistas här i landet och står under vårdnad av  båda föräldrarna, en av dem begär att passet ska återkallas  och det inte finns synnerliga skäl mot återkallelse,
3. en passinnehavare, som är efterlyst och ska omhändertas  omedelbart vid anträffandet, uppehåller sig utomlands och det  av särskilda skäl är motiverat att passet återkallas,
4. passinnehavaren genom en dom som har fått laga kraft har  dömts till frihetsberövande påföljd, som inte har börjat  verkställas, och det finns sannolika skäl att anta att han  eller hon har för avsikt att undandra sig verkställigheten,
5. passinnehavaren avtjänar fängelsestraff och den sammanlagda  tiden att avtjäna är fängelse i minst ett år och innehavaren  inte har villkorligt frigetts,
6. passinnehavaren genomgår sluten ungdomsvård och den  sammanlagda vårdtiden är minst ett år,
7. passinnehavaren genomgår rättspsykiatrisk vård med särskild  utskrivningsprövning enligt lagen (1991:1129) om  rättspsykiatrisk vård,
8. det fanns hinder mot att bevilja passansökan enligt 7 § vid  tiden för passets utfärdande och hindret fortfarande består,
9. någon annan än den för vilken passet är utställt förfogar  över passet, eller
10. passinnehavaren är underkastad ett utreseförbud enligt 
31 a § lagen (1990:52) med särskilda bestämmelser om vård av  unga eller ett tillfälligt utreseförbud enligt 31 d § samma  lag.
Ett särskilt pass ska dessutom återkallas, när de skäl som har  föranlett passets utfärdande inte längre finns.
Vad som sägs i första stycket 2 ska inte gälla i det fall pass  har utfärdats utan vårdnadshavares medgivande enligt 11 §  andra stycket.
Vad som sägs i första stycket 10 ska inte gälla i det fall  pass har utfärdats enligt 7 a § andra stycket eller 11 §.
Lag (2020:351)
.
12 a §
Utöver vad som anges i 12 § ska passmyndigheten  återkalla ett vanligt pass när ett provisoriskt pass utfärdas  för passinnehavaren, om inte särskilda skäl talar emot det.
Lag (2016:135)
.
13 §
Återkallelse av pass enligt 12 § kan, om det med hänsyn  till omständigheterna är lämpligt, begränsas att gälla tills  vidare eller viss tid (provisorisk återkallelse). Sådan  återkallelse gäller högst sex månader.
Har pass återkallats provisoriskt, ska återkallelsen hävas så  snart hindret mot innehav av pass har upphört. När tiden för  provisorisk återkallelse har gått ut, ska innehavaren beredas  tillfälle att återfå passet.
Lag (2016:135)
.
14 §
I stället för att återkalla pass enligt 12 § kan  passmyndigheten, om det finns särskilda skäl och  passinnehavaren begär det, förkorta passets giltighetstid  eller begränsa dess giltighetsområde.
Lag (2016:135)
.
15 §
Görs enligt 24 eller 25 § framställning om återkallelse av pass, om provisorisk återkallelse av pass eller om begränsning i giltighet för pass skall passmyndigheten besluta i enlighet med framställningen, om passinnehavaren undergår kriminalvård som anges i 19 § eller bereds sjukvård som anges i 20 §.
16 §
Om återkallelse av pass och begränsning av giltighet för pass beslutar passmyndigheten på den ort där passinnehavaren uppehåller sig vid ärendets upptagande. Sådan fråga får också avgöras av den passmyndighet som har utfärdat passet. Om hävande av provisorisk återkallelse beslutar den passmyndighet som beslutat återkallelsen.
17 §
Om ett pass har återkallats, är passinnehavaren eller den  som annars förfogar över passet skyldig att på begäran av en  passmyndighet överlämna passet till passmyndigheten eller  annan myndighet. Detsamma gäller om ett beslut om begränsning  av passets giltighet har meddelats. I sådant fall ska passet  förses med en anteckning om begränsningen och så snart det kan  ske återställas till innehavaren. Passmyndigheten får förena  en begäran med vitesföreläggande.
Om ett pass, som ska överlämnas till en myndighet, finns hos  en passmyndighet eller uppvisas för en sådan myndighet, kan  myndigheten ta hand om det. Finns passet hos en annan  myndighet, ska det på begäran av passmyndigheten överlämnas  till denna.
Om en polisman, en kustbevakningstjänsteman eller en  tulltjänsteman påträffar ett pass som ska överlämnas till en  myndighet, får befattningshavaren ta hand om passet och låta  överlämna det till myndigheten. Åtgärden ska dokumenteras i  enlighet med 27 § polislagen (1984:387).
Lag (2024:722)
.
18 §
Passmyndigheten får besluta att pass ska omhändertas, om
1. fråga om återkallelse av passet enligt 12 § första  stycket 2, 4 eller 10 har uppkommit och det finns risk att  passinnehavaren reser ut ur landet innan beslut om  återkallelse hinner meddelas,
2. framställning enligt 24 eller 25 § har beslutats och det  finns risk att passinnehavaren reser ut ur landet innan fråga  om återkallelse av passet eller begränsning av dess giltighet  har slutbehandlats.
Bestämmelserna i 17 § tillämpas också när beslut om  omhändertagande har meddelats enligt första stycket.
Om pass som har omhändertagits enligt första stycket 1 inte  har återkallats inom en vecka efter passets omhändertagande,  ska innehavaren ges tillfälle att få tillbaka passet. Pass som  har omhändertagits enligt första stycket 2 ska förvaras av  passmyndigheten tills frågan om återkallelse eller begränsning  har avgjorts slutligt.
Lag (2020:351)
.
Passtillstånd m.m.
19 §
Passtillstånd fordras för den som
1. avtjänar fängelsestraff och inte är villkorligt frigiven, eller genomgår sluten ungdomsvård, utom när straffet eller vården är en månad eller kortare tid, eller
2. står under övervakning efter dom på skyddstillsyn eller efter villkorlig frigivning från fängelse.
Lag (2005:655)
.
20 §
Passtillstånd fordras för den som är intagen för vård enligt lagen (1991:1128) om psykiatrisk tvångsvård eller lagen
(1991:1129) om rättspsykiatrisk vård, dock endast om
1. chefsöverläkaren vid sjukvårdsinrättningen i den ordning regeringen föreskriver har gjort anmälan om att pass ej får utfärdas utan sådant tillstånd,
2. patienten genomgår rättspsykiatrisk vård med särskild utskrivningsprövning, eller
3. för patienten tidigare utfärdat pass efter intagningen har återkallats på grund av framställning enligt 24 § andra stycket.
Lag (1997:727)
.
21 §
En fråga om passtillstånd för den som avtjänar fängelsestraff enligt 19 § 1 eller står under övervakning enligt 19 § 2 prövas av Kriminalvården. Myndigheten får hänskjuta ärendet till övervakningsnämnd för avgörande. Ärendet skall alltid hänskjutas, om Kriminalvården finner att tillstånd inte bör meddelas. Ärenden som gäller den som avtjänar fängelsestraff skall hänskjutas till den övervakningsnämnd inom vars verksamhetsområde den kriminalvårdsanstalt där den intagne är inskriven är belägen. Ärenden som gäller den som står under övervakning skall hänskjutas till den övervakningsnämnd inom vars verksamhetsområde det frivårdskontor där den övervakade är inskriven är beläget. En fråga om passtillstånd för den som genomgår sluten ungdomsvård enligt 19 § 1 prövas av Statens institutionsstyrelse.
Passtillstånd skall vägras, om det skäligen kan antas att den dömde skulle ägna sig åt brottslig verksamhet i samband med en utlandsresa, att han eller hon genom att resa utomlands skulle söka undandra sig fortsatt verkställighet av den ådömda påföljden eller att resan annars skulle motverka hans eller hennes anpassning i samhället.
Lag (2005:974)
.
22 §
Frågor om passtillstånd enligt 20 § prövas av socialstyrelsen.
Passtillstånd skall vägras, om det med hänsyn till ändamålet med vården är olämpligt att patienten har pass.
Lag (1991:1963)
.
23 §
I ett passtillstånd kan det föreskrivas att pass får utfärdas endast med begränsad giltighet. I ett tillstånd som meddelas av Kriminalvården får dock en sådan föreskrift meddelas endast om den överensstämmer med vad sökanden har begärt.
Lag (2005:974)
.
24 §
Om en passinnehavare avtjänar fängelsestraff som anges i 19 § 1, eller står under övervakning enligt 19 § 2 och skulle passtillstånd ha vägrats enligt 21 § andra stycket, kan övervakningsnämnden besluta att framställning skall göras hos passmyndigheten om att passet skall återkallas. Om en passinnehavare genomgår sluten ungdomsvård enligt 19 § 1 och skulle passtillstånd ha vägrats enligt 21 § andra stycket, kan Statens institutionsstyrelse göra en motsvarande framställning.
Om en passinnehavare bereds vård som anges i 20 § och om det med hänsyn till ändamålet med vården är olämpligt att han eller hon har pass, kan Socialstyrelsen besluta att en framställning skall göras hos passmyndigheten om att passet skall återkallas.
Lag (2005:655)
.
25 §
I framställning enligt 24 § får begäras att passet skall återkallas endast provisoriskt på sex månader eller den kortare tid som anges i framställningen. I stället för återkallelse får begäras begränsning av passets giltighet.
26 §
Om en passmyndighet får kännedom om att ett pass har utfärdats i strid mot bestämmelserna om passtillstånd, skall den omedelbart anmäla detta till myndighet som anges i 24 §, om passinnehavaren fortfarande avtjänar fängelsestraff eller genomgår sluten ungdomsvård, står under övervakning eller bereds sjukvård som avses i nämnda paragraf.
Lag (2005:655)
.
Talan mot beslut i passärende m.m.
27 §
Passmyndighetens begäran enligt 17 § att överlämna pass får inte överklagas.
I annat fall än som avses i första stycket får passmyndighetens beslut överklagas hos allmän förvaltningsdomstol.
Prövningstillstånd krävs vid överklagande till kammarrätten.
Lag (2005:655)
.
28 §
Beslut av en övervakningsnämnd enligt denna lag får överklagas till tingsrätten i den ort där övervakningsnämnden är belägen. Överklagandet ska ges in till övervakningsnämnden.
Klagotiden räknas från den dag då den klagande fick del av beslutet. Vid överklagande gäller lagen (1996:242) om domstolsärenden. Övervakningsnämnden ska dock inte vara part i domstolen.
Beslut av Statens institutionsstyrelse enligt denna lag får överklagas till allmän förvaltningsdomstol.
En chefsöverläkares beslut om anmälan enligt 20 § 1 får inte överklagas. Socialstyrelsens beslut enligt denna lag får överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2010:618)
.
29 §
Har upphävts genom lagen (2010:618).
30 §
Beslut som enligt denna lag meddelas av en passmyndighet eller en allmän förvaltningsdomstol gäller omedelbart, om inte annat anges.
Lag (2005:655)
.
Särskilda bestämmelser
31 §
Föreligger med hänsyn till allmän tjänst som passökanden innehar eller eljest särskilda skäl, får pass utfärdas av utrikesdepartementet.
I fråga om sådant pass gäller ej 4, 6-16 och 18-30 §§:
Om återkallelse av pass som avses i första stycket beslutar utrikesdepartementet.
Lag (1981:1308)
.
32 §
Regeringen eller utrikesdepartementet får till förmån för passökande eller passinnehavare medge avvikelse från denna lag när det påkallas av särskilda förhållanden.
Lag (1981:1308)
.
33 §
Är riket i krig eller krigsfara eller råder sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen genom förordning meddela föreskrifter om pass, som begränsar rätten till pass för totalförsvarspliktiga eller som annars fordras av hänsyn till rikets försvar eller rikets säkerhet i övrigt.
Lag (1994:2067)
.
34 §
Vad som i denna lag föreskrivs om chefsöverläkare gäller även annan läkare som avses i 39 § eller 40 § andra stycket lagen (1991:1128) om psykiatrisk tvångsvård eller 23 § lagen (1991:1129) om rättspsykiatrisk vård.
Lag (1991:1963)
.
Övergångsbestämmelser
1985:931
Denna lag träder i kraft den 1 januari 1986. I fråga om överklagande av beslut som länsstyrelser eller passmyndigheter utom riket har meddelat före ikraftträdandet gäller äldre bestämmelser.
1986:1177
Denna lag träder i kraft den 1 januari 1987. I fråga om beslut som har meddelats före ikraftträdandet gäller dock äldre föreskrifter.
1987:698
Denna lag träder i kraft den 1 januari 1988. I fråga om en konkurs, i vilken konkursbeslutet har meddelats före ikraftträdandet gäller hänvisningarna till den nya konkurslagen i stället motsvarande bestämmelser i konkurslagen (1921:225).
1991:1963
Denna lag träder i kraft den 1 januari 1992. Ärenden hos en utskrivningsnämnd eller psykiatriska nämnden som inte har avgjorts före ikraftträdandet och ärenden i vilka beslut enligt äldre bestämmelser därefter överklagas hos en sådan nämnd skall efter ikraftträdandet prövas av socialstyrelsen.
1995:1703
Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.
2005:655
1. Denna lag träder i kraft den 1 oktober 2005.
2. Pass, som har utfärdats enligt äldre bestämmelser och inte har återkallats, gäller fortfarande under den tid som anges i passet.
3. Överklaganden som har kommit in till länsstyrelsen före den 1 oktober 2005 men som vid lagens ikraftträdande ännu inte har avgjorts skall överlämnas till allmän förvaltningsdomstol och handläggas i enlighet med 27 § i dess nya lydelse.
2010:618
Denna lag träder i kraft den 1 april 2011. Ärenden som kommit in till hovrätten före ikraftträdandet men ännu inte avgjorts handläggs enligt äldre bestämmelser.
2016:135
1. Denna lag träder i kraft den 15 april 2016.
2. Pass som har utfärdats enligt äldre bestämmelser och inte  har återkallats gäller fortfarande under den tid som anges i  passet.
2025:798
1. Denna lag träder i kraft den 1 juli 2026.
2. Vid tillämpningen av 7 § 11 ska ett beslut om att sökanden  ska lämna ifrån sig sitt pass, eller om ett förbud att utfärda  pass för sökanden, som har meddelats enligt 6 kap. 6 §  konkurslagen (1987:672) i dess lydelse före den 1 juli 2026,  anses som ett beslut enligt 6 kap. 6 b § konkurslagen.
Lag (2025:798)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.