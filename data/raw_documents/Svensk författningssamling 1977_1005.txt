Title: Förordning (1977:1005) om nordisk verkställighet på privaträttens område
SFS Number: Svensk författningssamling 1977:1005
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19771005-om-nordisk-verkstallighet_sfs-1977-1005/
Source Link: http://rkrattsbaser.gov.se/sfst?bet=1977:1005
Amendment Register Link: http://rkrattsbaser.gov.se/sfsr?bet=1977:1005
Ministry/Authority: Justitiedepartementet DÅ
Issued: 1977-12-01
Metadata: {"Utfärdad": "1977-12-01", "Ändrad": "t.o.m. SFS 2015:765"}

==================================================

Förordning (1977:1005) om nordisk verkställighet på privaträttens område
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:1005
Departement/myndighet
:   
Justitiedepartementet DÅ
Utfärdad
:   
1977-12-01
Ändrad
:   
t.o.m. SFS 2015:765
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning avser verkställighet med stöd  av konventionen den 11 oktober 1977 mellan Sverige, Danmark,  Finland, Island och Norge om erkännande och verkställighet av domar på privaträttens område.
2 §
Kronofogdemyndigheten för förteckning över verkställighetsmyndigheter i de nordiska länderna. Myndigheten lämnar på begäran upplysning om behörig verkställighetsmyndighet och om vad sökanden skall iakttaga vid ansökan om verkställighet.
Kronofogdemyndigheten underrättar justitiedepartementen i de övriga nordiska länderna om ändringar i fråga om tingsrätternas behörighet. Förordning (2006:757).
Verkställighet i Sverige
3 §
Ansökan om verkställighet enligt lagen (1977:595) om erkännande och verkställighet av nordiska domar på privaträttens område görs skriftligen hos Kronofogdemyndigheten eller den tingsrätt som är behörig att pröva ansökningen.
Förordning (2006:757).
4 §
Kronofogdemyndigheten för en förteckning över vilka  myndigheter i de nordiska länderna som utfärdar bevis om att  en exekutionstitel får verkställas eller att den kan utgöra  grund för verkställighet i ursprungsstaten.  Kronofogdemyndigheten lämnar på begäran upplysningar om  vilken myndighet i ursprungsstaten som är behörig att utfärda  sådana bevis. Förordning (2015:765).
Verkställighet i annat nordiskt land
5 §
En ansökan om verkställighet av svensk exekutionstitel görs i Danmark hos fogedrett, i Finland hos tingsrätt och i Norge hos tingsrett. Förordning (2007:66).
6 §
Bevis, som vid verkställighet i annat nordiskt land krävs om att exekutionstitel får verkställas eller kan utgöra grund för verkställighet i Sverige, utfärdas av Kronofogdemyndigheten.
(Förordning (2006:757).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.