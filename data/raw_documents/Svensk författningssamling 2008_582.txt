Title: Lag (2008:582) om gruppundantag för konkurrensbegränsande specialiseringsavtal
SFS Number: Svensk författningssamling 2008:582
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008582-om-gruppundantag-for_sfs-2008-582/
Source Link: http://rkrattsbaser.gov.se/sfst?bet=2008:582
Amendment Register Link: http://rkrattsbaser.gov.se/sfsr?bet=2008:582
Ministry/Authority: Klimat- och näringslivsdepartementet RSN
Issued: 2008-06-18
Metadata: {"Utfärdad": "2008-06-18", "Ändrad": "t.o.m. SFS 2024:707"}

==================================================

Lag (2008:582) om gruppundantag för konkurrensbegränsande specialiseringsavtal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:582
Departement/myndighet
:   
Klimat- och näringslivsdepartementet RSN
Utfärdad
:   
2008-06-18
Ändrad
:   
t.o.m. SFS 2024:707
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag tillämpas på specialiseringsavtal som innehåller  sådana konkurrensbegränsningar som omfattas av 2 kap. 1 §  konkurrenslagen (2008:579) (konkurrensbegränsande  specialiseringsavtal).
Det som i lagen sägs om avtal ska även tillämpas på beslut av  en sammanslutning av företag och på samordnade förfaranden av  företag.
Lag (2024:707)
.
2 §
Termer och uttryck i denna lag har samma betydelse som i  kommissionens förordning (EU) 2023/1067 av den 1 juni 2023 om  tillämpningen av artikel 101.3 i fördraget om Europeiska  unionens funktionssätt på vissa grupper av  specialiseringsavtal.
Lag (2024:707)
.
3 §
De villkor och begränsningar som följer av artikel 3-5 i  förordning (EU) 2023/1067 ska tillämpas på  konkurrensbegränsande specialiseringsavtal. När det i  artiklarna hänvisas till artikel 2 gäller dock i stället  undantaget i 4 §.
Lag (2024:707)
.
4 §
Konkurrensbegränsande specialiseringsavtal som uppfyller  förut-sättningarna i artikel 3-5 i förordning (EU) 2023/1067  och som inte har följder som är oförenliga med 2 kap. 2 §  konkurrenslagen är undantagna från förbudet mot  konkurrensbegränsande samarbete mellan företag i 2 kap. 1 §  konkurrenslagen.
Undantaget i första stycket gäller även för
1. specialiseringsavtal som innehåller bestämmelser om  överlåtelse eller licensiering av immateriella rättigheter  till en eller flera av parterna, under förutsättning att dessa  bestämmelser inte utgör det primära syftet med dessa avtal,  men är direkt knutna till dem och nödvändiga för genomförandet  av dem, och
2. specialiseringsavtal genom vilka
a) parterna godtar en exklusiv inköpsskyldighet eller en  exklusiv leveransskyldighet, eller
b) parterna inte självständigt säljer specialiserings-
produkterna utan distribuerar dem gemensamt.
Lag (2024:707)
.
Övergångsbestämmelser
2011:873
1. Denna lag träder i kraft den 1 augusti 2011.
2. Äldre föreskrifter gäller till utgången av december 2012 för avtal som var i kraft den 1 augusti 2011. Äldre föreskrifter gäller dock inte för avtal som vid ikraftträdandet uppfyller villkoren för gruppundantag enligt de nya föreskrifterna.
2024:707
1. Denna lag träder i kraft den 1 december 2024.
2. Äldre föreskrifter gäller dock till utgången av juni 2025  för konkurrensbegränsande specialiseringsavtal som ingåtts  före ikraftträdandet och som vid ikraftträdandet inte  uppfyller villkoren för gruppundantag enligt de nya  föreskrifterna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.