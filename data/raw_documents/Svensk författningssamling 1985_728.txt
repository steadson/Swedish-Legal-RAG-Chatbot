Title: Förordning (1985:728) om krigsplaceringspremie för flygförare i flygvapnet
SFS Number: Svensk författningssamling 1985:728
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985728-om-krigsplaceringspremie-for_sfs-1985-728/
Source Link: http://rkrattsbaser.gov.se/sfst?bet=1985:728
Amendment Register Link: http://rkrattsbaser.gov.se/sfsr?bet=1985:728
Ministry/Authority: Försvarsdepartementet
Issued: 1985-08-29
Metadata: {"Utfärdad": "1985-08-29", "Ändrad": "t.o.m. SFS 2018:947"}

==================================================

Förordning (1985:728) om krigsplaceringspremie för flygförare i flygvapnet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:728
Departement/myndighet
:   
Försvarsdepartementet
Utfärdad
:   
1985-08-29
Ändrad
:   
t.o.m. SFS 2018:947
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning tillämpas på den som den 1 mars 1985 ingick i någon av flygvapnets personalkårer och var anställd vid försvarsmakten som yrkesofficer eller yrkesofficersaspirant i flygtjänst eller, utan att vara anställd, var under utbildning till yrkesofficer i flygtjänst.
2 §
Den som vid utgången av det år då han fyller 38 år utövar tjänst som yrkesofficer och är krigsplacerad eller på annat sätt beordrad som förare på något av flygplanen 35, 37, 39 eller 60 har rätt till krigsplaceringspremie.
Den som varit krigsplacerad eller på annat sätt beordrad som förare på något av de i första stycket angivna flygplanen men som till följd av skada som han har ådragit sig under flygtjänstgöring inte kan vara förare på ett sådant flygplan har också rätt till krigsplaceringspremie, om han utövar tjänst som yrkesofficer vid försvarsmakten vid utgången av det år då han fyller 38 år.
3 §
Om någon avlider före utgången av det år då han fyller 38 år och då uppfyller kraven i övrigt enligt 2 §, får den avlidnes maka och barn rätt till krigsplaceringspremie.
Om den avlidne var ogift men sedan minst sex månader sammanbodde med en ogift kvinna under äktenskapsliknande förhållanden vid dödsfallet, skall hon likställas med maka.
4 §
Krigsplaceringspremiens storlek framgår av följande tabell.
Yrkesofficerens     Premie (antal prisbasbelopp)
födelseår:
Till             Till maka     Till varje
yrkesofficeren   enligt 3 §    barn enligt
3 §
1952 eller senare   15               7,5           3,75
1951                10               5             2,5
1950                7                3,5           1,75
1949                5                2,5           1,25
1948                3                1,5           0,75
1947                1                0,5           0,25
Med prisbasbelopp avses prisbasbeloppet enligt 2 kap. 6 och 7 §§ socialförsäkringsbalken för det år då utbetalning av premien sker. Förordning (2010:1667).
5 §
Krigsplaceringspremien betalas ut av Försvarsmakten. Om premien uppgår till mer än ett prisbasbelopp, betalas den ut med ett prisbasbelopp eller det lägre belopp som kan återstå varje år med början året närmast efter det år då den anställde fyllde 38 år eller, i de fall som avses i 3 §, året närmast efter dödsfallet.
Försvarsmakten får på framställning av den som har rätt till krigsplaceringspremie besluta om utbetalning av hela premien på en gång eller med större belopp än ett prisbasbelopp.
Förordning (2010:1667).
6 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:947).
Övergångsbestämmelser
1995:244
Denna förordning träder i kraft den 1 april 1995.
Beslut som har meddelats före ikraftträdandet överklagas enligt äldre bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.