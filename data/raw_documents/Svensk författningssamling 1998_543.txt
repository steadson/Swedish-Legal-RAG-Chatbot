Title: Lag (1998:543) om hälsodataregister
SFS Number: Svensk författningssamling 1998:543
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998543-om-halsodataregister_sfs-1998-543/
Source Link: http://rkrattsbaser.gov.se/sfst?bet=1998:543
Amendment Register Link: http://rkrattsbaser.gov.se/sfsr?bet=1998:543
Ministry/Authority: Socialdepartementet
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2018:439"}

==================================================

Lag (1998:543) om hälsodataregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:543
Departement/myndighet
:   
Socialdepartementet
Utfärdad
:   
1998-06-11
Ändrad
:   
t.o.m. SFS 2018:439
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Central förvaltningsmyndighet inom hälso- och sjukvården får utföra automatiserad behandling av personuppgifter i hälsodataregister. Den centrala förvaltningsmyndighet som utför behandlingen av personuppgifter är personuppgiftsansvarig.
Förhållandet till annan reglering
2 §
Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:439)
.
Ändamål
3 §
Personuppgifter i ett hälsodataregister får behandlas för följande ändamål:
1. framställning av statistik,
2. uppföljning, utvärdering och kvalitetssäkring av hälso- och sjukvård, och
3. forskning och epidemiologiska undersökningar.
Innehåll
4 §
Ett hälsodataregister får innehålla endast de uppgifter som behövs för de ändamål för vilka personuppgifter får behandlas enligt 3 §.
Samkörning
5 §
Den som är personuppgiftsansvarig för behandlingen av personuppgifter i ett hälsodataregister får för de ändamål som anges i 3 § hämta personuppgifter till registret genom samkörning.
Uppgiftsskyldighet
6 §
Den som bedriver verksamhet inom hälso- och sjukvården skall lämna uppgifter till ett hälsodataregister för de ändamål som anges i 3 §.
Sökbegrepp
7 §
Som sökbegrepp i ett hälsodataregister får användas uppgifter som enligt 4 § får ingå i ett hälsodataregister.
Direktåtkomst
8 §
Endast den som är personuppgiftsansvarig får ha direktåtkomst till uppgifter i ett hälsodataregister.
Utlämnande på medium för automatiserad behandling
9 §
Personuppgifter i ett hälsodataregister får lämnas ut på medium för automatiserad behandling endast om uppgifterna skall användas för de ändamål som anges i 3 §.
Sekretess
10 §
I offentlighets- och sekretesslagen (2009:400) finns bestämmelser om begränsningar i rätten att lämna ut personuppgifter.
Lag (2009:472)
.
11 §
Har upphävts genom
lag (2018:439)
.
Bemyndiganden
12 §
Regeringen får meddela föreskrifter om
1. vilka myndigheter som får föra hälsodataregister enligt 1 §,
2. begränsning av de i 3 § angivna ändamålen,
3. begränsningar av de uppgifter som ett hälsodataregister enligt 4 § får innehålla,
4. begränsningar av samkörning enligt 5 §,
5. uppgiftsskyldighet enligt 6 §, och
6. begränsningar i rätten att bevara uppgifter.
Övergångsbestämmelser
1998:543
Denna lag träder i kraft den 24 oktober 1998. Om behandling av personuppgifter för ett ändamål som avses i denna lag påbörjats före ikraftträdandet gäller äldre bestämmelser t.o.m. den 30 september 2001 om behandlingen inte omfattas av ett hälsodataregister enligt denna lag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.