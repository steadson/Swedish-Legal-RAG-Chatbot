Title: Lag (1992:1403) om totalförsvar och höjd beredskap
SFS Number: Svensk författningssamling 1992:1403
URL: https://www.riksdagen.se/sv/dokument-och-lagar/dokument/svensk-forfattningssamling/lag-19921403-om-totalforsvar-och-hojd-beredskap_sfs-1992-1403/
Source Link: http://rkrattsbaser.gov.se/sfst?bet=1992:1403
Amendment Register Link: http://rkrattsbaser.gov.se/sfsr?bet=1992:1403
Ministry/Authority: Försvarsdepartementet
Issued: 1992-12-17
Metadata: {"Utfärdad": "1992-12-17", "Ändrad": "t.o.m. SFS 2019:880"}

==================================================

Lag (1992:1403) om totalförsvar och höjd beredskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1403
Departement/myndighet
:   
Försvarsdepartementet
Utfärdad
:   
1992-12-17
Ändrad
:   
t.o.m. SFS 2019:880
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Totalförsvar är verksamhet som behövs för att förbereda Sverige för krig.
För att stärka landets försvarsförmåga kan beredskapen höjas. Höjd beredskap är antingen skärpt beredskap eller högsta beredskap. Under högsta beredskap är totalförsvar all samhällsverksamhet som då skall bedrivas.
Totalförsvar består av militär verksamhet (militärt försvar) och civil verksamhet (civilt försvar).
Lag (1996:1470)
.
2 §
Totalförsvarsresurser skall utformas så att de även kan användas vid internationella fredsfrämjande och humanitära insatser och stärka samhällets förmåga att förebygga och hantera svåra påfrestningar på samhället.
Lag (1996:1470)
.
3 §
Är Sverige i krig råder högsta beredskap.
Är Sverige i krigsfara eller råder det sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen besluta om skärpt eller högsta beredskap.
Lag (1996:1470)
.
4 §
Beslut enligt 3 § får avse en viss del av landet eller en viss verksamhet.
Lag (1996:1470)
.
5 §
När förhållanden som avses i 3 § inte längre råder, skall regeringen besluta att höjd beredskap inte längre skall gälla.
Lag (1996:1470)
.
6 §
Beslut om höjd beredskap skall tillkännages på det sätt som regeringen bestämmer.
Lag (1996:1470)
.
7 §
Vid höjd beredskap ska kommuner och regioner vidta de  särskilda åtgärder i fråga om planering och inriktning av  verksamheten, tjänstgöring och ledighet för personal samt  användning av tillgängliga resurser som är nödvändiga för att  de under de rådande förhållandena ska kunna fullgöra sina  uppgifter inom totalförsvaret.
Vid höjd beredskap ska de enskilda organisationer och företag  som enligt överenskommelse eller på annan grund är skyldiga  att fortsätta sin verksamhet i krig vidta de särskilda  åtgärder i fråga om planering och inriktning av verksamheten,  tjänstgöring och ledighet för personal samt användning av  tillgängliga resurser som är nödvändiga för att de under de  rådande förhållandena ska kunna fullgöra dessa skyldigheter.
Innebörden i övrigt av att höjd beredskap råder framgår av  andra författningar.
Lag (2019:880)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.