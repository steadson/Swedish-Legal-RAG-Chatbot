Title: Förordning (2007:1348) med instruktion för Överklagandenämnden för studiestöd
SFS Number: Svensk författningssamling 2007:1348
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071348-med-instruktion-for_sfs-2007-1348/
Source Link: http://rkrattsbaser.gov.se/sfst?bet=2007:1348
Amendment Register Link: http://rkrattsbaser.gov.se/sfsr?bet=2007:1348
Ministry/Authority: Utbildningsdepartementet
Issued: 2007-12-13
Metadata: {"Utfärdad": "2007-12-13", "Ändrad": "t.o.m. SFS 2022:869"}

==================================================

Förordning (2007:1348) med instruktion för Överklagandenämnden för studiestöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1348
Departement/myndighet
:   
Utbildningsdepartementet
Utfärdad
:   
2007-12-13
Ändrad
:   
t.o.m. SFS 2022:869
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Överklagandenämnden för studiestöd har till uppgift att  pröva sådana överklaganden av Centrala studiestödsnämndens  beslut som anges i 6 kap. 11 § studiestödslagen (1999:1395).
Nämnden har även till uppgift att pröva överklaganden av  beslut om lärlingsersättning enligt förordningen (2013:1121)  om kostnadsersättning till elever i gymnasial  lärlingsutbildning och lärlingsliknande utbildning inom  introduktionsprogram, beslut om studiestartsstöd enligt lagen 
(2017:527) om studiestartsstöd och beslut om  omställningsstudiestöd enligt lagen (2022:856) om  omställningsstudiestöd. Förordning (2022:869).
Ledning
2 §
Överklagandenämnden för studiestöd leds av en myndighetschef.
Beslutande organ
3 §
Inom myndigheten finns det ett särskilt beslutsorgan som benämns Överklagandenämnden.
4 §
Överklagandenämnden ska avgöra sådana ärenden om  överklaganden som anges i 6 kap. 11 § studiestödslagen 
(1999:1395), 21 § förordningen (2013:1121) om  kostnadsersättning till elever i gymnasial lärlingsutbildning  och lärlingsliknande utbildning inom introduktionsprogram, 
30 § lagen (2017:527) om studiestartsstöd och 47 § lagen 
(2022:856) om omställningsstudiestöd. Förordning (2022:869).
5 §
Överklagandenämnden består av myndighetschefen, en ordförande, en vice ordförande och fem andra ledamöter.
Ordföranden, vice ordföranden och myndighetschefen ska vara eller ha varit ordinarie domare. Av de andra ledamöterna ska två vara jurister, två ha särskild insikt i de studerandes förhållanden och en ha särskild sakkunskap om utbildningsväsendet. I den utsträckning det behövs ska det finnas ersättare för ledamöterna. Förordning (2013:699).
6 §
Överklagandenämnden är beslutför när ordföranden eller vice ordföranden och minst tre andra ledamöter, varav minst en jurist, är närvarande.
6 a §
Överklagandenämnden får lämna över till en ledamot eller  ersättare i nämnden som är eller har varit ordinarie domare  att avgöra ärenden om överklaganden som är av sådant slag att  nämndens vägledande avgöranden kan tillämpas eller som annars  är av det slaget att de inte behöver avgöras av nämnden.
Förordning (2022:236).
7 §
Överklagandenämnden ansvarar för sina beslut.
Överklagandenämnden ansvarar för sin verksamhet inför myndighetens ledning.
8 §
Myndighetens ledning ansvarar inför regeringen för att Överklagandenämnden tilldelas medel och resurser i övrigt för sin verksamhet samt för att verksamheten bedrivs författningsenligt och effektivt samt att den redovisas på ett tillförlitligt sätt.
Anställningar och uppdrag
9 §
Direktören är myndighetschef.
10 §
Ledamöterna i Överklagandenämnden, utom myndighetschefen, och ersättarna utses av regeringen för en bestämd tid.
Ärendenas handläggning
11 §
Ärendena ska avgöras efter föredragning.
Myndigheten får i arbetsordningen meddela föreskrifter om  eller i ett enskilt fall besluta att ärenden om överklaganden  som avgörs enligt 6 a § och ärenden som är av administrativ  art inte behöver föredras. Förordning (2022:236).
Undantag från myndighetsförordningen
12 §
Följande bestämmelser i myndighetsförordningen (2007:515)
ska inte tillämpas på Överklagandenämnden för studiestöd:
7 § om medverkan i EU-arbetet och annat internationellt samarbete, och
27 § om rätt att företräda staten vid domstol.
Övergångsbestämmelser
2007:1348
1. Denna förordning träder i kraft den 1 januari 2008, då förordningen (2001:79) med instruktion för Överklagandenämnden för studiestöd ska upphöra att gälla.
2. Överklagandenämnden för studiestöd ska även efter den 1 januari 2008 pröva överklaganden i ärenden om bidrag vid korttidsstudier enligt den upphävda förordningen (2001:362) om bidrag vid korttidsstudier.
3. Överklagandenämnden för studiestöd ska även efter den 1 januari 2008 pröva överklaganden i ärenden om rekryteringsbidrag enligt den upphävda lagen (2002:624) om rekryteringsbidrag till vuxenstuderande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.