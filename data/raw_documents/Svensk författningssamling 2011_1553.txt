Title: Förordning (2011:1553) om tillämpning av EU-förordning och avtal om administrativt samarbete och bedrägeribekämpning på mervärdesskatteområdet
SFS Number: Svensk författningssamling 2011:1553
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20111553-om-tillampning-av_sfs-2011-1553/
Source Link: http://rkrattsbaser.gov.se/sfst?bet=2011:1553
Amendment Register Link: http://rkrattsbaser.gov.se/sfsr?bet=2011:1553
Ministry/Authority: Finansdepartementet S2
Issued: 2011-12-15
Metadata: {"Utfärdad": "2011-12-15", "Ändrad": "t.o.m. SFS 2024:1080"}

==================================================

Förordning (2011:1553) om tillämpning av EU-förordning och avtal om administrativt samarbete och bedrägeribekämpning på mervärdesskatteområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:1553
Departement/myndighet
:   
Finansdepartementet S2
Utfärdad
:   
2011-12-15
Ändrad
:   
t.o.m. SFS 2024:1080
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Skatteverket är behörig myndighet vid tillämpningen av  rådets förordning (EU) nr 904/2010 av den 7 oktober 2010 om  administrativt samarbete och kampen mot  mervärdesskattebedrägeri.
Skatteverket är också nationell kontaktpunkt med ansvar för  automatiska förfrågningar om uppgifter om  fordonsregistreringar till utländska kontaktpunkter enligt  artikel 21a i förordningen (utgående förfrågningar). Av 1 kap. 
7 § tredje stycket 2 vägtrafikdataförordningen (2019:382)  framgår att Transportstyrelsen är nationell kontaktpunkt med  ansvar för automatiska förfrågningar från utländska  kontaktpunkter enligt samma artikel (inkommande  förfrågningar).
Skatteverket är också behörig myndighet vid tillämpningen av  avtalet mellan Europeiska unionen och Konungariket Norge om  administrativt samarbete, bedrägeribekämpning och indrivning  av fordringar på mervärdesskatteområdet, i de delar som avser  administrativt samarbete och bedrägeribekämpning. Av artikel 
40.5 i avtalet och lagen (2011:1537) om bistånd med indrivning  av skatter och avgifter inom Europeiska unionen framgår att  Kronofogdemyndigheten är behörig myndighet vid tillämpningen  av de delar i avtalet som avser bistånd vid indrivning.
Vid tillämpning av protokollet om administrativt samarbete och  bedrägeribekämpning inom området mervärdesskatt och om  ömsesidigt bistånd för indrivning av fordringar som avser  skatter och tullar, som är fogat till och utgör en del av  avtalet om handel och samarbete mellan Europeiska unionen och  Europeiska atomenergigemenskapen, å ena sidan, och Förenade  kungariket Storbritannien och Nordirland, å andra sidan, är
1. Skatteverket behörig myndighet i de delar som avser  administrativt samarbete och bedrägeribekämpning, och
2. Kronofogdemyndigheten behörig myndighet i de delar som  avser bistånd vid indrivning. Förordning (2021:369).
1 a §
Skatteverket är sådant centralt kontaktkontor som avses  i artikel 4.1 i rådets förordning (EU) nr 904/2010.
Skatteverket är sådant centralt kontaktkontor som avses i  artikel 4.2 a i avtalet mellan Europeiska unionen och Norge.  Av artikel 40.5 i avtalet och förordningen (2011:1546) om  bistånd med indrivning av skatter och avgifter inom Europeiska  unionen framgår att Kronofogdemyndigheten är sådant centralt  kontaktkontor som avses i artikel 4.2 b i avtalet.
Skatteverket är också sådant centralt kontaktkontor som avses  i artikel PVAT.4.2 a i protokollet om administrativt samarbete  och bedrägeribekämpning till avtalet mellan Europeiska unionen  och Förenade kungariket, och Kronofogdemyndigheten är sådant  centralt kontaktkontor som avses i artikel PVAT.4.2 b i  protokollet. Förordning (2021:369).
2 §
Skatteverket ska upprätthålla databaser med den  information som avses i artikel 17.1 a-g i förordning (EU)  nr 904/2010. Skatteverket ska också till Europeiska  kommissionen lämna sådana statistikuppgifter som avses i  artikel 49 i den förordningen.
Skatteverket ska lämna sådana statistikuppgifter som avses i
1. artikel 20 i avtalet mellan Europeiska unionen och Norge,  och
2. artikel PVAT.18 i protokollet om administrativt samarbete  och bedrägeribekämpning till avtalet mellan Europeiska unionen  och Förenade kungariket. Förordning (2024:1080).
3 §
Tullverket ska till Skatteverket överlämna de uppgifter  som Tullverket förfogar över och som behövs för att  Skatteverket ska kunna fullgöra sina uppgifter enligt
1. förordning (EU) nr 904/2010,
2. avtalet mellan Europeiska unionen och Norge, och
3. protokollet om administrativt samarbete och  bedrägeribekämpning till avtalet mellan Europeiska unionen och  Förenade kungariket.
Skatteverket och Tullverket ska även i övrigt genom utbyte av  information och annan samverkan se till att det administrativa  samarbetet bedrivs på ett effektivt sätt. Förordning (2021:369).
Övergångsbestämmelser
2011:1553
1. Denna förordning träder i kraft den 1 januari 2013 i fråga om 2 § och i övrigt den 1 januari 2012.
2. Genom denna förordning upphävs förordningen (2003:1107) om tillämpning av rådets förordning (EG) nr 1798/2003 av den 7 oktober 2003 om administrativt samarbete i fråga om mervärdesskatt och om upphävande av förordning (EEG) nr 218/92.
3. Bestämmelserna i 3 § i den upphävda förordningen gäller dock fortfarande till utgången av 2012.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.