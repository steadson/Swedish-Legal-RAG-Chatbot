Title: Lag (2014:799) om sprängämnesprekursorer
SFS Number: Svensk författningssamling 2014:799
URL: https://www.riksdagen.se/sv/dokument-och-lagar/dokument/svensk-forfattningssamling/lag-2014799-om-sprangamnesprekursorer_sfs-2014-799/
Source Link: http://rkrattsbaser.gov.se/sfst?bet=2014:799
Amendment Register Link: http://rkrattsbaser.gov.se/sfsr?bet=2014:799
Ministry/Authority: Försvarsdepartementet
Issued: 2014-06-19
Metadata: {"Utfärdad": "2014-06-19", "Ändrad": "t.o.m. SFS 2024:875"}

==================================================

Lag (2014:799) om sprängämnesprekursorer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:799
Departement/myndighet
:   
Försvarsdepartementet
Utfärdad
:   
2014-06-19
Ändrad
:   
t.o.m. SFS 2024:875
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens innehåll
1 §
I denna lag finns bestämmelser som kompletterar  Europaparlamentets och rådets förordning (EU) 2019/1148 av den 
20 juni 2019 om saluföring och användning av  sprängämnesprekursorer, om ändring av förordning (EG) nr 
1907/2006 och om upphävande av förordning (EU) nr 98/2013, i  den ursprungliga lydelsen (EU:s förordning om  sprängämnesprekursorer).
Lag (2020:861)
.
Uttryck i lagen
2 §
Med ämne, blandning, tillhandahållande, införsel,  användning, misstänkt transaktion, enskild, professionell  användare, ekonomisk aktör, internetbaserad marknadsplats,  sprängämnesprekursorer som omfattas av restriktioner och  reglerad sprängämnesprekursor avses i denna lag detsamma som i  artikel 3 i EU:s förordning om sprängämnesprekursorer.
Lag (2020:861)
.
Tillstånd
3 §
Trots förbudet i artikel 5.1 i EU:s förordning om  sprängämnesprekursorer får enskilda ges tillstånd att  förvärva, införa, inneha och använda väteperoxid, nitrometan,  svavelsyra och salpetersyra, och blandningar som innehåller  dessa ämnen, över de koncentrationsgränser som anges i kolumn 
2 och upp till de övre gränsvärden som anges i kolumn 3 i  bilaga I till EU:s förordning om sprängämnesprekursorer.
Lag (2020:861)
.
4 §
Frågor om tillstånd prövas av den myndighet som regeringen bestämmer (tillståndsmyndigheten).
5 §
Har upphävts genom
lag (2020:861)
.
Tillsyn
6 §
En kommun ska ansvara för tillsynen över att  bestämmelserna i artiklarna 5 och 7-9 i EU:s förordning om  sprängämnesprekursorer följs inom kommunen, i de delar  tillsynen avser ekonomiska aktörer, professionella användare  och enskilda. En kommun ska också ansvara för tillsynen över  att enskilda inom kommunen har de tillstånd som krävs och att,  om tillstånd har meddelats, villkoren för tillstånd är  uppfyllda enligt artikel 6.3 i EU:s förordning om  sprängämnesprekursorer.
Den myndighet som regeringen bestämmer ska ansvara för  tillsynen över att bestämmelserna i artiklarna 7.3, 8.5, 9.1, 
9.2 och 9.4 i EU:s förordning om sprängämnesprekursorer följs,  i de delar tillsynen avser internetbaserade marknadsplatser.
Lag (2020:861)
.
7 §
En tillsynsmyndighet har rätt att på begäran få de upplysningar och handlingar som behövs för tillsynen.
En tillsynsmyndighet har rätt att få tillträde till lokaler där den ekonomiska aktören bedriver sin verksamhet. Detta gäller dock inte utrymmen som utgör någons bostad.
Polismyndigheten ska lämna den hjälp som behövs för att tillsynen ska kunna genomföras.
8 §
En tillsynsmyndighet får meddela de förelägganden som  behövs för att EU:s förordning om sprängämnesprekursorer ska  följas.
Ett beslut om föreläggande får förenas med vite.
Lag (2020:861)
.
Rätt till information
9 §
Den myndighet som regeringen bestämmer och en kommun har  rätt att begära ut information enligt artikel 8.4 i EU:s  förordning om sprängämnesprekursorer.
Lag (2020:861)
.
Nationell kontaktpunkt
10 §
Den myndighet som regeringen bestämmer ska vara nationell  kontaktpunkt enligt artikel 9.3 i EU:s förordning om  sprängämnesprekursorer.
Lag (2020:861)
.
Avgifter
11 §
Avgift får tas ut för tillståndsprövning och tillsyn enligt denna lag.
Straff och förverkande
12 §
Den som uppsåtligen eller av oaktsamhet bryter mot  förbudet i artikel 5.1 i EU:s förordning om  sprängämnesprekursorer genom att tillhandahålla, förvärva,  inneha eller använda sprängämnesprekursorer som omfattas av  restriktioner, utan att tillstånd enligt 3 § denna lag  meddelats, ska dömas till böter eller fängelse i högst ett år.
Om ett brott enligt första stycket är att anse som grovt är  straffet fängelse, lägst sex månader och högst fyra år. Vid  bedömningen av om brottet är grovt ska det särskilt beaktas om  gärningen avsett särskilt stor mängd, annars varit av särskilt  farlig art eller inneburit en betydande risk för att  sprängämnesprekursorerna hade kunnat komma till brottslig  användning.
Lag (2020:861)
.
13 §
Till böter eller fängelse i högst sex månader ska den  dömas som uppsåtligen eller av grov oaktsamhet låter bli att
1. kontrollera en försäljning i enlighet med artikel 8.2 i  EU:s förordning om sprängämnesprekursorer till en  professionell användare eller en ekonomisk aktör,
2. rapportera misstänkta transaktioner eller försök till  sådana i enlighet med artikel 9.1 eller 9.4 i EU:s förordning  om sprängämnesprekursorer, eller
3. rapportera betydande försvinnanden eller stölder av en  reglerad sprängämnesprekursor eller av en sprängämnesprekursor  som omfattas av restriktioner i enlighet med artikel 9.5 eller 
9.6 i EU:s förordning om sprängämnesprekursorer.
Lag (2020:861)
.
14 §
I ringa fall ska det inte dömas till ansvar enligt denna  lag.
Till ansvar enligt 12 § första stycket eller enligt 13 § döms  det inte om ansvar för gärningen kan dömas ut enligt  brottsbalken, lagen (2000:1225) om straff för smuggling eller  terroristbrottslagen (2022:666).
Lag (2022:687)
.
15 §
Om en sprängämnesprekursor enligt denna lag förverkas  enligt 36 kap. brottsbalken, får även dess förpackning  förverkas.
Lag (2024:875)
.
16 §
Har upphävts genom
lag (2024:875)
.
Överklagande
17 §
Tillståndsmyndighetens beslut får överklagas till allmän  förvaltningsdomstol.
En kommuns tillsynsbeslut enligt denna lag får överklagas till  länsstyrelsen. Länsstyrelsens beslut får överklagas till  allmän förvaltningsdomstol.
Övriga tillsynsbeslut enligt denna lag får överklagas till  allmän förvaltningsdomstol.
Prövningstillstånd krävs vid överklagande till kammarrätten.
Lag (2020:861)
.
18 §
Ett beslut om återkallelse av ett tillstånd gäller omedelbart om inget annat anges i beslutet.
Bemyndigande
19 §
Regeringen eller den myndighet som regeringen bestämmer  får meddela föreskrifter om
1. erkännande av tillstånd som meddelats av de behöriga  myndigheterna i andra medlemsstater enligt artikel 6.7 i EU:s  förordning om sprängämnesprekursorer,
2. tillsyn enligt 6 § andra stycket, och
3. avgiftens storlek för tillstånd enligt 3 § och tillsyn  enligt 6 § andra stycket.
Regeringen eller den kommun som regeringen bestämmer får  meddela föreskrifter om tillsyn enligt 6 § första stycket. En  kommun får meddela föreskrifter om avgiftens storlek för  tillsyn enligt 6 § första stycket.
Lag (2020:861)
.
Övergångsbestämmelser
2017:769
1. Denna lag träder i kraft den 1 januari 2018.
2. Äldre bestämmelser gäller fortfarande för beslut som har  tillkännagetts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.