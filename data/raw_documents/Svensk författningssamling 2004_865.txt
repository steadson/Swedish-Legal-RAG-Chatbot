Title: Förordning (2004:865) om kör- och vilotider samt färdskrivare, m.m.
SFS Number: Svensk författningssamling 2004:865
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2004865-om-kor-och-vilotider-samt_sfs-2004-865/
Source Link: http://rkrattsbaser.gov.se/sfst?bet=2004:865
Amendment Register Link: http://rkrattsbaser.gov.se/sfsr?bet=2004:865
Ministry/Authority: Landsbygds- och infrastrukturdepartementet RSIB TM
Issued: 2004-10-28
Metadata: {"Utfärdad": "2004-10-28", "Ändrad": "t.o.m. SFS 2025:357"}

==================================================

Förordning (2004:865) om kör- och vilotider samt färdskrivare, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:865
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2004-10-28
Ändrad
:   
t.o.m. SFS 2025:357
Övrig text
:   
Rättelseblad 2004:865 och 2010:224 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Undantag
3 kap. Har upphävts genom förordning (2009:918).
4 kap. Färdskrivarutrustning
5 kap. Färdskrivarkort
6 kap. Företagens kopiering och lagring av uppgifter samt förvaring av diagramblad
7 kap. Kontroller
8 kap. Utbyte av information
9 kap. Ansvarsbestämmelser m.m.
10 kap. Övriga bestämmelser
Övergångsbestämmelser
1 kap. Inledande bestämmelser
1 §
Bestämmelser om kör- och vilotider och färdskrivare vid  vägtransporter finns i
1. Europaparlamentets och rådets förordning (EG) nr 561/2006  av den 15 mars 2006 om harmonisering av viss  sociallagstiftning på vägtransportområdet och om ändring av  rådets förordningar (EEG) nr 3821/85 och (EG) nr 2135/98 samt  om upphävande av rådets förordning (EEG) nr 3820/85,
2. Europaparlamentets och rådets förordning (EU) nr 165/2014  av den 4 februari 2014 om färdskrivare vid vägtransporter, om  upphävande av rådets förordning (EEG) nr 3821/85 om  färdskrivare vid vägtransporter och om ändring av  Europaparlamentets och rådets förordning (EG) nr 561/2006 om  harmonisering av viss sociallagstiftning på  vägtransportområdet, och
3. kommissionens genomförandeförordning (EU) 2016/799 av den 
18 mars 2016 om genomförande av Europaparlamentets och rådets  förordning (EU) nr 165/2014 när det gäller krav för  konstruktion, provning, installation, drift och reparation av  färdskrivare och deras komponenter. Förordning (2016:1106).
2 kap. Undantag
1 §
Har upphävts genom förordning (2016:1106).
2 §
Förordning (EU) nr 165/2014 och artiklarna 5-9 i  förordning (EG) nr 561/2006 ska inte tillämpas på  vägtransporter inom Sverige som utförs med
1. fordon som ägs eller hyrs utan förare av Försvarets  radioanstalt, Försvarets materielverk, Totalförsvarets  forskningsinstitut eller Sveriges riksbank,
2. fordon som används eller hyrs utan förare av jordbruks-,  trädgårds-, skogs-, uppfödnings- eller fiskeriföretag för  godstransporter inom ramen för företagets egen verksamhet inom  en radie av högst 100 kilometer från den plats där företaget  är beläget,
3. jordbruks- och skogsbrukstraktorer som används i jordbruks-  och skogsbruksverksamhet inom en radie av högst 100 kilometer  från den plats där företaget som äger, hyr eller leasar  fordonet är beläget,
4. fordon som uteslutande används på öar som har en areal av  högst 2 300 kvadratkilometer och som inte är förenade med  landet i övrigt med broar, vadställen eller tunnlar öppna för  motorfordon,
5. fordon som används för övningskörning och förarprov för  erhållande av körkort eller yrkeskompetensbevis, förutsatt att  fordonet inte används för kommersiell transport av gods eller  passagerare,
6. fordon som används i samband med underhåll av avlopps-,  översvämningsskydds-, vatten-, gas- och elanläggningar,  underhåll och kontroll av vägar, dörr-till-dörr-insamling och 
-bortskaffande av hushållsavfall, telekommunikationstjänster,  radio- och tv-sändningar och pejling efter radio- och tv-
sändare eller -mottagare,
7. fordon med mellan 10 och 17 sittplatser vilka uteslutande  används för icke-kommersiell persontransport,
8. fordon som används för uppsamling av mjölk från bondgårdar  eller för återlämning till bondgårdar av mjölkbehållare eller  av mjölkprodukter avsedda för djurfoder,
9. fordon som används för transport av djuravfall eller av  djurkadaver som inte är avsedda som människoföda,
10. fordon som används för transport av levande djur från  bondgårdar till lokala marknader och omvänt eller från  marknader till lokala slakterier inom en radie på 100  kilometer,
11. specialfordon som transporterar cirkus- och  nöjesfältsutrustning, och
12. fordon som används för godstransporter inom en radie av 
100 kilometer från den plats där fordonet är stationerat och  som drivs med hjälp av naturgas, flytande gas eller el och  vars högsta tillåtna vikt, inklusive släp eller påhängsvagn,  inte överstiger 7,5 ton. Förordning (2024:1198).
3 §
Transportstyrelsen får meddela föreskrifter eller i  enskilda fall besluta om undantag enligt de förutsättningar  som anges i artikel 14 i förordning (EG) nr 561/2006 och  artikel 3.3 i förordning (EU) nr 165/2014.  Förordning (2020:228).
3 kap. Har upphävts genom förordning (2009:918).
4 kap. Färdskrivarutrustning
Typgodkännande
1 §
Transportstyrelsen är behörig myndighet enligt artikel 
12.1, 15, 16.4 och 17.2 i förordning (EU) nr 165/2014 och  enligt artikel 4 i genomförandeförordning (EU) 2016/799 och  ska i övrigt fullgöra de uppgifter som ankommer på Sverige i  fråga om typgodkännande av fordonsenhet, rörelsesensor,  diagramblad och färdskrivarkort. Förordning (2016:1106).
Installation och besiktning
2 §
Transportstyrelsen är behörig myndighet enligt artikel 
22.3, 23.4, 24.4 och 24.5 i förordning (EU) nr 165/2014.  Styrelsen för ackreditering och teknisk kontroll är behörig  myndighet enligt artikel 24.6 i förordning (EU) nr 
165/2014. Förordning (2016:1106).
3 §
Godkännande av montörer, verkstäder och fordonstillverkare  enligt artikel 24.1 och 24.2 i förordning (EU) nr 165/2014 ska  ske genom ackreditering enligt Europaparlamentets och rådets  förordning (EG) nr 765/2008 av den 9 juli 2008 om krav för  ackreditering och upphävande av förordning (EEG) nr 339/93 och  lagen (2011:791) om ackreditering och teknisk kontroll.  Styrelsen för ackreditering och teknisk kontroll ska  underrätta Transportstyrelsen om de ackrediteringar och  återkallelser av ackrediteringar som beslutats enligt denna  bestämmelse. Förordning (2022:1162).
4 §
Kontroller och besiktningar enligt artikel 23 och avsnitt  VI i bilaga 1 till förordning (EU) nr 165/2014 eller i fråga  om färdskrivare som omfattas av artikel 1.3 i  genomförandeförordning (EU) 2016/799 eller dess bilaga 1 C  ska utföras av en godkänd verkstad. Sådana intyg som avses i  avsnitt VI, punkt 1 i bilaga 1 till förordning (EU) nr 
165/2014 får utfärdas av en godkänd verkstad eller, i fråga  om en ny enhet, av tillverkaren eller den som företräder  denne. Förordning (2016:1106).
5 §
Besiktning av färdskrivarutrustning enligt avsnitt VI,  punkt 3 b, i bilaga 1 till förordning (EU) nr 165/2014 i  fråga om fordon registrerade i Sverige, ska utföras senast  två år efter installation eller föregående besiktning av  färdskrivaren enligt datum på färdskrivarens  installationsskylt.
Om färdskrivarutrustningen inte genomgått en besiktning inom  den tid som framgår av första stycket eller av artikel 23.1 i  förordning (EU) nr 165/2014 får fordonet endast användas
1. vid provkörning i omedelbart samband med reparation av  färdskrivaren,
2. för färd kortaste lämpliga väg till en godkänd verkstad  för besiktning, samt
3. vid transport där färdskrivare inte krävs.
Förordning (2016:1106).
6 §
Om färdskrivarutrustningen uppfyller kraven skall verkstaden byta ut installationsskylten. Om det finns brister i färdskrivarutrustningen skall installationsskylten tas bort och inte ersättas med någon ny. En borttagen installationsskylt skall förstöras.
Om färdskrivarutrustningen har brister får fordonet brukas endast vid sådana transporter som avses i 5 §.
Fälttester
7 §
Transportstyrelsen ska fullgöra de uppgifter som ankommer  på Sverige enligt artikel 21 i förordning (EU) nr 165/2014.
Förordning (2016:1106).
5 kap. Färdskrivarkort
Allmänt
1 §
Transportstyrelsen är behörig myndighet enligt  artiklarna 26.1, 26.7, 26.7a, 28.1, 29.2 och 29.4 i förordning 
(EU) nr 165/2014 och ska fullgöra de uppgifter som ankommer på  Sverige enligt artiklarna 26.4, 30 och 31.
Transportstyrelsen prövar också frågor om utfärdande av  färdskrivarkort och om återkallelse enligt 8 §.
Förordning (2021:310).
2 §
Har upphävts genom förordning (2016:1106).
Giltighetstid
3 §
Ett förarkort och ett företagskort är giltiga i fem år.  Ett kontrollkort är giltigt i två år. Ett verkstadskort är  giltigt i ett år.
Ett färdskrivarkort som är omhändertaget eller återkallat  gäller inte. Förordning (2021:310).
4 §
Har upphävts genom förordning (2025:79).
Innehav och användning
5 §
Ett färdskrivarkort får inte användas för andra ändamål  än som följer av förordning (EU) nr 165/2014.
Förordning (2016:1106).
6 §
Den verkstad, fordonstillverkare eller tillverkare av färdskrivare som erhållit verkstadskort skall upprätta en förteckning som för varje kort visar vilken montör som tilldelats kortet. Av förteckningen skall montörens namn och kortets nummer framgå. En montör får inte tilldelas mer än ett kort. Kortet får inte brukas av någon annan än den som antecknats i förteckningen.
Anmälan av förstörda eller förlorade kort
7 §
Om ett företagskort, verkstadskort eller kontrollkort har  förstörts eller inte fungerar, ska innehavaren återlämna  kortet till Transportstyrelsen. Om ett sådant kort har  förkommit eller stulits, ska innehavaren anmäla detta till  Transportstyrelsen. Förordning (2016:1106).
Återkallelse och omhändertagande
8 §
Ett förarkort, ett företagskort eller ett verkstadskort  ska återkallas om kortet har förfalskats, om det används av  någon annan än den som kortet har utfärdats för eller om det  har utfärdats på grund av oriktiga uppgifter eller falska  handlingar. Förordning (2016:1106).
9 §
Ett förarkort, ett företagskort eller ett verkstadskort  ska omhändertas om det på sannolika skäl kan antas att kortet  kommer att återkallas med stöd av 8 §. Omhändertagande  beslutas av Polismyndigheten. Förordning (2016:1106).
10 §
Ett beslut om omhändertagande skall meddelas skyndsamt och delges den som kortet är utfärdat för. Beslutet och kortet skall inom 48 timmar skickas till Transportstyrelsen tillsammans med den utredning som har gjorts och uppgift om delgivning. Förordning (2008:1288).
11 §
Transportstyrelsen skall skyndsamt avgöra om färdskrivarkortet skall återkallas. Om återkallelse inte sker skall kortet omedelbart återlämnas till innehavaren.
Förordning (2008:1288).
12 §
När ett förarkort har återkallats skall Transportstyrelsen sända den information om kör- och vilotider som lagrats på kortet till den som varit innehavare av kortet.
Förordning (2008:1288).
6 kap. Företagens kopiering och lagring av uppgifter samt förvaring av diagramblad
1 §
I artikel 33.2 i förordning (EU) nr 165/2014 finns  bestämmelser om hur ett företag ska förvara diagramblad och  på begäran visa upp dem för en behörig kontrolltjänsteman.
I artikel 10.5 i förordning (EG) nr 561/2006 finns  bestämmelser om hur ett företag ska kopiera och bevara  uppgifter från fordonsenheter och förarkort samt på begäran  göra uppgifterna tillgängliga för en kontrolltjänsteman.
Förordning (2016:1106).
2 §
Kopiering av uppgifter enligt 1 § andra stycket ska ske för uppgifter från fordonsenheter inom 90 dagar och för uppgifter från förarkort inom 28 dagar, från dagen för registreringen av uppgiften.
De uppgifter som har kopierats ska bevaras i oförändrat och sökbart skick i minst ett år från dagen för registreringen av uppgiften och på begäran göras tillgängliga för en behörig kontrolltjänsteman. Förordning (2010:1117).
3 §
Bevis på att kostnaderna för inkvartering utanför fordonet  har betalats av transportföretaget i enlighet med artikel 8.8  andra stycket i förordning (EG) nr 561/2006 ska bevaras i  minst ett år och ska på begäran göras tillgängliga för behörig  kontrolltjänsteman. Förordning (2021:310).
7 kap. Kontroller
Allmänt
1 §
För kontroller på väg är Polismyndigheten behörig  kontrollmyndighet och en polisman eller bilinspektör behörig  kontrolltjänsteman. För kontroller i företags lokaler är  Transportstyrelsen behörig kontrollmyndighet och en särskilt  förordnad tjänsteman vid myndigheten behörig  kontrolltjänsteman.
Med bilinspektör avses detsamma som i fordonslagen (2002:574).
Förordning (2024:1198).
2 §
Kontroller ska ske regelbundet, både på vägarna och i  företagens lokaler, på sådant sätt att de varje år täcker  minst tre procent av arbetsdagarna för förare av fordon som  omfattas av förordningarna (EG) nr 561/2006 och (EU) nr 
165/2014. Av de kontrollerade arbetsdagarna ska minst 30  procent kontrolleras på vägarna och minst 50 procent i  företagens lokaler.
Transportstyrelsen ansvarar för att det finns en enhetlig  tillsynsstrategi för sådana kontroller.
Förordning (2016:1106).
3 §
Behörig kontrolltjänsteman ska vara försedd med
- en förteckning över det som ska kontrolleras enligt 8 och 9 §§ samt, vid kontroll i företags lokaler, även det som ska kontrolleras enligt 12 §,
- utrustning för att kopiera, läsa och skriva ut uppgifter från den digitala färdskrivarens fordonsenhet och förarkort samt utrustning för att analysera sådana uppgifter eller sända uppgifterna till en central databas för analys,
- utrustning för kontroll av färdskrivardiagramblad,
- analysutrustning, med lämplig programvara, för att kontrollera och bekräfta digitala signaturer för uppgifter från den digitala färdskrivarens fordonsenhet och förarkort, samt
- analysprogram som kan ge en detaljerad hastighetsprofil för ett fordon före kontroll av färdskrivaren.
Förordning (2009:1102).
4 §
Företag som är ansvariga för förare skall under ett år förvara de handlingar, förteckningar över resultat och andra relevanta uppgifter som de fått från tillsynsmyndigheterna och som gäller kontroller av dem i deras lokaler eller av deras förare vid vägkontroller. Förordning (2007:216).
5 §
I fordonslagen (2002:574) finns bestämmelser om rätten att kontrollera ett fordons färdskrivare samt om provkörning av fordonet vid sådan kontroll. Provkörning får ske även om det finns något hinder mot att bruka fordonet enligt denna förordning, förordningen (1993:185) om arbetsförhållanden vid vissa internationella vägtransporter eller trafikförordningen
(1998:1276). Förordning (2007:216).
Vägkontroller
6 §
Minst sex gånger om året ska vägkontroller av förare och  fordon som omfattas av förordningarna (EG) nr 561/2006 och 
(EU) nr 165/2014 genomföras samtidigt i Sverige och minst en  annan stat inom EES, varvid respektive kontrollmyndighet  arbetar på sitt eget territorium.
Transportstyrelsen ska ansvara för samordning med behöriga  myndigheter i andra stater inom EES och med Polismyndigheten  i fråga om genomförande av sådana kontroller.
Förordning (2016:1106).
7 §
Vägkontroller skall genomföras på olika platser när som helst och omfatta en så stor del av vägnätet att det blir svårt att undvika kontrollplatserna. Kontrollerna får inte baseras särskilt på följande förhållanden:
1. i vilket land fordonet är registrerat,
2. i vilket land föraren är bosatt,
3. i vilket land företaget är etablerat,
4. resans start- och slutpunkt, eller
5. typ av färdskrivare, analog eller digital.
Förordning (2007:306).
8 §
Vid vägkontroller ska följande kontrolleras:
1. Daglig körtid och körtid per vecka, raster, dygns- och  veckovila samt diagrambladen för innevarande dag och de  diagramblad som föraren använt under de föregående 56 dagarna  eller de uppgifter för minst samma period som finns lagrade på  förarkorten eller i färdskrivarens minne eller utskriften.
2. Färdskrivarens funktion, att periodisk besiktning skett  inom föreskriven tid enligt 4 kap. 5 § samt eventuellt  missbruk av utrustningen, diagramblad eller förarkort.
3. Sådan blankett som ska användas när en förare varit  sjukskriven eller haft semester, eller när föraren under  innevarande vecka eller under den sista dag som föraren kört  under föregående vecka, har kört ett annat fordon som inte  omfattas av förordning (EG) nr 561/2006.
Om situationen kräver det får kontrollerna koncentreras till  ett specifikt kontrollmoment. Förordning (2021:1303).
9 §
Vid vägkontroller ska i förekommande fall även följande  kontrolleras:
1. Fordonets hastighet under den period som avses i artikel 
36 i förordning (EU) nr 165/2014.
2. Fordonets momentana hastigheter som registrerats av  färdskrivaren under högst de senaste 24 timmarnas användning  av fordonet.
3. Att utrustning inte är installerad eller används i  färdskrivaren som är avsedd att förstöra, dölja, manipulera  eller ändra uppgifter eller att störa någon del av det  elektroniska utbytet av uppgifter mellan färdskrivarens  komponenter eller som hindrar eller ändrar uppgifter på ett  sådant sätt före kryptering.
Kontrollen enligt första stycket 1 ska avse om eller vid  vilka tillfällen fordonet under längre tid än en minut enligt  färdskrivaren har överskridit den tillåtna hastigheten 90  kilometer i timmen för lastbilar med en totalvikt över 12 ton  eller 105 kilometer i timmen för bussar med en totalvikt över 
5 ton. Förordning (2016:1106).
9 a §
Vid en vägkontroll ska en förare ges möjlighet att  kontakta transportföretaget eller någon annan som kan  tillhandahålla uppgifter som ska kontrolleras enligt 8 och 
9 §§. Detta påverkar inte förarens skyldighet att säkerställa  att färdskrivarutrustningen används på rätt sätt.
Förordning (2021:1303).
10 §
Om det vid en vägkontroll av ett i Sverige registrerat fordon i en annan stat inom EES framkommer omständigheter som ger anledning att anta att föraren har begått en överträdelse som inte kan styrkas under kontrollförfarandet på grund av att nödvändiga uppgifter saknas, skall på begäran Transportstyrelsen bistå den behöriga myndigheten i den berörda staten vid utredningen av ärendet. Förordning (2008:1288).
Kontroll i företags lokaler
11 §
Kontroller i företagslokaler ska organiseras på grundval  av tidigare erfarenheter från olika typer av transporter och  företag. Sådana kontroller ska även utföras när allvarliga  överträdelser av förordningarna (EG) nr 561/2006 och (EU)  nr 165/2014 samt lagen (2005:395) om arbetstid vid visst  vägtransportarbete har upptäckts vid vägkontroller.
Vid kontrollerna ska hänsyn tas till eventuell information  från det organ som ansvarar för samordningen med den behöriga  myndigheten i en annan stat inom EES om det berörda företagets  verksamhet i den staten. Förordning (2021:1303).
12 §
Vid kontroller i företagslokaler ska, förutom det som  framgår av 8 och 9 §§, följande kontrolleras:
1. veckovila och körtid mellan dessa viloperioder,
2. tvåveckorsgränsen för körtid,
3. diagramblad, uppgifter och utskrifter från fordonsenheter  och förarkort, och
4. företagets skyldigheter i fråga om betalning för förarnas  logi och förläggning av förarnas arbete i enlighet med  artikel 8.8 och 8.8a i förordning (EG) nr 561/2006.
Om en överträdelse upptäcks vid kontrollen, får företagets  medansvar för andra aktörer i transportkedjan kontrolleras.  Detta innefattar även kontroll av att transportavtalen är  utformade på ett sådant sätt att reglerna i förordningarna 
(EG) nr 561/2006 och (EU) nr 165/2014 kan följas.
En kontroll i företagets lokaler kan ersättas med en kontroll  hos myndigheten av dokument eller uppgifter som begärts in  från företaget. Förordning (2021:1303).
13 §
Vissa företag ska kontrolleras oftare och mer ingående än  andra företag. Dessa kontroller ska baseras på det relativt  stora antal överträdelser eller allvarliga överträdelser av  förordningarna (EG) nr 561/2006 och (EU) nr 165/2014 samt  lagen (2005:395) om arbetstid vid visst vägtransportarbete som  har begåtts inom företagets verksamhet (riskvärdering).
Vid riskvärderingen ska allvarlighetsgraden av överträdelser  av förordningarna (EG) nr 561/2006 och (EU) nr 165/2014  bedömas i enlighet med bilaga III till Europaparlamentets och  rådets direktiv 2006/22/EG av den 15 mars 2006 om  minimivillkor för genomförande av förordningarna (EG)  nr 561/2006 och (EU) nr 165/2014 och direktiv 2002/15/EG vad  gäller sociallagstiftning på vägtransportområdet samt om  upphävande av rådets direktiv 88/599/EEG, i lydelsen enligt  kommissionens delegerade direktiv (EU) 2024/846.
Förordning (2025:357).
14 §
Om det är möjligt, ska kontroller i företagslokaler  genomföras samtidigt i Sverige och minst en annan stat inom  EES, varvid respektive kontrollmyndighet arbetar på sitt eget  territorium. Transportstyrelsen ska ansvara för samordning med  behöriga myndigheter i andra stater inom EES i fråga om  genomförandet av sådana kontroller. Förordning (2021:1303).
8 kap. Utbyte av information
1 §
Transportstyrelsen är behörig myndighet enligt  artikel 22.2 och 22.3 i förordning (EG) nr 561/2006 och  artikel 40 i förordning (EU) nr 165/2014 och ska fullgöra de  uppgifter som ankommer på Sverige enligt artiklarna 17.2 och 
22.1 i förordning (EG) nr 561/2006. Förordning (2021:310).
2 §
Polismyndigheten ska senast den 15 februari varje år förse  Transportstyrelsen med de uppgifter om kontroller på väg som  styrelsen behöver för att kunna uppfylla sina skyldigheter  enligt 1 § i fråga om artikel 17.2 i förordning (EG) nr 
561/2006. Uppgifterna ska vara indelade i följande kategorier:
1. Typ av väg, som kan vara motorväg, riksväg eller annan väg,  samt vilket land det kontrollerade fordonet är registrerat i.
2. Typ av färdskrivare, med angivande av om färdskrivaren är  analog, digital eller smart.
Polismyndigheten ska samtidigt upplysa om hur många  färdskrivare som har kontrollerats vid vägkontroller under det  föregående året och antalet konstaterade överträdelser mot  bestämmelserna i 9 kap. 1-5 §§ i denna förordning och vad  överträdelserna bestått i.
Polismyndigheten ska efter varje genomförd kontroll på väg  förse Transportstyrelsen med de uppgifter om kontrollen som  krävs för riskvärdering, oavsett om några överträdelser har  konstaterats eller inte. Förordning (2021:1303).
2 a §
Skatteverket ska på begäran av Transportstyrelsen lämna de uppgifter som styrelsen behöver för sin prövning eller kontroll. Förordning (2010:1620).
2 b §
Styrelsen för ackreditering och teknisk kontroll ska  informera Transportstyrelsen om förhållanden som noteras i  samband med tillsyn och som kan leda till att sanktionsavgift  påförs ackrediterat kontrollorgan eller fordonstillverkare.
Förordning (2016:1106).
3 §
Uppgifter enligt artikel 22.3 i förordning (EG)  nr 561/2006 ska utbytas minst en gång i halvåret och även på  särskild begäran av en stat inom EES. Förordning (2021:1303).
4 §
Transportstyrelsen ska, vid kontroll av bestämmelserna i  förordning (EG) nr 561/2006 och i förordning (EU) 165/2014, på  begäran av en myndighet i en annan stat inom EES lämna bistånd  och information till den myndigheten inom följande  tidsfrister:
- I brådskande fall eller i fall som endast kräver en enkel  registerkontroll: senast tre arbetsdagar efter det att begäran  kom in till Transportstyrelsen.
- I andra fall: senast 25 arbetsdagar efter det att begäran  kom in till Transportstyrelsen, om inte Transportstyrelsen och  myndigheten kommer överens om en kortare tidsfrist.
Om Transportstyrelsen anser att begäran inte är tillräckligt  motiverad, ska myndigheten, senast tio arbetsdagar efter det  att begäran kom in, be den myndighet som begärt informationen  att komplettera sin begäran. Om en komplettering inte lämnas  in, får Transportstyrelsen avvisa begäran.
Om det är svårt eller omöjligt för Transportstyrelsen att  besvara en begäran om information eller att genomföra  kontroller, inspektioner eller utredningar, ska  Transportstyrelsen senast tio arbetsdagar efter det att  begäran kom in meddela detta till den myndighet som begärt  informationen i syfte att finna en lösning.
Förordning (2021:1303).
5 §
Om en myndighet i en annan stat inom EES återkommande  dröjer med att tillhandahålla sådan information som  Transportstyrelsen har begärt, ska Transportstyrelsen  underrätta Europeiska kommissionen om detta.
Förordning (2021:1303).
9 kap. Ansvarsbestämmelser m.m.
Straffansvar
1 §
Till böter döms den som uppsåtligen hindrar eller  försvårar en kontroll enligt denna förordning eller bryter mot  artikel 32.3 i förordning (EU) nr 165/2014, i lydelsen enligt  förordning (EU) 2020/1054. Förordning (2021:310).
2 §
Till böter döms den som uppsåtligen eller av oaktsamhet
1. lämnar oriktig uppgift i en ansökan om typgodkännande,  eller
2. bryter mot förbud som meddelats enligt artikel 16.4 i  förordning (EU) nr 165/2014, i lydelsen enligt förordning (EU) 
2020/1054.
Ansvar ska inte dömas ut enligt första stycket 1 om den  oriktiga uppgiften saknat betydelse för frågan om  typgodkännande eller om uppgiften i övrigt inte varit ägnad  att vilseleda. Förordning (2025:79).
3 §
Till penningböter döms den som utan lov uppsåtligen  avlägsnar plomberingar av färdskrivarutrustning enligt  artikel 22.5 i förordning (EU) nr 165/2014, i lydelsen enligt  förordning (EU) 2020/1054. Förordning (2021:310).
4 §
Till penningböter döms den medlem av en fordonsbesättning  som uppsåtligen eller av oaktsamhet bryter mot artikel 5.1 i  förordning (EG) nr 561/2006, i lydelsen enligt förordning (EU) 
2024/1258. Förordning (2025:79).
5 §
Till penningböter döms den förare som uppsåtligen eller av  oaktsamhet bryter mot
1. artikel 6, 7, 8.2, 8.5-8.6a första stycket eller 8.6b i  förordning (EG) nr 561/2006, i lydelsen enligt förordning (EU) 
2024/1258, eller
2. artikel 3.1, 3.4, 3.4a, 27.2, 32.1, 33.1 tredje stycket, 
34, 36.1, 36.2, 37.1 andra stycket eller artikel 37.2 i  förordning (EU) nr 165/2014, i lydelsen enligt förordning (EU) 
2020/1054.
Bestämmelser om att påföra sanktionsavgift för överträdelser  som har begåtts utanför Sverige finns i 9 §.
Förordning (2025:357).
6 §
Till penningböter döms den förare som uppsåtligen eller  av oaktsamhet använder en färdskrivare som inte har  besiktigats i enlighet med vad som föreskrivs i artikel 23.1  förordning (EU) nr 165/2014. Förordning (2017:849).
Sanktionsavgift
7 §
Sanktionsavgift ska påföras det transportföretag som  bryter mot
1. artikel 8.8 andra stycket, 8.8a, 10.1, 10.2 eller 10.4 i  förordning (EG) nr 561/2006, i lydelsen enligt förordning (EU) 
2024/1258,
2. artikel 33.1 första och andra stycket eller 37.1 första  stycket i förordning (EU) nr 165/2014, i lydelsen enligt  förordning (EU) 2020/1054,
3. artikel 33.2 i förordning (EU) nr 165/2014, i lydelsen  enligt förordning (EU) 2020/1054, eller
4. skyldigheten enligt 5 kap. 7 § att anmäla ett förkommet  eller stulet företagskort.
Det ska bara påföras sanktionsavgift enligt första stycket 3  och avsnitt 2 i bilagan om kontrollmyndigheten inte har fått  del av efterfrågade uppgifter i sådan grad, eller om  uppgifterna varit så bristfälliga, att en företagskontroll  inte har kunnat genomföras.
Transportföretagets ansvar enligt första stycket 1-3 gäller  även överträdelser som har begåtts i en annan stat inom EES  eller i Schweiz. Förordning (2025:79).
7 a §
Sanktionsavgift ska påföras den näringsidkare som bryter  mot
1. artikel 10.4 i förordning (EG) nr 561/2006, i lydelsen  enligt förordning (EU) 2024/1258,
2. artikel 22 i förordning (EU) nr 165/2014, i lydelsen enligt  förordning (EU) 2020/1054,
3. någon av bestämmelserna om förteckning, tilldelning och  bruk av verkstadskort i 5 kap. 6 §, eller
4. skyldigheten enligt 5 kap. 7 § att anmäla ett förkommet  eller stulet verkstadskort.
Näringsidkarens ansvar enligt första stycket 1 gäller även  överträdelser som har begåtts i en annan stat inom EES eller i  Schweiz. Förordning (2025:357).
8 §
I de fall som avses i 4, 5, 6 eller 9 § ska  sanktionsavgift påföras transportföretaget, om företaget inte  gjort det som ankommer på det för att hindra överträdelsen.
Sanktionsavgift ska även påföras det transportföretag vars  förare tillbringar den veckovila som avses i artikel 8.8  första stycket i förordning (EG) nr 561/2006, i lydelsen  enligt förordning (EU) 2024/1258, på ett sätt som inte är  förenligt med bestämmelserna i det stycket, och företaget inte  gjort det som ankommer på det för att hindra överträdelsen.
Transportföretagets ansvar enligt första och andra styckena  gäller även överträdelser som har begåtts i en annan stat inom  EES eller i Schweiz. Förordning (2025:79).
9 §
Sanktionsavgift ska påföras den förare som i en annan stat  inom EES eller i Schweiz har begått en sådan överträdelse som  anges i 5 § och överträdelsen upptäcks vid en vägkontroll i  Sverige. Förordning (2025:79).
/Rubriken träder i kraft I:2026-01-01/
Varning i stället för sanktionsavgift
10 §
/Träder i kraft I:2026-01-01/
Ett transportföretag ska meddelas en varning i stället  för att påföras sanktionsavgift, om en varning är tillräcklig  med hänsyn till överträdelsens allvar och omständigheterna i  övrigt. En varning får meddelas gemensamt för flera  överträdelser.
En varning bör inte anses tillräcklig om
1. företaget tidigare meddelats en varning eller påförts en  sanktionsavgift för en överträdelse av samma slag,
2. det är fråga om en särskilt stor mängd överträdelser,
3. överträdelsen kan antas ha utgjort ett led i ett  systematiskt åsidosättande av regelverket eller kan antas ha  begåtts i syfte att kringgå regelverket eller väsentligen  försvåra kontroll, eller
4. överträdelsen är av sådan art att den typiskt sett kan  utgöra en fara för trafiksäkerheten eller tyder på olämpliga  arbetsförhållanden för förare.
Vid tillämpningen av andra stycket 1 får en varning som har  meddelats efter en vägkontroll lämnas utan avseende, om det  framstår som skäligt med hänsyn till den eller de  överträdelser som har lett till varningen och omständigheterna  i övrigt. Förordning (2025:79).
Nedsättning av sanktionsavgift
11 §
Den avgiftsskyldige ska helt eller delvis befrias från  sanktionsavgift om det skulle vara oskäligt att ta ut  avgiften med fullt belopp. Vid prövningen av denna fråga ska  det särskilt beaktas
1. om överträdelsen har berott på sjukdom som medfört att den  avgiftsskyldige inte förmått att på egen hand göra det som  ålegat honom eller henne och inte heller förmått att uppdra  åt någon annan att göra det,
2. om överträdelsen annars berott på en omständighet som den  avgiftsskyldige varken kunnat eller bort förutse och inte  heller kunnat påverka,
3. vad den avgiftsskyldige gjort för att undvika att en  överträdelse skulle inträffa, eller
4. om överträdelsen saknar betydelse i kontrollhänseende  eller är obetydlig med hänsyn till syftet med den bestämmelse  som har överträtts. Förordning (2017:1154).
Subsidiaritet och ansvarsbefrielse
12 §
Ansvar ska inte dömas ut enligt 1-6 §§ om
1. straff kan dömas ut enligt brottsbalken eller enligt lagen 
(1951:649) om straff för vissa trafikbrott, eller
2. överträdelsen kan leda till sanktionsavgift enligt denna  förordning eller har medfört en sanktion i en annan  medlemsstat inom EES eller i Schweiz. Förordning (2025:79).
13 §
Sanktionsavgift ska inte påföras enligt denna förordning  för en överträdelse som har medfört en sanktion i en annan  medlemsstat inom EES eller i Schweiz. Förordning (2025:79).
14 §
Ansvar ska inte dömas ut enligt 5 § första stycket 2 och  sanktionsavgift ska inte påföras enligt 8 § första stycket, om
1. gärningen eller överträdelsen består i att under perioden 
21 augusti 2023-18 augusti 2025 använda ett fordon som inte är  utrustat med en smart färdskrivare som uppfyller kraven i  bilaga 1 C till genomförandeförordning (EU) 2016/799, i  lydelsen enligt genomförandeförordning (EU) 2023/980, och
2. fordonet registrerats för första gången i en stat inom EES  före utgången av december 2023 och vid registreringstillfället  var utrustat med en smart färdskrivare som uppfyller kraven i  bilaga 1 C till genomförandeförordning (EU) 2016/799, i  lydelsen enligt genomförandeförordning (EU) 2020/158.  Förordning (2025:79).
10 kap. Övriga bestämmelser
Hindrande av fortsatt färd
1 §
Om ett fordon framförs i strid med förordning (EG) nr 
561/2006, får fortsatt färd hindras enligt klampningslagen 
(2024:1089). Förordning (2024:1198).
Påförande och betalning av sanktionsavgift
Prövningsmyndighet
2 §
/Upphör att gälla U:2026-01-01/
Frågor om påförande av sanktionsavgift enligt 9 kap. 
7-9 §§ prövas av Transportstyrelsen.
Sanktionsavgiften tillfaller staten.
Innan sanktionsavgift påförs någon ska denne ges tillfälle  att yttra sig. Förordning (2017:849).
2 §
/Träder i kraft I:2026-01-01/
Frågor om påförande av sanktionsavgift och meddelande av  varning enligt 9 kap. 7-10 §§ prövas av Transportstyrelsen.
Sanktionsavgiften tillfaller staten.
Innan sanktionsavgift påförs eller varning meddelas någon ska  denne ges tillfälle att yttra sig. Förordning (2025:79).
Avgiftens storlek
3 §
Sanktionsavgift enligt 9 kap. 7-9 §§ ska påföras med de  belopp som anges i bilagan till denna förordning. Avgiften  för en enskild överträdelse enligt 9 kap. 9 § får dock inte  överstiga 4 000 kronor.
Om sanktionsavgift ska beslutas gemensamt för flera  överträdelser, får det sammanlagda beloppet uppgå till högst
1. tiotusen kronor för en förare, och
2. åttahundratusen kronor för en näringsidkare eller ett  transportföretag.
En sanktionsavgift enligt andra stycket 2, som inte avser  överträdelser enligt avsnitt 2 i bilagan, får inte överstiga  en procent av näringsidkarens eller transportföretagets  årsomsättning. Årsomsättningen ska avse omsättningen närmast  föregående räkenskapsår. Om överträdelsen har skett under det  första verksamhetsåret eller om uppgifter om årsomsättning  annars saknas eller är bristfälliga, får årsomsättningen  uppskattas. Förordning (2017:1154).
4 §
Har upphävts genom förordning (2010:1620).
Förskott
5 §
Om den som enligt 9 kap. 7 § första stycket 1 eller 2, 8 §  första eller andra stycket eller 9 § ska påföras  sanktionsavgift inte har sin hemvist i Sverige ska en polisman  eller bilinspektör vid vägkontrollen besluta om förskott för  sanktionsavgiften. Förskottet ska beräknas enligt 3 § och  betalas till Polismyndigheten.
Transportstyrelsen ska utan dröjsmål skriftligen underrättas  om beslutet. Underrättelsen ska innehålla uppgift om
1. grunden för beslutet och förskottsbeloppet,
2. vem som har fattat beslutet,
3. vem beslutet gäller,
4. det fordon som används vid transporten, och
5. datum, tid och plats för beslutet.
Förordning (2025:79).
6 §
Om förskottet enligt 5 § inte betalas omedelbart i samband  med kontrollen, får fortsatt färd hindras enligt  klampningslagen (2024:1089). Förordning (2024:1198).
7 §
Har beslut om förskott för sanktionsavgift fattats, får sanktionsavgiften inte påföras med ett högre belopp än förskottet. Förordning (2009:1374).
8 §
Om ett förbud enligt 4 § klampningslagen (2024:1089) har  beslutats, ska en polismans eller bilinspektörs beslut om  förskott för sanktionsavgift samma dag som kontrollen eller så  snart som möjligt därefter underställas Transportstyrelsen som
1. omedelbart ska pröva om förskottsbeslutet ska bestå, och
2. så länge förbudet fortfarande gäller, skyndsamt ska  handlägga ärendet om sanktionsavgift.
Transportstyrelsen får vid sin handläggning helt eller delvis  sätta ned förskottsbeloppet.
Trots första stycket behöver ett förskottsbeslut inte  underställas Transportstyrelsens prövning, om förskottet  betalas omedelbart i anslutning till att förbudet beslutats  och underställning ännu inte ägt rum. Förordning (2024:1198).
9 §
Om det inte påförs någon sanktionsavgift, eller om avgiften sätts ned eller efterskänks, ska det överskjutande beloppet återbetalas. Förordning (2009:1374).
Betalning av sanktionsavgifter
10 §
Sanktionsavgifter ska betalas inom trettio dagar efter det att beslutet har vunnit laga kraft eller den längre tid som anges i beslutet.
Sanktionsavgifter ska betalas till Transportstyrelsen.
Förordning (2009:1374).
11 §
Om ett förbud enligt 4 § klampningslagen (2024:1089)  gäller och en sanktionsavgift vars verkställighet förbudet  syftar till att säkerställa betalas in till  Transportstyrelsen, ska styrelsen skyndsamt underrätta  Polismyndigheten. Förordning (2024:1198).
Preskription av sanktionsavgift
12 §
Sanktionsavgift får inte påföras, om det från den  tidpunkt då förutsättningarna för att besluta om avgiften  uppfylldes har gått mer än två år utan att den som anspråket  riktas mot har getts tillfälle att yttra sig.
Förordning (2024:1198).
13 §
En sanktionsavgift faller bort, om beslutet om avgiften inte har verkställts inom fem år från det att beslutet vann laga kraft. Förordning (2010:1620).
Överklagande
14 §
Transportstyrelsens beslut enligt 2 kap. 3 § får  överklagas till regeringen.
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Följande beslut får inte överklagas:
1. Polismyndighetens beslut enligt 5 kap. 9 §,
2. en polismans eller bilinspektörs beslut enligt 5 §, och
3. Transportstyrelsens beslut enligt 8 §.  Förordning (2024:1198).
Underrättelser
15 §
När en domstol har dömt en förare som inte har hemvist i Sverige för något brott enligt denna förordning, skall en kopia av domen eller beslutet sändas till Transportstyrelsen.
Förordning (2010:1620).
Bemyndigande
16 §
Transportstyrelsen får meddela föreskrifter om
1. det system för riskvärdering som avses i 7 kap. 13 §,
2. verkställigheten av förordning (EU) nr 165/2014,  genomförandeförordning (EU) 2016/799, förordning (EG) nr 
561/2006 och denna förordning, och
3. avgifter för kontroll i företags lokaler och för  ärendehandläggning enligt denna förordning och enligt  föreskrifter som har meddelats med stöd av förordningen.
Föreskrifter om kontroll ska meddelas efter att  Polismyndigheten har hörts. Förordning (2016:1106).
Övergångsbestämmelser
2004:865
1. Denna förordning träder i kraft den 1 januari 2005, då förordningen (1995:521) om behöriga myndigheter, m.m. i fråga om kör- och vilotider samt färdskrivare vid vägtransporter skall upphöra att gälla.
2. Äldre föreskrifter gäller fortfarande för förelägganden som före ikraftträdandet har meddelats med stöd av 12 §
förordningen (1995:521) om behöriga myndigheter, m.m. i fråga om kör- och vilotider samt färdskrivare vid vägtransporter.
2010:1620
1. Denna förordning träder i kraft den 1 januari 2011.
2. Äldre föreskrifter gäller fortfarande för överträdelser som ägt rum före den 1 januari 2011.
2014:1489
1. Denna förordning träder i kraft den 2 mars 2015.
2. Äldre föreskrifter gäller fortfarande för överträdelser som ägt rum före den 2 mars 2015.
2016:1106
1. Denna förordning träder i kraft den 1 januari 2017.
2. Äldre föreskrifter gäller fortfarande för överträdelser  som ägt rum före den 1 januari 2017.
2017:849
1. Denna förordning träder i kraft den 1 oktober 2017.
2. Äldre föreskrifter gäller fortfarande för överträdelser  som ägt rum före den 1 oktober 2017.
2017:1154
1. Denna förordning träder i kraft den 1 mars 2018.
2. Äldre föreskrifter gäller fortfarande för överträdelser  som ägt rum före ikraftträdandet.
2021:310
1. Denna förordning träder i kraft den 24 maj 2021.
2. Äldre föreskrifter gäller fortfarande för överträdelser som  ägt rum före ikraftträdandet.
2021:1303
1. Denna förordning träder i kraft den 31 december 2024 i  fråga om 7 kap. 8 § och i övrigt den 2 februari 2022.
2. Äldre föreskrifter gäller fortfarande för överträdelser som  ägt rum före ikraftträdandet.
2024:1198
1. Denna förordning träder i kraft den 1 januari 2025.
2. Äldre föreskrifter gäller fortfarande för beslut om att ett  fordon eller fordonståg inte får fortsätta färden som  meddelats före ikraftträdandet.
2025:79
1. Denna förordning träder i kraft den 1 januari 2026 i fråga  om 9 kap. 10 §, 10 kap. 2 § och rubriken närmast före 9 kap. 
10 § och i övrigt den 12 mars 2025.
2. För överträdelser som har begåtts före ikraftträdandet  gäller 9 kap. 7 och 9 §§ och 10 kap. 5 § i den äldre lydelsen.
2025:357
1. Denna förordning träder i kraft den 17 juni 2025.
2. För överträdelser som har begåtts före ikraftträdandet  gäller 9 kap. 5 och 7 a §§ i den äldre lydelsen och den  upphävda bilagan.
Bilaga
Avsnitt 1 Sanktionsavgifter enligt 9 kap. 7-9 §§
För varje överträdelse anges sanktionsavgiftens belopp efter  kolon.
Efter varje överträdelsekod A1-J2 markeras överträdelsens  allvarlighetsgrad med en eller flera asterisker enligt  följande:
****	synnerligen allvarlig överträdelse
***	mycket allvarlig överträdelse
**	allvarlig överträdelse
*	mindre överträdelse
Förordning (EG) nr 561/2006
A	Besättning
Överträdelse av artikel 5.1 genom att
A1	**	inte respektera lägsta ålder för
konduktörer: 1 000 kronor.
B	Körtider
Överträdelse av artikel 6.1 genom att överstiga den dagliga  körtiden (9 timmar) när en förlängning till 10 timmar inte har  medgetts och den sammanlagda körtiden är
B1	*	längre än 9 timmar men kortare än 10 timmar:
500 kronor,
B2	**	minst 10 timmar men kortare än 11 timmar:
1 000 kronor,
B3	***	minst 11 timmar: 4 000 kronor plus 500
kronor för varje påbörjad timme från och med
den tolfte timmen.
Överträdelse av artikel 6.1 genom att överstiga den dagliga  körtiden (9 timmar) med 50 procent eller mer och den  sammanlagda körtiden är
B4	****	minst 13 timmar 30 minuter: 8 000 kronor
plus 1 000 kronor för varje påbörjad timme
efter 14 timmar 30 minuter.
Överträdelse av artikel 6.1 genom att överstiga den dagliga  körtiden (10 timmar) när förlängning medgetts och den  sammanlagda körtiden är
B5	*	längre än 10 timmar men kortare än 11
timmar: 500 kronor,
B6	**	minst 11 timmar men kortare än 12 timmar:
1 000 kronor,
B7	***	minst 12 timmar: 4 000 kronor plus 500
kronor för varje påbörjad timme från och med
den trettonde timmen.
Överträdelse av artikel 6.1 genom att överstiga den dagliga  körtiden (10 timmar) med 50 procent eller mer och den  sammanlagda körtiden är
B8	****	minst 15 timmar: 8 000 kronor plus 1 000
kronor för varje påbörjad timme från och med
den sextonde timmen.
Överträdelse av artikel 6.2 genom att den sammanlagda körtiden  under en vecka är
B9	*	längre än 56 timmar men kortare än 60
timmar: 500 kronor,
B10	**	minst 60 timmar men kortare än 65 timmar:
1 000 kronor,
B11	***	minst 65 timmar men kortare än 70 timmar:
4 000 kronor,
B12	****	minst 70 timmar: 8 000 kronor plus 1 000
kronor för varje påbörjad period om fyra
timmar från och med den sjuttiofjärde timmen.
Överträdelse av artikel 6.3 genom att den sammanlagda körtiden  under två på varandra följande veckor är
B13	*	längre än 90 timmar men kortare än 100
timmar: 500 kronor,
B14	**	minst 100 timmar men kortare än 105 timmar:
1 000 kronor,
B15	***	minst 105 timmar men kortare än 112 timmar
30 minuter: 4 000 kronor,
B16	****	minst 112 timmar 30 minuter: 8 000 kronor
plus 1 000 kronor för varje tiotimmarsperiod
som påbörjas efter 122 timmar 30 minuter.
C	Raster
Överträdelse av artikel 7 genom att den oavbrutna körtiden  utan rast är
C1	*	längre än 4 timmar 30 minuter men kortare än
5 timmar: 500 kronor,
C2	**	minst 5 timmar men kortare än 6 timmar:
1 000 kronor,
C3	***	minst 6 timmar: 4 000 kronor plus 500 kronor
för varje trettiominutersperiod som påbörjas
efter 6 timmar 30 minuter.
D	Viloperioder
Överträdelse av artikel 8.2 genom att dygnsvilan, när  reducerad dygnsvila inte medgetts, är
D1	*	kortare än 11 timmar men minst 10 timmar:
500 kronor,
D2	**	kortare än 10 timmar men minst 8 timmar 30
minuter: 1 000 kronor,
D3	***	kortare än 8 timmar 30 minuter: 4 000 kronor
plus 500 kronor för varje påbörjad timme som
gör dygnsvilan kortare än 8 timmar.
Överträdelse av artikel 8.2 genom att dygnsvilan, när  reducerad dygnsvila medgetts, är
D4	*	kortare än 9 timmar men minst 8 timmar: 500
kronor,
D5	**	kortare än 8 timmar men minst 7 timmar:
1 000 kronor,
D6	***	kortare än 7 timmar: 4 000 kronor plus 500
kronor för varje påbörjad timme som gör
dygnsvilan kortare än 6 timmar.
Överträdelse av artikel 8.2 genom otillräcklig uppdelning av  dygnsvilan på så sätt att dygnsvilan, förutom minst en  tretimmarsperiod, består av en viloperiod som är
D7	*	kortare än 9 timmar men minst 8 timmar: 500
kronor,
D8	**	kortare än 8 timmar men minst 7 timmar:
1 000 kronor,
D9	***	kortare än 7 timmar: 4 000 kronor plus 500
kronor för varje påbörjad timme som gör
perioden kortare än 6 timmar.
Överträdelse av artikel 8.5 genom att dygnsvilan vid  multibemanning är
D10	*	kortare än 9 timmar men minst 8 timmar: 500
kronor,
D11	**	kortare än 8 timmar men minst 7 timmar:
1 000 kronor,
D12	***	kortare än 7 timmar: 4 000 kronor plus 500
kronor för varje påbörjad timme som gör
dygnsvilan kortare än 6 timmar.
Överträdelse av artikel 8.6 genom att veckovilan, när  reducerad veckovila medgetts, är
D13	*	kortare än 24 timmar men minst 22 timmar:
500 kronor,
D14	**	kortare än 22 timmar men minst 20 timmar:
1 000 kronor,
D15	***	kortare än 20 timmar: 4 000 kronor plus 500
kronor för varje påbörjad tvåtimmarsperiod som
gör dygnsvilan kortare än 18 timmar.
Överträdelse av artikel 8.6 genom att veckovilan, när  reducerad veckovila inte medgetts, är
D16	*	kortare än 45 timmar men minst 42 timmar:
500 kronor,
D17	**	kortare än 42 timmar men minst 36 timmar:
1 000 kronor,
D18	***	kortare än 36 timmar: 4 000 kronor plus 500
kronor för varje påbörjad tretimmarsperiod som
gör dygnsvilan kortare än 33 timmar.
Överträdelse av artikel 8.6 genom att en veckovila inleds  senare än sex tjugofyratimmarsperioder efter slutet av  föregående veckovila och förseningen
D19	*	understiger 3 timmar: 500 kronor,
D20	**	är minst 3 timmar men understiger 12 timmar:
1 000 kronor,
D21	***	är minst 12 timmar: 4 000 kronor plus 500
kronor för varje påbörjad tretimmarsperiod som
förseningen överstiger 15 timmar.
Överträdelse av artikel 8.6b genom att inte ta ut kompensation  för två på varandra följande perioder reducerad veckovila:
D22	***	500 kronor när den uteblivna kompensationen
understiger 2 timmar plus 500 kronor för varje
ytterligare påbörjad tvåtimmarsperiod av
utebliven kompensation.
Överträdelse av artikel 8.8 genom att
D23	***	normal veckovila eller annan veckovila på
mer än 45 timmar som tas ut som kompensation
för tidigare reducerad veckovila har
tillbringats i ett fordon: 20 000 kronor,
D24	**	transportföretaget inte har betalat alla
kostnader för inkvartering utanför fordonet:
20 000 kronor,
D25		normal veckovila eller annan veckovila på
mer än 45 timmar som tas ut som kompensation
för tidigare reducerad veckovila har
tillbringats i en inkvartering som inte har
lämpliga sovmöjligheter och sanitära
inrättningar: 20 000 kronor, såvida
sanktionsavgift inte påförs enligt D23.
E	Tolvdygnsundantag från vilokraven
Överträdelse av artikel 8.6a genom att en veckovila inleds  senare än tolv tjugofyratimmarsperioder efter slutet av  föregående normala veckovila och förseningen
E1	*	understiger 3 timmar: 500 kronor,
E2	**	är minst 3 timmar men understiger 12 timmar:
1 000 kronor,
E3	***	är minst 12 timmar: 4 000 kronor plus 500
kronor för varje påbörjad tretimmarsperiod som
förseningen överstiger 15 timmar.
Överträdelse av artikel 8.6a b ii genom att en veckovila, som  tas ut efter tolv på varandra följande  tjugofyratimmarsperioder, är
E4	*	kortare än 69 timmar men minst 67 timmar:
500 kronor,
E5	**	kortare än 67 timmar men minst 65 timmar:
1 000 kronor,
E6	***	kortare än 65 timmar: 4 000 kronor plus 500
kronor för varje påbörjad tvåtimmarsperiod som
gör veckovilan kortare än 63 timmar.
Överträdelse av artikel 8.6a d genom att en körtid utan rast,  när fordonet inte har fler än en förare, under perioden 22.00-06.00 är
E7	**	längre än 3 timmar men kortare än 4 timmar
30 minuter: 1 000 kronor,
E8	***	minst 4 timmar 30 minuter: 4 000 kronor plus
500 kronor för varje påbörjad
nittiominutersperiod som gör körtiden utan
rast längre än 6 timmar.
F	Arbetsorganisation
Överträdelse av artikel 8.8a genom att
F1	***	inte ha organiserat förarens arbete så att
föraren kan återvända till arbetsstället eller
bostaden: 20 000 kronor.
Överträdelse av artikel 10.1 genom att
F2	***	grunda lön eller betalning till förare på
leveranstid, tillryggalagd sträcka eller
transporterad godsmängd: 6 000 kronor.
Överträdelse av artikel 10.2 genom att
F3	***	ofullständigt eller felaktigt organisera
förarens arbete eller ofullständigt eller
felaktigt informera föraren, med följd att
regelverket inte följs: 6 000 kronor.
Överträdelse av artikel 10.4 genom att
F4		beställaren av transporten inte sett till
att avtalade transporttidsscheman är förenliga
med förordning (EG) nr 561/2006: 6 000 kronor.
Förordning (EU) nr 165/2014
G	Installation av färdskrivare
Överträdelse av artiklarna 3.1, 3.4, 3.4a och 22 genom att
G1	****	transportföretaget inte har installerat och
använt typgodkänd färdskrivare: 20 000 kronor.
Överträdelse av artikel 22 genom att
-	utan lov eller felaktigt ha installerat eller
plomberat färdskrivare: 20 000 kronor,
-	utan lov ha avlägsnat plombering av
färdskrivarutrustning: 20 000 kronor.
H	Användning av färdskrivare, förarkort eller diagramblad
Överträdelse av artikel 23.1 genom att
H1	***	använda en färdskrivare som inte har
besiktigats av en godkänd verkstad: 2 000
kronor.
Överträdelse av artikel 27 genom att föraren
H2	***	innehar eller använder fler än ett eget
förarkort: 6 000 kronor,
H3	****	framför fordonet med ett förfalskat
förarkort: 20 000 kronor,
H4	****	framför fordonet med ett förarkort som
föraren inte är rättmätig innehavare av:
20 000 kronor,
H5	****	framför fordonet med ett förarkort som
erhållits på grundval av oriktiga uppgifter
eller falska handlingar: 8 000 kronor.
Överträdelse av artikel 32.1 genom att
H6	***	färdskrivaren inte fungerar korrekt (t.ex.
inte kontrollerats, kalibrerats och plomberats
på rätt sätt): 4 000 kronor.
Överträdelse av artiklarna 32.1 och 33.1 genom att
H7	***	färdskrivaren används på felaktigt sätt
(t.ex. avsiktligt, frivilligt eller påtvingat
missbruk, avsaknad av instruktionen om korrekt
användning): 4 000 kronor.
Överträdelse av artikel 33.2 genom att
H10	***	företaget inte bevarar diagramblad,
utskrifter eller överförda uppgifter och
sanktionsavgift enligt avsnitt 2 i denna bilaga
inte kan påföras: 6 000 kronor, om uppgifter
saknas för en förare eller delvis för ett
fordon, och 20 000 kronor om uppgifter saknas
helt för ett fordon,
H11	***	registrerade och lagrade uppgifter inte är
tillgängliga i minst ett år och sanktionsavgift
enligt avsnitt 2 i denna bilaga inte kan
påföras: 6 000 kronor, om uppgifter saknas för
en förare eller delvis för ett fordon, och
20 000 kronor om uppgifter saknas helt för ett
fordon.
Överträdelse av artikel 34.1 genom
H12	***	felaktig användning av diagramblad eller
förarkort: 4 000 kronor,
H13	***	otillåtet avlägsnande av diagramblad eller
förarkort, vilket påverkar registreringen av
relevanta uppgifter: 4 000 kronor,
H14	***	användning av diagramblad eller förarkort
under en längre tid än de är avsedda för och
uppgifter har försvunnit: 4 000 kronor.
Överträdelse av artikel 34.2 genom
H15	***	användning av smutsiga eller skadade
diagramblad eller förarkort med oläsliga
uppgifter: 4 000 kronor.
Överträdelse av artikel 34.3 genom att
H16	***	inte göra manuell inmatning trots att det
krävs: 2 000 kronor.
Överträdelse av artikel 34.4 genom
H17	**	fel diagramblad eller förarkort i fel
kortplats (multibemanning): 1 000 kronor.
Överträdelse av artikel 34.5 genom
H18	***	felaktig användning av reglagen: 2 000 kronor.
I	Inlämning av uppgifter
Överträdelse av artikel 34.5 b v genom
I1	**	felaktig eller ingen användning av reglaget
för färja/tåg: 500 kronor.
Överträdelse av artikel 34.6 genom att på diagrambladet inte  ha fört in
I2	***	all information som krävs: 500 kronor.
Överträdelse av artikel 34.7 genom att uppgifterna inte visar
I3	**	symbolerna för de länder föraren passerat
under den dagliga arbetsperioden: 2 000 kronor,
I4	**	symbolerna för de länder där förarens
dagliga arbetsperiod påbörjades respektive
avslutades: 500 kronor.
Överträdelse av artikel 36 genom
I5	***	vägran att kontrolleras: 4 000 kronor,
I6	***	att inte kunna uppvisa manuella uppgifter
och utskrifter som gjorts den innevarande dagen
och de föregående 56 dagarna: 4 000 kronor,
I7	***	att inte kunna uppvisa förarkort, om föraren
innehar ett förarkort: 4 000 kronor.
J	När färdskrivaren inte fungerar på fullgott sätt
Överträdelse av artiklarna 37.1 och 22.1 genom att
J1	***	färdskrivaren inte är reparerad av en godkänd
montör eller verkstad: 4 000 kronor.
Överträdelse av artikel 37.2 genom att
J2	***	föraren inte för in all information för de
tidsperioder som inte registreras av
färdskrivaren när den inte är i funktion eller
inte fungerar på fullgott sätt: 4 000 kronor.
Denna förordning
L	Verkstadskort och företagskort
Överträdelse av 5 kap. 6 § genom att
L1		inte ha upprättat förteckning över innehavare
av verkstadskort: 4 000 kronor,
L2		tilldela montör fler än ett verkstadskort:
4 000 kronor,
L3		kortet har brukats av någon annan än den som
antecknats i förteckningen: 4 000 kronor.
Överträdelse av 5 kap. 7 § genom att
L4		inte ha anmält stulet eller förkommet
företagskort eller verkstadskort till
Transportstyrelsen: 4 000 kronor.
Avsnitt 2 Sanktionsavgifter när det inte har kunnat genomföras  företagskontroll (9 kap. 7 § andra stycket)
För varje överträdelse anges sanktionsavgiftens belopp efter  kolon.
Överträdelse av artikel 33.2 i förordning (EU) nr 165/2014  genom att inte följa regler om att bevara, överlämna eller  uppvisa diagramblad, kopierade uppgifter eller utskrifter för  behörig kontrolltjänsteman:
-	för varje sådan överträdelse: 20 000 kronor,
-	för varje fordon som omfattas av en ny sådan
överträdelse inom tre år från det att ett
beslut om sanktionsavgift för den tidigare
överträdelsen fått laga kraft: 20 000 kronor.
Förordning (2025:357).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.