Title: Förordning (2004:987) om trängselskatt
SFS Number: Svensk författningssamling 2004:987
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2004987-om-trangselskatt_sfs-2004-987/
Source Link: http://rkrattsbaser.gov.se/sfst?bet=2004:987
Amendment Register Link: http://rkrattsbaser.gov.se/sfsr?bet=2004:987
Ministry/Authority: Finansdepartementet S2
Issued: 2004-11-11
Metadata: {"Utfärdad": "2004-11-11", "Ändrad": "t.o.m. SFS 2019:391"}

==================================================

Förordning (2004:987) om trängselskatt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:987
Departement/myndighet
:   
Finansdepartementet S2
Utfärdad
:   
2004-11-11
Ändrad
:   
t.o.m. SFS 2019:391
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde och definitioner
1 §
Denna förordning gäller vid tillämpning av lagen (2004:629)
om trängselskatt.
2 §
Uttryck som används i denna förordning har samma betydelse som i lagen (2004:629) om trängselskatt.
De beslutande myndigheternas uppgifter
Skatteverkets uppgifter
3 §
Skatteverket ska, utöver vad som framgår av lagen
(2004:629) om trängselskatt,
1. samordna kontrollen av trängselskatt, och
2. fastställa formulär som behövs för tillämpningen av lagen om trängselskatt.
Skatteverket får meddela de föreskrifter som behövs för debitering och betalning av trängselskatt.
Skatteverkets uppgifter enligt första stycket 2 och andra stycket ska utföras efter samråd med Transportstyrelsen.
Förordning (2008:1189).
Transportstyrelsens uppgifter
4 §
Transportstyrelsen ska, utöver vad som framgår av lagen 
(2004:629) om trängselskatt och vägtrafikdataförordningen 
(2019:382), svara för
1. att återbetalning sker i enlighet med  beskattningsmyndighetens beslut enligt 18 § lagen om  trängselskatt, och
2. att en obetald fordran lämnas för indrivning enligt 23 §  lagen om trängselskatt.
Transportstyrelsens uppgifter enligt första stycket utförs för  Skatteverkets räkning.
Vid indrivning gäller 3-9 §§ indrivningsförordningen 
(1993:1229).
Indrivning behöver inte begäras för en fordran som understiger 
100 kronor om indrivningen inte krävs från allmän synpunkt.
Förordning (2019:391).
Omhändertagna registreringsskyltar
5 §
Registreringsskyltar som har tagits om hand enligt 18 c §
första stycket lagen (2004:629) om trängselskatt ska förvaras hos Polismyndigheten under en vecka efter omhändertagandet.
Skyltarna får under denna tid återlämnas till bilens ägare, om det visas att användningsförbud inte längre råder för bilen enligt 18 a och 18 b §§ lagen om trängselskatt. Om skyltarna inte återlämnas, ska Polismyndigheten förstöra dem. Förordning (2014:1512).
6 §
Vid färd med en bil vars registreringsskyltar har tagits om hand enligt 18 c § lagen (2004:629) om trängselskatt ska det finnas ett bevis i bilen om en polismans eller en bilinspektörs medgivande att bilen förs till närmaste lämpliga avlastningsplats eller uppställningsplats.
Förordning (2014:1512).
Övergångsbestämmelser
2008:380
Denna förordning träder i kraft den 1 juli 2008. Äldre bestämmelser gäller fortfarande i fråga om förhållanden som hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.