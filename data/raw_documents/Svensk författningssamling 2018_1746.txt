Title: Förordning (2018:1746) om kriminalvårdens behandling av personuppgifter inom brottsdatalagens område
SFS Number: Svensk författningssamling 2018:1746
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181746-om-kriminalvardens_sfs-2018-1746/
Source Link: http://rkrattsbaser.gov.se/sfst?bet=2018:1746
Amendment Register Link: http://rkrattsbaser.gov.se/sfsr?bet=2018:1746
Ministry/Authority: Justitiedepartementet L5
Issued: 2018-11-22
Metadata: {"Utfärdad": "2018-11-22", "Ändrad": "t.o.m. SFS 2025:167"}

==================================================

Förordning (2018:1746) om kriminalvårdens behandling av personuppgifter inom brottsdatalagens område
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1746
Departement/myndighet
:   
Justitiedepartementet L5
Utfärdad
:   
2018-11-22
Ändrad
:   
t.o.m. SFS 2025:167
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns kompletterande föreskrifter  till lagen (2018:1699) om kriminalvårdens behandling av  personuppgifter inom brottsdatalagens område.
Av 16 § framgår att Kriminalvården ska föra ett centralt  kriminalvårdsregister. I 18 § finns bestämmelser om  skyldighet för myndigheter att lämna uppgifter som behövs för  registret.
Gemensamma bestämmelser
Uppgifter som får behandlas
2 §
Om det är nödvändigt för att utföra en uppgift som anges i 
2 kap. 1 § lagen (2018:1699) om kriminalvårdens behandling av  personuppgifter inom brottsdatalagens område får uppgifter om  följande behandlas:
1. namn, personnummer eller annan identifieringsuppgift,  fotografi, adress, telefonnummer, yrke och utbildning, kön,  medborgarskap och språk,
2. kommun där den registrerade är folkbokförd,
3. namn, adress, telefonnummer, telefaxnummer och e-postadress  som rör
a) ombud eller ställföreträdare för den registrerade,
b) arbetsgivare, utbildningsanstalt eller liknande och  kontaktperson,
c) statlig eller kommunal befattningshavare som i tjänsten tar  befattning med den registrerade,
d) tolk, och
e) vårdnadshavare, särskilt förordnad vårdnadshavare,  förmyndare, god man och familjehemsförälder,
4. närståendes namn, adress, telefonnummer och relation till  den registrerade,
5. genomförd personutredning och rättspsykiatrisk  undersökning, läkarintyg enligt 7 § lagen (1991:2041) om  särskild personutredning i brottmål, m.m., utredning med  utlåtande om risk för återfall i brottslighet enligt 10 §  lagen (2006:45) om omvandling av fängelse på livstid och  yttrande från socialnämnden enligt 11 § lagen (1964:167) med  särskilda bestämmelser om unga lagöverträdare,
6. en domstols dom eller slutliga beslut som avser fängelse,  skyddstillsyn, villkorlig dom med föreskrift om  samhällstjänst, ungdomsövervakning eller förvandlingsstraff  för böter eller vite och beslut i häktningsfrågor,
7. domstolens avräkningsunderlag,
8. brott för vilket den registrerade är skäligen misstänkt,
9. ansökan om nåd och regeringens beslut i sådana frågor,
10. annat beslut av regeringen som avser den registrerade och  som har betydelse för verkställigheten av påföljd,
11. ansökan och beslut enligt lagen om omvandling av fängelse  på livstid,
12. dom, beslut eller föreläggande av allmän  förvaltningsdomstol eller beslut av en myndighet som avser den  registrerade och som har betydelse för verkställigheten av  påföljd,
13. överklagande av en domstols dom eller beslut, regeringens  beslut eller en myndighets beslut,
14. tidpunkt för verkställighetens början, prövotid och  övervakningstid,
15. tidpunkt för frigivning från kriminalvårdsanstalt och  återstående strafftid vid villkorlig frigivning,
16. verkställighet av samhällstjänst och intensivövervakning  med elektronisk kontroll,
17. beslut av myndighet i en annan stat om verkställighet av  påföljd som avser den registrerade,
18. andra uppgifter om verkställighet av påföljd, och
19. tidpunkten för bortfallande av förvandlingsstraff för  böter eller vite enligt 18 § bötesverkställighetslagen 
(1979:189). Förordning (2025:167).
Behandling av uppgifter om personer som är föremål för  personutredning
Uppgifter som får behandlas
3 §
I fråga om personer som är föremål för personutredning  får utöver de uppgifter som anges i 2 § uppgifter om följande  behandlas:
1. att den registrerade är intagen i häkte eller  kriminalvårdsanstalt med angivande av häktet eller  anstalten,
2. begäran om personutredning,
3. tidigare domar, brott den registrerade tidigare har  begått, tidigare utdömd påföljd och uppgifter om  verkställigheten,
4. datum då personutredning har lämnats till domstolen,
5. datum för huvudförhandling och domstolens dom,
6. den påföljd som den registrerade har dömts till eller  uppgift om att åtalet har ogillats, och
7. den misstänktes personliga förhållanden om det behövs för  att utreda vilka åtgärder som kan antas förebygga framtida  brottslighet.
Längsta tid som personuppgifter får behandlas
4 §
Personuppgifter som avses i 3 § får inte behandlas  längre än
1. två år efter det att det mål i vilket personutredningen  har begärts slutligt har avgjorts, eller
2. tio år efter det att den senaste påföljden helt har  verkställts, om den som personutredningen avser har dömts  till fängelse, skyddstillsyn eller villkorlig dom med  föreskrift om samhällstjänst.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna  paragraf.
Behandling av uppgifter om personer som är häktade Uppgifter som får behandlas
5 §
I fråga om personer som är häktade får utöver de  uppgifter som anges i 2 § uppgifter om följande behandlas:
1. den häktades ankomst till häktet och tilldelat  inskrivningsnummer,
2. datum och tidpunkt för anhållande och häktning,
3. restriktioner som avses i 24 kap. 5 a §  rättegångsbalken,
4. anknytning till någon annan häktad eller anhållen med  anledning av att denne är misstänkt för delaktighet i  samma brott som den häktade,
5. medgivande från den häktade om granskning av försändelse  enligt 3 kap. 8 § häkteslagen (2010:611),
6. tid, plats, bevakning och villkor vid besök,
7. tjänsteutövande besökares namn, adress, telefonnummer och  titel,
8. namn, personnummer, adress, telefonnummer och uppgift om  språk och relation till den häktade samt sådana uppgifter som  avses i 3 kap. 11 § häkteslagen om annan besökare än som  avses i 7 och om person som en häktad tillåts att ha  elektronisk kommunikation med,
9. tilldelat rum och specialkost samt uppgifter om förvaring  av den häktades tillhörigheter,
10. behov av hälso- och sjukvård,
11. behov av vård eller behandling relaterad till missbruk  eller till den häktades brottslighet,
12. behov av utbildning och uppgifter om sysselsättning,
13. plats utanför förvaringslokalen där den häktade vistas  under permission eller med anledning av sjukdom,  undersökning, förhör, förhandling eller liknande,
14. omständigheter som Kriminalvården måste beakta vid  frigivning,
15. att den häktade har svensk pension och uppgifter om  underrättelse till Försäkringskassan och Pensionsmyndigheten  med anledning av frihetsberövandet,
16. transport,
17. tidigare inträffad fritagning eller avvikelse eller  försök eller förberedelse till det samt risk för fritagning  eller avvikelse,
18. att den häktade tidigare i häkte eller under  verkställigheten av fängelsestraff har gjort sig skyldig till  våld eller hot om våld mot personal inom kriminalvården eller  mot andra intagna i häkte eller anstalt och uppgift om  framtida risk för sådant våld eller hot,
19. att den häktade tidigare i häkte eller under  verkställigheten av fängelsestraff allvarligt stört ordningen  inom häktet eller anstalten och uppgift om framtida risk för  sådant handlande,
20. att den häktade tidigare i häkte eller under  verkställigheten av fängelsestraff befattat sig med sådana  medel som avses i 4 kap. 8 § häkteslagen eller 8 kap. 8 §  fängelselagen (2010:610) och uppgift om framtida risk för  befattning med sådana medel,
21. annan misskötsamhet,
22. sådan kontroll som avses i 4 kap. 5 § häkteslagen,
23. underrättelse till häktades beskickning,
24. tidpunkt då den häktade har delgetts domstolens dom och  uppgifter om nöjdförklaring,
25. uppgifter om utskrivning, och
26. uppgifter som är nödvändiga för handläggningen av ett  ärende som enligt lag eller förordning ska prövas av  Kriminalvården.
6 §
I fråga om den som är häktad får Kriminalvården utöver  de uppgifter som anges i 2 och 5 §§ behandla personuppgifter  i en sådan journal som avses i 5 § häktesförordningen 
(2010:2011) och 6 § andra stycket förordningen (2007:1172)  med instruktion för Kriminalvården. En sådan journal får  innehålla uppgifter om alla beslut som har fattats, viktiga  händelser under vistelsen i häkte och väsentliga uppgifter om  vidtagna eller planerade åtgärder som gäller den häktade. Den  får även innehålla uppgifter om andra omständigheter som är  av betydelse under vistelsen i häkte.
Längsta tid som personuppgifter får behandlas
7 §
Personuppgifter om en häktad får inte behandlas längre  än
1. två år efter det att den häktade frigavs från häktet,  eller
2. tio år efter det att den senaste påföljden helt har  verkställts, om den häktade efter att ha frigetts från häkte  har dömts till fängelse, skyddstillsyn eller villkorlig dom  med föreskrift om samhällstjänst.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna  paragraf.
Behandling av uppgifter om personer som är dömda  till fängelse
Uppgifter som får behandlas
8 §
I fråga om personer som är dömda till fängelse, eller till  fängelse som förvandlingsstraff för böter eller vite eller  vars fängelsepåföljd ska verkställas i Sverige på grund av en  utländsk dom, får utöver de uppgifter som anges i 2 §  uppgifter om följande behandlas:
1. sådant som avses i 3 § 7 och 5 § 1, 6-12, 15-21 och 25 men  som ska avse den som är intagen i kriminalvårdsanstalt i  stället för den som är häktad respektive misstänkt,
2. anknytning till någon annan intagen som är dömd för  delaktighet i samma brott som den dömde,
3. placering i avskildhet och undersökning enligt 6 kap.  fängelselagen (2010:610) och om användande av fängsel och  undersökning enligt 8 kap. 10 § samma lag,
4. placering på säkerhetsavdelning,
5. att målsägande i enlighet med 27 § häktesförordningen 
(2010:2011) eller 35 § fängelseförordningen (2010:2010) ska  underrättas,
6. permissioner och vistelser utanför anstalt enligt 9 kap. 
1 §, 10 kap. 1, 2 och 4 §§ och 11 kap. 1 § fängelselagen,
7. sådan kontroll som avses i 8 kap. 6 § fängelselagen,
8. beslut om att den dömde ska inställa sig i anstalt eller  påbörja intensivövervakning med elektronisk kontroll, beslut  om uppskov med verkställighet och begäran om förpassning genom  Polismyndighetens försorg,
9. övervakarens namn, adress och telefonnummer,
10. att den dömde har ålagts näringsförbud, kontaktförbud,  förbud enligt 3 kap. 5 § lagen (2015:642) om europeisk  skyddsorder eller tillträdesförbud,
11. beslut enligt 26 kap. 18 och 19 §§, 27 kap. 6 § 1 och 2  och 28 kap. 7 § brottsbalken,
12. uppgifter som är nödvändiga för handläggningen av ett  ärende som enligt lag eller förordning ska prövas av  Kriminalvården, och
13. fingeravtryck, salivprov för dna-analys och fotografi av  ansikte som har tagits upp enligt 8 kap. 7 a § fängelselagen.
I fråga om den vars fängelsestraff verkställs genom  intensivövervakning med elektronisk kontroll tillämpas  bestämmelserna i första stycket 1 när det gäller hänvisningen  till 3 § 7 och första stycket 8-12. Förordning (2025:149).
Journaler
9 §
I fråga om den som avses i 8 § får Kriminalvården  utöver de uppgifter som anges i 2 och 8 §§ behandla  personuppgifter i en sådan journal som avses i 5 §  fängelseförordningen (2010:2010), 12 § förordningen 
(1994:1060) om intensivövervakning med elektronisk kontroll, 
4 kap. 6 a § förordningen (1998:642) om verkställighet av  frivårdspåföljder och 6 § andra stycket förordningen 
(2007:1172) med instruktion för Kriminalvården. En sådan  journal får innehålla uppgifter om alla beslut som har  fattats, viktiga händelser under verkställigheten och  väsentliga uppgifter om vidtagna eller planerade åtgärder som  gäller den intagne, den som står under övervakning efter  villkorlig frigivning och den som transporteras av  Kriminalvårdens transporttjänst. Journalen får även innehålla  uppgifter om andra omständigheter som är av betydelse för  verkställigheten.
Längsta tid som personuppgifter får behandlas
10 §
Personuppgifter i en sådan journal som avses i 9 §  får inte behandlas längre än tio år efter det att det senaste  straffet avseende den registrerade helt har verkställts. I  övrigt får uppgifter om en person som avses i 8 § inte  behandlas längre än två år efter det att villkorlig  frigivning har skett eller intensivövervakning med  elektronisk kontroll har upphört.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna  paragraf.
Behandling av uppgifter om personer som är dömda  till skyddstillsyn
Uppgifter som får behandlas
11 §
I fråga om personer som är dömda till skyddstillsyn  eller som på grund av en utländsk dom ska undergå  skyddstillsyn eller motsvarande påföljd i Sverige får utöver  de uppgifter som anges i 2 § uppgifter om följande behandlas:
1. sådant som avses i 3 § 7 och 8 § 9-12, och
2. sysselsättning.
Journaler
12 §
I fråga om den som avses i 11 § får Kriminalvården  utöver de uppgifter som anges i 2 och 11 §§ behandla  personuppgifter i en sådan journal som avses i 2 kap. 10 §  och 3 kap. 5 § förordningen (1998:642) om verkställighet av  frivårdspåföljder och 6 § andra stycket förordningen 
(2007:1172) med instruktion för Kriminalvården. En sådan  journal får innehålla uppgifter om alla beslut som har  fattats, viktiga händelser under verkställigheten och  väsentliga uppgifter om vidtagna eller planerade åtgärder som  gäller den dömde. Den får även innehålla uppgifter om andra  omständigheter som är av betydelse för verkställigheten.
Längsta tid som personuppgifter får behandlas
13 §
Personuppgifter i en sådan journal som avses i 12 §  får inte behandlas längre än tio år efter det att den senaste  påföljden avseende den registrerade helt har verkställts. I  övrigt får uppgifter om en person som avses i 11 § inte  behandlas längre än två år efter det att övervakningen har  upphört.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna  paragraf.
Behandling av uppgifter om personer som är dömda  till villkorlig dom med föreskrift om samhällstjänst
Journaler
14 §
I fråga om den som är dömd till villkorlig dom med  föreskrift om samhällstjänst, eller som på grund av en  utländsk dom ska undergå villkorlig dom med föreskrift om  samhällstjänst eller motsvarande påföljd i Sverige, får  Kriminalvården utöver de uppgifter som anges i 2 § behandla  personuppgifter i en sådan journal som avses i 3 kap. 5 §  förordningen (1998:642) om verkställighet av  frivårdspåföljder. En sådan journal får innehålla uppgifter  om samtliga beslut som har fattats, viktiga händelser under  verkställigheten och väsentliga uppgifter om vidtagna eller  planerade åtgärder som gäller den dömde. Den får även  innehålla uppgifter om andra omständigheter som är av  betydelse för verkställigheten.
Längsta tid som personuppgifter får behandlas
15 §
Personuppgifter i en sådan journal som avses i 14 §  får inte behandlas längre än tio år efter det att den senaste  påföljden avseende den registrerade helt har verkställts. I  övrigt får uppgifter om en person som avses i 14 § inte  behandlas längre än två år efter det att föreskriften om  samhällstjänst helt har verkställts.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna  paragraf.
Behandling av uppgifter om personer som är dömda till  ungdomsövervakning
Uppgifter som får behandlas
15 a §
I fråga om personer som är dömda till  ungdomsövervakning får utöver de uppgifter som anges i 2 §  uppgifter om följande behandlas:
1. sådant som avses i 3 § 7 och 5 § 10-12, 18 och 22 men som  ska avse den som är dömd till ungdomsövervakning i stället för  den som är misstänkt,
2. innehållet i verkställighetsplanen,
3. sysselsättning,
4. att den dömde har ålagts kontaktförbud eller  tillträdesförbud,
5. koordinatorns namn, adress och telefonnummer, om  Kriminalvården har förordnat en person som inte är tjänsteman  vid myndigheten till särskild koordinator enligt 5 §  förordningen (2020:792) om verkställighet av  ungdomsövervakning. Förordning (2020:798).
Journaler
15 b §
I fråga om den som dömts till ungdomsövervakning får  Kriminalvården utöver de uppgifter som anges i 2 och 15 a §§  behandla personuppgifter i en sådan journal som avses i 9 §  förordningen (2020:792) om verkställighet av  ungdomsövervakning. En sådan journal får innehålla uppgifter  om alla beslut som har fattats, viktiga händelser under  verkställigheten och väsentliga uppgifter om vidtagna eller  planerade åtgärder som gäller den dömde. Den får även  innehålla uppgifter om andra omständigheter som är av  betydelse för verkställigheten. Förordning (2020:798).
Längsta tid som personuppgifter får behandlas
15 c §
Personuppgifter i en sådan journal som avses i 15 b §  får inte behandlas längre än tio år efter det att den senaste  påföljden avseende den registrerade helt har verkställts. I  övrigt får uppgifter om den som dömts till ungdomsövervakning  inte behandlas längre än två år efter det att verkställigheten  har avslutats.
Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpningen av denna paragraf.  Förordning (2020:798).
Centrala kriminalvårdsregistret
Registrets innehåll och ändamål
16 §
Kriminalvården ska föra ett register (centrala  kriminalvårdsregistret) över personer som
1. är häktade,
2. har dömts till fängelse, skyddstillsyn, villkorlig dom med  föreskrift om samhällstjänst eller ungdomsövervakning,
3. har ålagts förvandlingsstraff för böter eller vite, eller
4. på grund av en utländsk brottmålsdom har dömts till en  sådan påföljd som avses i 2 eller 3 och som ska verkställas i  Sverige. Förordning (2020:798).
17 §
Det centrala kriminalvårdsregistret får innehålla sådana  uppgifter som avses i 2 § 1, 5-7, 9-11 och 13-19, 5 § 16, 8 § 
6 och 9, 11 § 2 och 15 a § 2. Förordning (2021:656).
Skyldighet för myndigheter att lämna uppgifter som behövs för  registret
18 §
För registrering i det centrala kriminalvårdsregistret  ska nedan angivna myndigheter lämna uppgifter till  Kriminalvården i följande fall.
Uppgift lämnas av       Uppgift lämnas om
1. Polismyndigheten	Dom eller beslut som avser fängelse,
skyddstillsyn, ungdomsövervakning,
villkorlig dom med föreskrift om
samhällstjänst eller förvandlingsstraff
för böter eller vite.
Överklagande av dom eller slutligt
beslut som det har lämnats uppgift
om tidigare.
Beslut under rättegången att vidare
verkställighet inte får äga rum
beträffande den som har dömts till
skyddstillsyn.
Att dom eller slutligt beslut som
uppgift har lämnats om tidigare har
fått laga kraft.
Att påföljd i dom eller slutligt beslut
som uppgift har lämnats om tidigare har
ändrats till en annan påföljd än
fängelse, skyddstillsyn,
ungdomsövervakning eller villkorlig
dom med föreskrift om samhällstjänst.
Att fängelse på livstid har omvandlats
till fängelse på viss tid enligt lagen
(2006:45) om omvandling av fängelse på
livstid.
2. Regeringskansliet	Beslut i nådeärenden.
3. Migrationsverket, en  migrationsdomstol och  Migrationsöverdomstolen Beslut om att inhibition av en allmän
domstols beslut om utvisning på grund
av brott meddelas eller upphävs, att ett
tidsbegränsat uppehållstillstånd
beviljas en utlänning som har utvisats
på grund av brott eller att ett
utvisningsbeslut på grund av brott helt
eller delvis upphävs.
4. De allmänna
domstolarna             Dom eller beslut som avser fängelse,
skyddstillsyn, ungdomsövervakning,
villkorlig dom med föreskrift om
samhällstjänst eller förvandlingsstraff
för böter eller vite.
Överklagande av dom eller slutligt
beslut som det har lämnats uppgift
om tidigare.
Att dom eller slutligt beslut som
uppgift har lämnats om tidigare har
fått laga kraft.
Att påföljd i dom eller slutligt beslut
som uppgift har lämnats om tidigare har
ändrats till en annan påföljd än
fängelse, skyddstillsyn,
ungdomsövervakning eller villkorlig
dom med föreskrift om samhällstjänst.
Att fängelse på livstid har omvandlats
till fängelse på viss tid enligt lagen
om omvandling av fängelse på livstid.
Sådana förhållanden med betydelse för
verkställighet av häktning eller
straffrättsliga påföljder som avses i
5 b § 2 förordningen (2014:1085) om
rättsväsendets informationshantering.
Polismyndighetens uppgiftsskyldighet enligt första stycket 1  gäller endast sådana domar och beslut av en hovrätt eller  Högsta domstolen som avses i 5 och 5 a §§ förordningen 
(1970:517) om rättsväsendets informationssystem.
De allmänna domstolarnas uppgiftsskyldighet enligt första  stycket 4 gäller inte sådana domar och beslut av en hovrätt  eller Högsta domstolen som avses i 5 och 5 a §§ förordningen  om rättsväsendets informationssystem. Förordning (2022:832).
Utlämnande av uppgifter
19 §
Uppgifter i centrala kriminalvårdsregistret ska på  begäran lämnas ut till Regeringskansliet, en domstol,  Åklagarmyndigheten, Ekobrottsmyndigheten, Justitiekanslern,  Riksdagens ombudsmän, Polismyndigheten, Säkerhetspolisen,  Integritetsskyddsmyndigheten och Europeiska åklagarmyndigheten.
Förordning (2024:643).
Direktåtkomst
20 §
Regeringskansliet, Polismyndigheten och  Säkerhetspolisen får för ett syfte som anges i 1 kap. 2 §  brottsdatalagen (2018:1177) medges direktåtkomst till  registret. För Regeringskansliet får endast sådana uppgifter  som behövs i ärenden om nåd göras tillgängliga.
Säkerhetsregistret
Registrets innehåll
21 §
Har regeringen med stöd av 7 kap. 11 § fängelselagen 
(2010:610) beslutat om avvikelser från bestämmelserna i 7  kap. samma lag i fråga om en intagen, ska uppgifter om honom  eller henne föras in i säkerhetsregistret, om det inte är  uppenbart obehövligt.
22 §
Av registret ska det framgå
1. skälen för registrering och de omständigheter som lett  till registreringen, och
2. varifrån uppgifterna kommer och, om det inte är  obehövligt, en bedömning av uppgiftslämnarens trovärdighet.
Utlämnande av uppgifter
23 §
Uppgifter i säkerhetsregistret ska lämnas ut till  Polismyndigheten, Säkerhetspolisen, Ekobrottsmyndigheten och  Åklagarmyndigheten, om uppgiften kan antas ha särskild  betydelse för
1. en förundersökning,
2. andra brottsbekämpande åtgärder, eller
3. att upprätthålla ordningen och säkerheten i Kriminalvårdens  verksamhet.
Uppgifter i säkerhetsregistret ska lämnas ut till  Regeringskansliet om uppgiften kan antas ha betydelse i  ärenden
1. om nåd i brottmål,
2. enligt lagen (2022:700) om särskild kontroll av vissa  utlänningar, eller
3. enligt 7 kap. 11 § eller 13 kap. 6 § fängelselagen 
(2010:610).
Uppgifter i säkerhetsregistret får lämnas ut till en allmän  domstol om uppgiften kan antas ha betydelse i ärenden enligt  lagen (2006:45) om omvandling av fängelse på livstid.
Förordning (2022:721).
Direktåtkomst
24 §
Direktåtkomst till säkerhetsregistret ska begränsas  till uppgifter om huruvida någon som har registrerats med  stöd av 3 kap. 2 § andra stycket 1-4 lagen (2018:1699) om  kriminalvårdens behandling av personuppgifter inom  brottsdatalagens område förekommer i registret.
Skyldighet att anmäla oriktighet i register
25 §
Den som i tjänsten tar del av uppgifter i centrala  kriminalvårdsregistret eller säkerhetsregistret och  misstänker att registrets innehåll är oriktigt ska genast  anmäla det till Kriminalvården.
Föreskrifter
26 §
Riksarkivet får, efter att ha gett Kriminalvården  tillfälle att yttra sig, meddela föreskrifter om att  personuppgifter som inte längre får behandlas enligt denna  förordning får behandlas under längre tid för arkivändamål av  allmänt intresse och vetenskapliga, statistiska eller  historiska ändamål.
27 §
Kriminalvården får, efter att ha gett berörd  myndighet tillfälle att yttra sig, meddela föreskrifter om  omfattningen av uppgiftsskyldigheten i 18 § och om tiden och  sättet för att fullgöra den.
28 §
Kriminalvården får meddela föreskrifter om  begränsning av de personuppgifter som behandlas enligt 2 kap. 
1 § lagen (2018:1699) om kriminalvårdens behandling av  personuppgifter inom brottsdatalagens område.
29 §
Kriminalvården får meddela ytterligare föreskrifter  om verkställigheten av lagen (2018:1699) om kriminalvårdens  behandling av personuppgifter inom brottsdatalagens område  och denna förordning.
30 §
Innan Kriminalvården meddelar föreskrifter med stöd av  denna förordning ska Integritetsskyddsmyndigheten ges  tillfälle att yttra sig över Kriminalvårdens förslag.
Förordning (2020:1146).
Övergångsbestämmelser
2018:1746
1. Denna förordning träder i kraft den 1 januari 2019.
2. Genom förordningen upphävs förordningen (2001:682) om  behandling av personuppgifter inom kriminalvården.
3. Äldre bestämmelser gäller fortfarande för uppgifter i  handlingar som omhändertagits för arkivering före  ikraftträdandet.
2022:832
1. Denna förordning träder i kraft den 3 oktober 2022.
2. Äldre föreskrifter gäller fortfarande för domar och beslut  som har meddelats före ikraftträdandet. Om en sådan dom eller  ett sådant beslut har överklagats, gäller detsamma även domar  och beslut som därefter har meddelats i högre instanser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.