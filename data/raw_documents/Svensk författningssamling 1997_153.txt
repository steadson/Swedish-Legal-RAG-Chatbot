Title: Förordning (1997:153) om statsbidrag till teknik- och naturvetenskapscentrum
SFS Number: Svensk författningssamling 1997:153
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997153-om-statsbidrag-till-teknik-_sfs-1997-153/
Source Link: http://rkrattsbaser.gov.se/sfst?bet=1997:153
Amendment Register Link: http://rkrattsbaser.gov.se/sfsr?bet=1997:153
Ministry/Authority: Utbildningsdepartementet
Issued: 1997-04-17
Metadata: {"Utfärdad": "1997-04-17", "Ändrad": "t.o.m. SFS 2019:1028"}

==================================================

Förordning (1997:153) om statsbidrag till teknik- och naturvetenskapscentrum
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:153
Departement/myndighet
:   
Utbildningsdepartementet
Utfärdad
:   
1997-04-17
Ändrad
:   
t.o.m. SFS 2019:1028
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Statsbidrag får lämnas till teknik- och naturvetenskapscentrum enligt bestämmelserna i denna förordning. Bidrag får lämnas i den utsträckning som det finns medel anslagna för ändamålet.
2 §
Statsbidrag får lämnas till ett teknik- och  naturvetenskapscentrum där verksamheten
- i väsentlig utsträckning vänder sig till allmänheten,
- uppvisar bredd och mångfald när det gäller naturvetenskap  eller teknik,
- syftar till att öka intresset för och insikterna om  naturvetenskap och teknik med till största delen interaktiva  metoder, och
- har bedrivits under minst ett år och huvudsakligen  finansieras på annat sätt än genom statsbidrag, till exempel  genom ekonomiskt stöd av universitet, högskola, museum,  kommun, region eller näringsliv.
Statens skolverk får meddela närmare föreskrifter om kraven  enligt första stycket. Skolverket får också meddela  föreskrifter om ytterligare krav för att bidrag ska få lämnas.
Förordning (2019:1028).
Ansökan
3 §
Statsbidrag beviljas efter ansökan. Ansökan ska ges in till Statens skolverk.
Skolverket får meddela närmare föreskrifter om tid för ansökan och om de uppgifter som ansökan ska innehålla.
(Förordning (2008:624).
Fördelning av statsbidraget
4 §
Statens skolverk ska besluta om fördelning av  statsbidrag. Förordning (2015:733).
5 §
Vid fördelning av statsbidrag ska Statens skolverk bland annat ta hänsyn till om ett centrum i sin verksamhet
- lägger vikt vid att barns och elevers lärande stimuleras,
- anlägger genusperspektiv,
- kännetecknas av mångfald i gestaltning och uttrycksformer, och
- bidrar till pedagogisk förnyelse i fråga om användning av interaktiva metoder och material.
Skolverket får meddela närmare föreskrifter om fördelningen av statsbidraget. (Förordning (2008:624).
Överklagande
6 §
Statens skolverks beslut enligt denna förordning får inte överklagas. (Förordning (2008:624).
Uppföljning och utvärdering
7 §
Statens skolverk ska kontinuerligt följa upp och utvärdera den verksamhet som bedrivs med stöd av statsbidrag enligt denna förordning. Förordning (2008:624).
Särskilda föreskrifter
8 §
Statens skolverk får meddela närmare föreskrifter om verkställighet av denna förordning.
Förordning (2008:624).
Övergångsbestämmelser
2005:744
1. Denna förordning träder i kraft den 1 december 2005 och tillämpas första gången i fråga om statsbidrag för bidragsåret 2006.
2. Äldre bestämmelser gäller fortfarande för statsbidrag som avser tid före den 1 januari 2006.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.