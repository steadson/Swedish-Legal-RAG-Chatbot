Title: Lag (1991:852) om betalningsföreläggande för fordringar i arbetstvister
SFS Number: Svensk författningssamling 1991:852
URL: https://www.riksdagen.se/sv/dokument-och-lagar/dokument/svensk-forfattningssamling/lag-1991852-om-betalningsforelaggande-for_sfs-1991-852/
Source Link: http://rkrattsbaser.gov.se/sfst?bet=1991:852
Amendment Register Link: http://rkrattsbaser.gov.se/sfsr?bet=1991:852
Ministry/Authority: Arbetsmarknadsdepartementet ARM
Issued: 1991-06-13
Metadata: {"Utfärdad": "1991-06-13", "Ändrad": "t.o.m. SFS 2015:685"}

==================================================

Lag (1991:852) om betalningsföreläggande för fordringar i arbetstvister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:852
Departement/myndighet
:   
Arbetsmarknadsdepartementet ARM
Utfärdad
:   
1991-06-13
Ändrad
:   
t.o.m. SFS 2015:685
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Ansökan om betalningsföreläggande enligt lagen (1990:746) om betalningsföreläggande och handräckning får göras hos kronofogdemyndigheten trots att tvist om anspråket skall handläggas enligt lagen (1974:371) om rättegången i arbetstvister.
2 §
Har ansökan om betalningsföreläggande gjorts av en medlem i en arbetsgivar- eller arbetstagarorganisation och uppkommer fråga om överlämnande av målet till tingsrätt med stöd av 36 § lagen (1990:746)
om betalningsföreläggande och handräckning eller därför att återvinning sökts, skall organisationen, om den enligt 2 kap. 1 § och 4 kap. 5 §
lagen (1974:371) om rättegången i arbetstvister kan föra sökandens talan vid arbetsdomstolen, beredas tillfälle att uppge om den vill föra talan där. Detsamma gäller när ansökan om betalningsföreläggande har gjorts i kollektivavtalstvist av någon som har varit medlem i en arbetsgivar-
eller arbetstagarorganisation som har slutit avtalet. Förklarar organisationen att den vill föra talan vid arbetsdomstolen, skall kronofogdemyndigheten överlämna målet dit.
Om arbetsdomstolen finner sig inte vara behörig att handlägga målet, skall domstolen överlämna detta till en tingsrätt som enligt vad som framgår av handlingarna är behörig. Detta gäller dock inte om det är högsta domstolen som har överlämnat målet till arbetsdomstolen.
3 §
Har upphävts genom
lag (2015:685)
.
4 §
Har Kronofogdemyndigheten överlämnat ett mål till  Arbetsdomstolen hindrar 24 § delgivningslagen (2010:1932)  inte att svaranden delges handlingar genom förenklad  delgivning om denne under handläggningen hos  Kronofogdemyndigheten har fått information om att sådan  delgivning kan komma att användas i målet i Arbetsdomstolen.
Lag (2015:685)
.
Övergångsbestämmelser
1991:852
Denna lag träder i kraft den dag regeringen bestämmer, då lagen
(1974:372) om lagsökning och betalningsföreläggande för fordringsanspråk i anställningsförhållanden och lagen (1976:841) om betalningsföreläggande för fordringar som skall prövas av statens va-nämnd skall upphöra att gälla. Äldre föreskrifter gäller fortfarande i fråga om mål om lagsökning och betalningsföreläggande där talan väckts före ikraftträdandet.
2010:1960
1. Denna lag träder i kraft den 1 april 2011.
2. Äldre bestämmelser gäller om en handling har skickats eller lämnats före den 1 april 2011.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.