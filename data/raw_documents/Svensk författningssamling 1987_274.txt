Title: Förordning (1987:274)
om avgifter för den statliga kontrollen av läkemedel m. m. för
tiden den 1 juli 1987--den 30 juni 1988
SFS Number: Svensk författningssamling 1987:274
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1987274om-avgifter-for-den-statliga_sfs-1987-274/
Source Link: http://rkrattsbaser.gov.se/sfst?bet=1987:274
Amendment Register Link: http://rkrattsbaser.gov.se/sfsr?bet=1987:274
Ministry/Authority: Socialdepartementet
Issued: 1987-05-21
Metadata: {"Utfärdad": "1987-05-21"}

==================================================

Förordning (1987:274)
om avgifter för den statliga kontrollen av läkemedel m. m. för
tiden den 1 juli 1987--den 30 juni 1988
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:274
Departement/myndighet
:   
Socialdepartementet
Utfärdad
:   
1987-05-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
För att täcka kostnaderna för den statliga kontrollen av läkemedel m. m. för tiden den 1 juli 1987--den 30 juni 1988 skall avgifter betalas enligt följande.
Medel och artiklar                    Ansöknings-         Årlig avgift
avgift/anmäl-
ningsavgift
___________________________________________________________________
1. Farmacevtiska specialiteter
a) farmacevtiska specialiteter
som inte avses under b)            27 400 kr           18 600 kr
b) allergenpreparat
per grundextrakt                    7 600 kr            6 400 kr
per spädning                          525 kr              390 kr
2. Nya indikationer för farmacevtiska
specialiteter                      20 500 kr               --
3. Radiofarmacevtiska specialiteter    5 900 kr            3 400 kr
4. Naturmedel för injektion           15 200 kr            9 300 kr
5. Naturmedel som inte avses i 4       3 400 kr            1 900 kr
6. Fabrikssteriliserade engångsartik-
lar för hälso- och sjukvårdsändamål
per artikel                         2 300 kr              950 kr
per tillverkare resp. importör         --               3 000 kr
7. Diabetestest som tillhandahålls
kostnadsfritt                         800 kr            2 500 kr
________________________________________________________________________
2 §
Avgifterna skall betalas för farmacevtiska och radiofarmacevtiska specialiteter samt för diabetestest av den som ansöker om eller fått godkännande av varan, för naturmedel av den som har att anmäla varan, för fabrikssteriliserade engångsartiklar av tillverkaren eller importören.
3 §
Avgifterna skall betalas på den tid och det sätt som socialstyrelsen bestämmer. För farmacevtiska och radiofarmacevtiska specialiteter samt för diabetestest skall den årliga avgiften utgå från och med budgetåret efter det då specialiteten respektive testet registrerades till och med det budgetår då registreringen upphör. För naturmedel för injektion skall den årliga avgiften utgå från och med budgetåret efter det då socialstyrelsen gett tillstånd till försäljning eller annat tillhandahållande till och med det budgetår då tillståndet upphör att gälla. För annat naturmedel och fabrikssteriliserade engångsartiklar skall den årliga avgiften utgå från och med budgetåret efter det då anmälan gjordes till och med det budgetår då saluföringen upphör.
4 §
Om det finns särskilda skäl, får socialstyrelsen medge nedsättning av eller befrielse från avgift för farmacevtiska och radiofarmacevtiska specialiteter samt för fabrikssteriliserade engångsartiklar.
Övergångsbestämmelser
1987:274
1. Denna förordning träder i kraft den 1 juli 1987.
2. Årsavgift för budgetåret 1987/88 skall inte utgå
a) för farmacevtiska och radiofarmacevtiska specialiteter samt för diabetestest som före den 1 augusti 1987 anmälts till socialstyrelsen för omedelbar avregistrering,
b) för naturmedel för injektion för vilka anmälan gjorts till socialstyrelsen före den 1 augusti 1987 om upphörande av tillstånd till försäljning eller annat tillhandahållande,
c) för andra naturmedel och för fabrikssteriliserade engångsartiklar som enligt anmälan till socialstyrelsen inte kommer att saluföras efter den 31 juli 1987.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.