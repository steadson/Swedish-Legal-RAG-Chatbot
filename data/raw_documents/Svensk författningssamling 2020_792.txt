Title: Förordning (2020:792) om verkställighet av ungdomsövervakning
SFS Number: Svensk författningssamling 2020:792
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020792-om-verkstallighet-av_sfs-2020-792/
Source Link: http://rkrattsbaser.gov.se/sfst?bet=2020:792
Amendment Register Link: http://rkrattsbaser.gov.se/sfsr?bet=2020:792
Ministry/Authority: Justitiedepartementet L5
Issued: 2020-09-17
Metadata: {"Utfärdad": "2020-09-17", "Ändrad": "t.o.m. SFS 2025:503"}

==================================================

Förordning (2020:792) om verkställighet av ungdomsövervakning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:792
Departement/myndighet
:   
Justitiedepartementet L5
Utfärdad
:   
2020-09-17
Ändrad
:   
t.o.m. SFS 2025:503
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som kompletterar  lagen (2020:616) om verkställighet av ungdomsövervakning.  Uttryck som används i förordningen har samma innebörd och  tillämpningsområde som i lagen.
Nöjdförklaring
2 §
Den som tar emot en nöjdförklaring enligt 4 § lagen 
(2020:616) om verkställighet av ungdomsövervakning ska  dokumentera uppgifter om
1. den dömdes identitet,
2. den dom eller det beslut som nöjdförklaringen avser,
3. när och på vilket sätt nöjdförklaringen har lämnats,
4. huruvida den dömde har biträtts av tolk vid  nöjdförklaringen,
5. vittnets namn, och
6. vem som har tagit emot förklaringen.
3 §
När Kriminalvården har tagit emot en nöjdförklaring, ska  myndigheten så snart som möjligt underrätta den domstol som  har meddelat domen eller beslutet.
Om domen eller beslutet har överklagats av den dömde, ska  myndigheten i stället så snart som möjligt underrätta den  domstol som ska pröva överklagandet.
4 §
När domstolen har tagit emot en nöjdförklaring, ska  domstolen så snart som möjligt underrätta Kriminalvården.
Om domen eller beslutet har överklagats av den dömde, ska  domstolen så snart som möjligt underrätta den domstol som ska  pröva överklagandet.
Särskild koordinator
5 §
Till särskild koordinator ska en tjänsteman vid  Kriminalvården eller en annan lämplig person förordnas.
6 §
Kriminalvården får entlediga koordinatorn och i stället  förordna någon annan till särskild koordinator.
Särskild handläggare
7 §
Till särskild handläggare ska det utses en tjänsteman vid  socialnämnden i den kommun som enligt socialtjänstlagen 
(2025:400) har ansvar för den dömde.
Den särskilda handläggaren ska medverka vid  verkställighetsplaneringen. Handläggaren ska redovisa  socialtjänstens bedömning av vilka åtgärder och insatser som  bör ingå i den individuella verkställighetsplanen.
Förordning (2025:503).
Underrättelse om omhändertagande
8 §
Polismyndigheten ska omedelbart efter det att en dömd har  tillfälligt omhändertagits enligt 24 § lagen (2020:616) om  verkställighet av ungdomsövervakning underrätta Kriminalvården  om datum och tidpunkt för omhändertagandet.
Journal
9 §
För den vars dom på ungdomsövervakning verkställs ska  Kriminalvården föra en journal.
Uppgifter om var den dömde befinner sig
10 §
Uppgifter om den dömde som tas fram vid elektronisk  övervakning enligt 19 § lagen (2020:616) om verkställighet av  ungdomsövervakning får bevaras i högst tre månader. När  uppgifterna inte längre får bevaras, ska de omedelbart  förstöras.
Bemyndigande
11 §
Kriminalvården får meddela föreskrifter om  verkställigheten av lagen (2020:616) om verkställighet av  ungdomsövervakning och föreskrifter om verkställigheten av  denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.