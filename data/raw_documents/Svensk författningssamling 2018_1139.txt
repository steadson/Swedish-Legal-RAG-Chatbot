Title: Lag (2018:1139) om skatt på spel
SFS Number: Svensk författningssamling 2018:1139
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181139-om-skatt-pa-spel_sfs-2018-1139/
Source Link: http://rkrattsbaser.gov.se/sfst?bet=2018:1139
Amendment Register Link: http://rkrattsbaser.gov.se/sfsr?bet=2018:1139
Ministry/Authority: Finansdepartementet S2
Issued: 2018-06-14
Metadata: {"Utfärdad": "2018-06-14", "Ändrad": "t.o.m. SFS 2025:768"}

==================================================

Lag (2018:1139) om skatt på spel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1139
Departement/myndighet
:   
Finansdepartementet S2
Utfärdad
:   
2018-06-14
Ändrad
:   
t.o.m. SFS 2025:768
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Spelskatt ska betalas till staten för sådant  licenspliktigt spel som tillhandahålls av en licenshavare  enligt spellagen (2018:1138).
2 §
/Upphör att gälla U:2026-01-01/
Från spelskatt undantas spel enligt 6 kap. spellagen 
(2018:1138).
2 §
/Träder i kraft I:2026-01-01/
Från spelskatt undantas spel enligt 6 kap. spellagen 
(2018:1138).
Första stycket gäller inte sådant spel som avses i 2 kap. 5 §  samma lag.
Lag (2025:768)
.
Definitioner
3 §
I denna lag avses med
1. insats: det värde som spelaren eller annan betalar för  spelarens deltagande i spel som omfattas av denna lag,
2. utbetalning: det värde som den skattskyldige eller dennes  ombud betalar till spelaren genom att tillgodoföra belopp på  spelkontot eller på annat sätt.
Övriga ord och uttryck i denna lag har samma betydelse som i  spellagen (2018:1138).
Skattskyldighet
4 §
Skattskyldig är innehavare av licens som meddelats med  stöd av spellagen (2018:1138) för sådant spel som omfattas av  denna lag.
Skattskyldighetens inträde
5 §
Skattskyldigheten inträder när den skattskyldige tar  emot insatser för sådant spel som omfattas av denna lag.
Underlaget för spelskatt
6 §
Spelskatt ska betalas för behållningen för varje  beskattningsperiod som avser sådant spel som omfattas av  denna lag.
7 §
Behållningen för en beskattningsperiod beräknas som  skillnaden mellan de sammanlagda insatserna som den  skattskyldige tagit emot och de sammanlagda utbetalningarna  som den skattskyldige betalat ut under perioden.
Vid bestämmande av behållningen ska endast insatser och  utbetalningar som hänför sig till det svenska speldeltagandet  beaktas.
Som svenskt speldeltagande räknas endast
1. deltagande i onlinespel, om spelaren är bosatt eller  stadigvarande vistas i Sverige, och
2. deltagande i annat spel än onlinespel, om spelet  tillhandahålls på svenskt territorium.
Lag (2022:1675)
.
8 §
En beskattningsperiod utgörs av en kalendermånad.
Skattens storlek
9 §
Spelskatt ska betalas med 22 procent av behållningen för  en beskattningsperiod.
Lag (2024:276)
.
Förfarandet
10 §
Bestämmelser om förfarandet vid uttag av skatten  finns i skatteförfarandelagen (2011:1244).
Övergångsbestämmelser
2018:1139
1. Denna lag träder i kraft den 1 januari 2019.
2. Genom lagen upphävs
a) lagen (1972:820) om skatt på spel,
b) lagen (1991:1482) om lotteriskatt, och
c) lagen (1991:1483) om skatt på vinstsparande m.m.
3. De upphävda lagarna gäller dock fortfarande för  förhållanden som hänför sig till tiden före  ikraftträdandet.
4. Vid tillämpningen av denna lag ska med
a) licenshavare jämställas den som har tillstånd enligt 25, 
27, 32 eller 34 § lotterilagen (1994:1000), och
b) licenspliktigt spel jämställas spel med tillstånd enligt 
25, 27, 32 eller 34 § lotterilagen.
Lag (2018:2038)
.
2022:1675
1. Denna lag träder i kraft den 1 januari 2023.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2024:276
1. Denna lag träder i kraft den 1 juli 2024.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2025:768
1. Denna lag träder i kraft den 1 januari 2026.
2. Äldre bestämmelser gäller fortfarande för insatser som  tagits emot och utbetalningar som betalats ut före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.