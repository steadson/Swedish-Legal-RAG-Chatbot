Title: Förordning (1977:994) om försäljning och förvaring av vissa flyktiga lösningsmedel m.m.
SFS Number: Svensk författningssamling 1977:994
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1977994-om-forsaljning-och-forvaring_sfs-1977-994/
Source Link: http://rkrattsbaser.gov.se/sfst?bet=1977:994
Amendment Register Link: http://rkrattsbaser.gov.se/sfsr?bet=1977:994
Ministry/Authority: Socialdepartementet
Issued: 1977-12-01
Metadata: {"Utfärdad": "1977-12-01", "Ändrad": "t.o.m. SFS 2018:937"}

==================================================

Förordning (1977:994) om försäljning och förvaring av vissa flyktiga lösningsmedel m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:994
Departement/myndighet
:   
Socialdepartementet
Utfärdad
:   
1977-12-01
Omtryck
:   
SFS 1985:854
Ändrad
:   
t.o.m. SFS 2018:937
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning gäller i fråga om
1. flyktiga lösningsmedel som vid inandning medför eller kan befaras medföra berusning, och
2. annan vara som innehåller ett flyktigt lösningsmedel, om varan vid inandning medför eller kan befaras medföra berusning.
Ytterligare bestämmelser finns i förordningen (2008:245) om kemiska produkter och biotekniska organismer.
Förordning (2008:246).
2 §
En vara som avses i 1 § skall förvaras på sådant sätt att dess användning i berusningssyfte hindras eller motverkas. Varan får inte försäljas, när det kan antas att den förvärvas för att användas som berusningsmedel.
Läkemedelsverket får, i syfte att hindra eller motverka att varor som avses i 1 § används i berusningssyfte, meddela särskilda föreskrifter om märkning, förvaring och försäljning efter samråd med kemikalieinspektionen. Verket får förbjuda försäljning av visst varuslag till den som inte har fyllt 18 år. Förordning (1990:553).
3 §
Läkemedelsverket utövar tillsynen över att denna förordning och föreskrifter som har meddelats med stöd av förordningen följs. Verket ska, efter samråd med Kemikalieinspektionen, offentliggöra vägledande förteckningar över ämnen och varor som avses i 1 §. Förordning (2008:246).
4 §
Läkemedelsverkets beslut om föreskrifter med stöd av 
2 § andra stycket får överklagas till regeringen.
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Förordning (2018:937).
5 §
Av 26 kap. 26 § miljöbalken framgår att en tillsynsmyndighet får bestämma att dess beslut skall gälla omedelbart även om det överklagas. Förordning (1998:918).
6 §
Bestämmelser om ansvar och förverkande på grund av överträdelser av denna förordning och föreskrifter som har meddelats med stöd av förordningen finns i 29 kap. miljöbalken.
Förordning (1998:918).
Övergångsbestämmelser
1995:280
Denna förordning träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.