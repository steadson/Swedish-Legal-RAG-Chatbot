Title: Riksbankens föreskrifter (2013:160) om mynt på en krona med specialprägling med anledning av Hans Majestät Konungens 40-årsjubileum som statschef
SFS Number: Svensk författningssamling 2013:160
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-2013160-om-mynt-pa-en_sfs-2013-160/
Source Link: http://rkrattsbaser.gov.se/sfst?bet=2013:160
Amendment Register Link: http://rkrattsbaser.gov.se/sfsr?bet=2013:160
Ministry/Authority: Riksbanken
Issued: 2013-03-22
Metadata: {"Utfärdad": "2013-03-22"}

==================================================

Riksbankens föreskrifter (2013:160) om mynt på en krona med specialprägling med anledning av Hans Majestät Konungens 40-årsjubileum som statschef
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:160
Departement/myndighet
:   
Riksbanken
Utfärdad
:   
2013-03-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i Riksbanken föreskriver med stöd av 5 kap. 1 §  lagen (1988:1385) om Sveriges riksbank att ett mynt på en  krona med specialprägling ska ha följande storlek,  beskaffenhet och utseende.
1 §
Med anledning av det år 2013 är 40 år sedan Carl XVI  Gustaf blev Sveriges statschef ska ett mynt med ett nominellt  värde på en krona med specialprägling ges ut.
2 §
Myntet ska tillverkas i en legering av 75 % koppar och 25 
% nickel. Myntet ska ha en vikt av 7,00 gram och en diameter  av 25,0 mm. Kanthöjden ska vara 1,88 mm.
3 §
Vid uppvägning av det antal mynt som närmast motsvarar  ett kilogram får myntens genomsnittliga vikt avvika med högst 
2 % från den vikt som mynten ska ha enligt 2 §.
4 §
Myntet ska ha följande prägel.
På framsidan Konung Carl XVI Gustafs porträtt i profil,  vänster sida, omskriften "CARL XVI GUSTAF SVERIGES KONUNG"  samt under porträttet präglingsåret 2013 och formgivarens  initialer "EN".
På baksidan en krona i myntets övre del. Valören "1 KRONA"  anges till vänster och till höger första bokstaven i  utgivningsorten ("S") samt riksbankschefens initialer ("SI").  I mitten står texten "FÖR SVERIGE - I TIDEN" och därunder  konungens monogram. Vid sidan av monogrammet står årtalen 
1973 och 2013.  I myntets undre kant står texten "SVERIGES  KONUNG I 40 ÅR". Randen ska vara räfflad.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.