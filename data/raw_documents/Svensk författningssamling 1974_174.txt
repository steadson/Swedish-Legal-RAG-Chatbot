Title: Lag (1974:174) om identitetsbeteckning för juridiska personer m.fl.
SFS Number: Svensk författningssamling 1974:174
URL: https://www.riksdagen.se/sv/dokument-och-lagar/dokument/svensk-forfattningssamling/lag-1974174-om-identitetsbeteckning-for_sfs-1974-174/
Source Link: http://rkrattsbaser.gov.se/sfst?bet=1974:174
Amendment Register Link: http://rkrattsbaser.gov.se/sfsr?bet=1974:174
Ministry/Authority: Finansdepartementet S3
Issued: 1974-04-19
Metadata: {"Utfärdad": "1974-04-19", "Ändrad": "t.o.m. SFS 2019:851"}

==================================================

Lag (1974:174) om identitetsbeteckning för juridiska personer m.fl.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1974:174
Departement/myndighet
:   
Finansdepartementet S3
Utfärdad
:   
1974-04-19
Ändrad
:   
t.o.m. SFS 2019:851
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Identitetsbeteckning i numerisk form (organisationsnummer)  ska fastställas för
1. aktiebolag, europabolag och europakooperativ med säte i  Sverige, handelsbolag, ekonomisk förening,  samfällighetsförening, ömsesidigt försäkringsbolag, ömsesidigt  tjänstepensionsbolag, försäkringsförening och tjänste-
pensionsförening,
2. erkänd arbetslöshetskassa och annan allmän inrättning som  enligt lag eller annan författning står under offentlig  tillsyn,
3. kommun, region, kommunalförbund och annat organ för  samverkan mellan kommuner,
4. registrerat trossamfund och dess organisatoriska delar, och
5. stiftelse.
Lag (2019:851)
.
2 §
Organisationsnummer skall fastställas för annan juridisk person än som avses i 1 § såvida statlig myndighet, hos vilken den juridiska personen är registrerad eller har mål eller ärende anhängigt, påkallar detta. Organisationsnummer fastställes vidare för juridisk person som ansöker därom.
Vad i första stycket sagts gäller i motsvarande mån i fråga om enkelt bolag, partrederi samt utländskt företags filial i Sverige.
Organisationsnummer får icke fastställas för konkursbo.
3 §
Regeringen eller myndighet som regeringen bestämmer får förordna att organisationsnummer skall fastställas för statlig myndighet.
4 §
Organisationsnummer består av tio siffror av vilka den sista är kontrollsiffra. Tilldelat organisationsnummer får icke ändras eller ånyo användas vid tilldelning av nummer.
5 §
Skatteverket utfärdar anvisningar för och har tillsynen över tilldelning av organisationsnummer. Hos verket föres register över tilldelade organisationsnummer.
Lag (2003:648)
.
6 §
Beslut angående fastställande av organisationsnummer överklagas hos allmän förvaltningsdomstol.
Prövningstillstånd krävs vid överklagande till kammarrätt.
Lag (2003:648)
.
Övergångsbestämmelser
1974:174
Denna lag träder i kraft den 1 juli 1975. Organisationsnummer behöver emellertid icke fastställas för handelsbolag eller ekonomisk förening, som registrerats i handels- respektive föreningsregister före den 1 juli 1975, såvida bolaget eller föreningen icke tilldelats registreringsnummer för taxerings- eller avgiftsändamål.
2003:648
Denna lag träder i kraft den 1 januari 2004. Äldre föreskrifter i 6 § gäller fortfarande för överklagande av beslut som har meddelats före ikraftträdandet. Vad som sägs om Riksskatteverket skall då i stället gälla Skatteverket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.