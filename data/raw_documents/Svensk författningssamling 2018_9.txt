Title: Lag (2018:9) om bistånd till enskilda efter evakueringar till Sverige
SFS Number: Svensk författningssamling 2018:9
URL: https://www.riksdagen.se/sv/dokument-och-lagar/dokument/svensk-forfattningssamling/lag-20189-om-bistand-till-enskilda-efter_sfs-2018-9/
Source Link: http://rkrattsbaser.gov.se/sfst?bet=2018:9
Amendment Register Link: http://rkrattsbaser.gov.se/sfsr?bet=2018:9
Ministry/Authority: Socialdepartementet
Issued: 2018-01-18
Metadata: {"Utfärdad": "2018-01-18", "Ändrad": "t.o.m. SFS 2025:451"}

==================================================

Lag (2018:9) om bistånd till enskilda efter evakueringar till Sverige
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:9
Departement/myndighet
:   
Socialdepartementet
Utfärdad
:   
2018-01-18
Ändrad
:   
t.o.m. SFS 2025:451
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde och syfte
1 §
Denna lag gäller när evakuerade ankommer till Sverige vid  en konsulär katastrofinsats enligt lagen (2010:813) om  konsulära katastrofinsatser.
2 §
Syftet med lagen är att underlätta för den kommun i  Sverige dit de evakuerade ankommer (ankomstkommunen) att ge  insatser till de evakuerade utifrån kommunens ansvar enligt 
4 kap. 1 § socialtjänstlagen (2025:400).
Lag (2025:451)
.
Bistånd till enskilda
3 §
När en kommun ger insatser utifrån sitt ansvar enligt 
4 kap. 1 § socialtjänstlagen (2025:400) till evakuerade i  samband med ankomsten till Sverige, får kommunen ge ekonomiskt  bistånd och andra insatser till de evakuerade utan föregående  individuell prövning (nödvändigt bistånd). Ett sådant  nödvändigt bistånd får inte förenas med villkor om  återbetalning.
Lag (2025:451)
.
Samverkan mellan kommuner
4 §
En kommun får hjälpa en ankomstkommun som ger stöd och  hjälp till evakuerade i samband med ankomsten till Sverige,  om ankomstkommunen begär sådan hjälp. En kommun som hjälper  en ankomstkommun får även lämna nödvändigt bistånd enligt 
3 §.
Ersättning till kommuner
5 §
En kommun har efter ansökan rätt till ersättning av  staten för skäliga kostnader som är direkt hänförliga till  det stöd och den hjälp som de evakuerade har fått i samband  med ankomsten till Sverige.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter  om ersättningen.
Överklagande
6 §
Beslut enligt 5 § denna lag får överklagas till allmän  förvaltningsdomstol.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.