Title: Förordning (2019:60) med kompletterande bestämmelser till EU:s geoblockeringsförordning
SFS Number: Svensk författningssamling 2019:60
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201960-med-kompletterande_sfs-2019-60/
Source Link: http://rkrattsbaser.gov.se/sfst?bet=2019:60
Amendment Register Link: http://rkrattsbaser.gov.se/sfsr?bet=2019:60
Ministry/Authority: Utrikesdepartementet
Issued: 2019-02-21
Metadata: {"Utfärdad": "2019-02-21", "Ändrad": "t.o.m. SFS 2020:346"}

==================================================

Förordning (2019:60) med kompletterande bestämmelser till EU:s geoblockeringsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:60
Departement/myndighet
:   
Utrikesdepartementet
Utfärdad
:   
2019-02-21
Ändrad
:   
t.o.m. SFS 2020:346
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning kompletterar Europaparlamentets och  rådets förordning (EU) 2018/302 av den 28 februari 2018 om  åtgärder mot omotiverad geoblockering och andra former av  diskriminering på grund av kunders nationalitet,  bosättningsort eller etableringsort på den inre marknaden och  om ändring av förordningarna (EG) nr 2006/2004 och (EU) 
2017/2394 samt direktiv 2009/22/EG, här benämnd EU:s  geoblockeringsförordning, och lagen (2019:59) med  kompletterande bestämmelser till EU:s  geoblockeringsförordning.
Ansvariga myndigheter
2 §
Konsumentverket utövar tillsyn enligt lagen (2019:59) med  kompletterande bestämmelser till EU:s  geoblockeringsförordning, när det gäller överträdelser som  drabbar kunder som är konsumenter. Förordning (2020:346).
3 §
Konsumentverket prövar frågor om sanktionsavgifter enligt 
13 § lagen (2019:59) med kompletterande bestämmelser till EU:s  geoblockeringsförordning, när det gäller överträdelser som  drabbar kunder som är konsumenter. Förordning (2020:346).
4 §
Konsumentverket ska ge praktiskt stöd till konsumenter  i händelse av en tvist mellan en konsument och en  näringsidkare enligt artikel 8 i EU:s  geoblockeringsförordning. Förordning (2020:346).
Uppgiftsskyldighet
5 §
Kommerskollegium ska informera näringsidkare om  bestämmelserna i EU:s geoblockeringsförordning.
Förordning (2020:346).
Sanktionsavgift
6 §
Kommerskollegium ska till Konsumentverket lämna de  uppgifter som behövs för att Konsumentverket ska kunna utföra  sina uppgifter enligt lagen (2019:59) med kompletterande  bestämmelser till EU:s geoblockeringsförordning och denna  förordning.
Konsumentverket ska till Kommerskollegium lämna de uppgifter  som behövs för att Kommerskollegium ska kunna utföra sina  uppgifter enligt lagen med kompletterande bestämmelser till  EU:s geoblockeringsförordning och denna förordning.
Förordning (2020:346).
7 §
En sanktionsavgift enligt 9 § lagen (2019:59) med  kompletterande bestämmelser till EU:s geoblockeringsförordning  ska betalas till Kammarkollegiet. Förordning (2020:346).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.