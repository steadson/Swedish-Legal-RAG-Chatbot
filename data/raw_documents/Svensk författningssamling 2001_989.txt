Title: Förordning (2001:989) om försöksverksamhet med förändrad beredningsorganisation vid förvaltningsrätt
SFS Number: Svensk författningssamling 2001:989
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001989-om-forsoksverksamhet-med_sfs-2001-989/
Source Link: http://rkrattsbaser.gov.se/sfst?bet=2001:989
Amendment Register Link: http://rkrattsbaser.gov.se/sfsr?bet=2001:989
Ministry/Authority: Justitiedepartementet DOM
Issued: 2001-11-29
Metadata: {"Utfärdad": "2001-11-29", "Ändrad": "t.o.m. SFS 2009:1402"}

==================================================

Förordning (2001:989) om försöksverksamhet med förändrad beredningsorganisation vid förvaltningsrätt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:989
Departement/myndighet
:   
Justitiedepartementet DOM
Utfärdad
:   
2001-11-29
Ändrad
:   
t.o.m. SFS 2009:1402
Tidsbestämd
: 
2012-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Försöksverksamhet enligt denna förordning får bedrivas vid samtliga förvaltningsrätter.
Förordningen gäller vid sidan av förordningen (1996:382) med förvaltningsrättsinstruktion och notarieförordningen
(1990:469). Förordning (2009:1402).
2 §
Har upphävts genom förordning (2003:328).
3 §
Föredragande som har fullgjort notariemeritering får ges förordnande enligt 20-21 §§ förordningen (1996:382) med förvaltningsrättsinstruktion.
Vad som sägs om notarie i 14 § andra stycket, 20 § andra och tredje styckena och 21 § andra och tredje styckena förordningen med förvaltningsrättsinstruktion ska även gälla föredragande som fått förordnande enligt första stycket.
Förordning (2009:1402).
3 a §
Har upphävts genom förordning (2007:649).
4 §
Lagmannen får förordna anställda vid förvaltningsrätten att  på eget ansvar
1. förordna offentligt biträde i mål enligt lagen (1988:870) om vård av missbrukare i vissa fall, lagen (1991:1128) om psykiatrisk tvångsvård, lagen (1991:1129) om rättspsykiatrisk vård och utlänningslagen (2005:716), och
2. förordna sakkunnig i mål enligt lagen om psykiatrisk tvångsvård och lagen om rättspsykiatrisk vård.
Förordning (2009:1402).
5 §
Lagmannen får förordna lagfarna föredragande som har tjänstgjort minst två år vid förvaltningsrätt och förvaltningsrättsnotarier som har tjänstgjort minst ett år, under förutsättning att de bedöms ha tillräcklig erfarenhet och i övrigt vara lämpliga, att på eget ansvar
1. förordna offentligt biträde i mål enligt lagen (1990:52)
med särskilda bestämmelser om vård av unga, och
2. besluta om beviljande av rättshjälp.
Förordning (2009:1402).
6 §
Förordnande enligt 4 och 5 §§ får inte avse mål eller frågor som är omfattande eller svåra eller som av någon annan orsak kräver särskild erfarenhet.
Uppkommer en fråga av sådant slag som anges i första stycket skall den som förordnats anmäla frågan för lagmannen eller den domare som lagmannen utsett. I förvaltningsrätt som är avdelningsindelad skall sådan fråga i stället anmälas för avdelningschefen eller den domare avdelningschefen utsett.
Förordning (2009:1402).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.