Title: Spelförordning (2018:1475)
SFS Number: Svensk författningssamling 2018:1475
URL: https://www.riksdagen.se/sv/dokument-och-lagar/dokument/svensk-forfattningssamling/spelforordning-20181475_sfs-2018-1475/
Source Link: http://rkrattsbaser.gov.se/sfst?bet=2018:1475
Amendment Register Link: http://rkrattsbaser.gov.se/sfsr?bet=2018:1475
Ministry/Authority: Finansdepartementet OU
Issued: 2018-07-05
Metadata: {"Utfärdad": "2018-07-05", "Ändrad": "t.o.m. SFS 2025:292"}

==================================================

Spelförordning (2018:1475)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1475
Departement/myndighet
:   
Finansdepartementet OU
Utfärdad
:   
2018-07-05
Ändrad
:   
t.o.m. SFS 2025:292
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Tillämpningsområde och uttryck
2 kap. Licensgivning och registrering av spel
3 kap. Spel som är förbehållet staten
4 kap. Spel för allmännyttiga ändamål
5 kap. Kommersiellt onlinespel
6 kap. Vadhållning
7 kap. Landbaserat kommersiellt spel
8 kap. Spel på fartyg i internationell trafik
9 kap. Licenshavares samarbetspartner
10 kap. Spelkonton
11 kap. Spelansvar
12 kap. Behandling av personuppgifter
13 kap. Tillsyn och andra åtgärder
14 kap. Samverkan
15 kap. Avgifter
16 kap. Bemyndiganden
Övergångsbestämmelser
1 kap. Tillämpningsområde och uttryck
Tillämpningsområde
1 §
Denna förordning gäller spel som avses i spellagen 
(2018:1138).
I 2 § 1 förordningen (2018:1476) med instruktion för  Spelinspektionen finns bestämmelser om att Spelinspektionen  är den myndighet som fullgör de uppgifter som spelmyndigheten  har enligt spellagen.
Uttryck
2 §
Om inte annat anges har de uttryck och benämningar som  används i förordningen samma betydelse som i spellagen 
(2018:1138).
I denna förordning avses med
1. bakomspel: ett spel där en eller flera spelare spelar på  utgången av en annan spelares spel,
2. fasta odds: vadhållning där licenshavaren i förväg  bestämmer odds för alla tänkbara utfall och där vinnande vad  får vinst motsvarande insatsen för vadet multiplicerad med  oddset,
3. löpande odds: vadhållning mellan spelare där en i förväg  bestämd andel av insatserna avsätts för vinster och där de  vinnande vaden i respektive vinstgrupp, vid lika insats, delar  vinstgruppens vinstsumma lika mellan sig,
4. nummerspel: ett lotteri med fast eller rörlig vinstplan där  möjligheten att vinna beror på om de nummer som dras stämmer  överens med de av spelaren valda numren eller en slumpvald  kombination av nummer,
5. odds: mått på förhållandet mellan en spelares insats och  vinst,
6. sannolikhetsspel: ett lotteri i form av en spelmatris med  förutbestämda uppgifter där möjligheten att vinna beror på om  spelfälten på matrisen avtäcks,
7. skraplotteri: ett lotteri med förhandsdragna uppgifter som  avgör om lotten utfaller med vinst,
8. vinstpottspel: ett lotteri där spelarnas insatser helt  eller delvis samlas i en pott från vilken vinsten betalas ut  till de spelare som vinner, och
9. matchfixning: manipulation av resultat inom sport med  avseende på vadhållning. Förordning (2023:310).
Idrottens regelverk om matchfixning
3 §
Med idrottens regelverk om matchfixning enligt spellagen 
(2018:1138) avses Sveriges Riksidrottsförbunds skrivelse  Idrottens reglemente om otillåten vadhållning samt  manipulation av idrottslig verksamhet i dess lydelse enligt  beslut den 28 maj 2023. Förordning (2024:256).
2 kap. Licensgivning och registrering av spel
1 §
En ansökan om licens, registrering eller tillstånd  enligt spellagen (2018:1138) ska vara skriftlig och på  svenska.
2 §
Följande personer ska anses ingå i sökandens ledning  enligt 4 kap. 3 § spellagen (2018:1138):
1. verkställande och vice verkställande direktör eller någon  annan som är ansvarig för driften av verksamheten,
2. bolagsman, komplementär och kommanditdelägare,
3. firmatecknare och prokurist,
4. förvaltare av stiftelse,
5. den som ansvarar för ekonomin,
6. den som ansvarar för att regler följs,
7. den som ansvarar för spelprogramvaran och driften av  spelet,
8. den som ansvarar för it-säkerheten,
9. den som ansvarar för systemändringar, och
10. den som ansvarar för frågor som rör åtgärder mot  penningtvätt och finansiering av terrorism.
3 §
Den som ansöker om licens ska utse en kontaktperson  som Spelinspektionen kan kommunicera med under  ansökningsförfarandet och under licensens giltighetstid.
3 kap. Spel som är förbehållet staten
1 §
Detta kapitel gäller spel som tillhandahålls enligt en  licens för spel som är förbehållet staten enligt 5 kap.  spellagen (2018:1138).
/Rubriken upphör att gälla U:2026-01-01/
Spel på kasino
2 §
/Upphör att gälla U:2026-01-01 genom förordning (2025:292)./
Automatiserat kasinospel får endast tillhandahållas  med stöd av en licens att tillhandahålla spel på ett kasino.  Vid tillämpningen av detta kapitel ska sådant spel anses  utgöra kasinospel och inte spel på värdeautomater.
/Rubriken träder i kraft I:2026-01-01/
Spel på värdeautomater
2 §
/Träder i kraft I:2026-01-01/
Antalet värdeautomater i Sverige får uppgå till högst 
7 500, varav högst 500 får placeras på platser där det  tillhandahålls bingo. Förordning (2025:292).
3 §
/Upphör att gälla U:2026-01-01 genom förordning (2025:292)./
På ett kasino får antalet automatiserade kasinospel  uppgå till högst hälften av det totala antalet kasinospel.
3 §
/Träder i kraft I:2026-01-01/
Vid spel på värdeautomater får förlustgränsen enligt 
14 kap. 7 § spellagen (2018:1138) uppgå till högst 
5 000 kronor per vecka. Förordning (2025:292).
4 §
/Upphör att gälla U:2026-01-01 genom förordning (2025:292)./
Antalet värdeautomater på samtliga kasinon i Sverige  får sammanlagt uppgå till högst 2 500.
På ett kasino får antalet värdeautomater uppgå till högst tio  gånger antalet kasinospel.
4 §
/Träder i kraft I:2026-01-01/
Värdet av en insats i ett spel på en värdeautomat får  uppgå till högst 1/7 000 prisbasbelopp.
Värdet av en vinst från ett sådant spel får uppgå till högst 
100 gånger värdet av insatsen i spelet. Förordning (2025:292).
5 §
/Upphör att gälla U:2026-01-01 genom förordning (2025:292)./
Värdet av en insats i ett kasinospel på ett kasino får  uppgå till högst två prisbasbelopp för varje vinstmöjlighet.
Värdet av en insats i ett spel på en värdeautomat på ett  kasino får uppgå till högst 1/250 prisbasbelopp för varje  vinstmöjlighet.
5 §
/Träder i kraft I:2026-01-01/
Värdet av vinsterna från spel på värdeautomater ska under  licenstiden motsvara minst 85 procent av värdet av insatserna  i sådant spel under samma tid. Förordning (2025:292).
6 §
/Upphör att gälla U:2026-01-01 genom förordning (2025:292)./
Värdet av vinsterna från värdeautomatspel på ett  kasino ska under licenstiden motsvara minst 85 procent av  värdet av insatserna i sådant spel under samma tid.
6 §
/Träder i kraft I:2026-01-01/
Med avkastning från spel på värdeautomater enligt 5 kap. 
4 § spellagen (2018:1138) avses den ersättning som tillfaller  den som tillhandahåller bingospelet enligt överenskommelse med  den som tillhandahåller värdeautomatspelet.
Förordning (2025:292).
/Rubriken upphör att gälla U:2026-01-01/
Spel på värdeautomater
7 § /Ny beteckning 3 kap. 2 § U:2026-01-01/
Antalet värdeautomater i Sverige på andra platser än  på ett kasino får uppgå till högst 7 500, varav högst 500 får  placeras på platser där det tillhandahålls bingo.
7 §
/Träder i kraft I:2026-01-01/
Innan värdeautomatspel får tillhandahållas ska den kommun  där spelet ska tillhandahållas ges tillfälle att yttra sig om  spelplatsen. Förordning (2025:292).
7 a § /Ny beteckning 3 kap. 3 § U:2026-01-01/
Vid spel på värdeautomater får förlustgränsen enligt 
14 kap. 7 § spellagen (2018:1138) uppgå till högst 
5 000 kronor per vecka. Förordning (2022:1679).
8 § /Ny beteckning 3 kap. 4 § U:2026-01-01/
Värdet av en insats i ett spel på en värdeautomat på  andra platser än på ett kasino får uppgå till högst 1/7 000  prisbasbelopp.
Värdet av en vinst från ett sådant spel får uppgå till högst 
100 gånger värdet av insatsen i spelet.
/Rubriken träder i kraft I:2026-01-01/
Lotterier
8 §
/Träder i kraft I:2026-01-01/
Skraplotteri får endast tillhandahållas med en fast  vinstplan. Förordning (2025:292).
9 § /Ny beteckning 3 kap. 5 § U:2026-01-01/
Värdet av vinsterna från spel på värdeautomater på  andra platser än på ett kasino ska under licenstiden motsvara  minst 85 procent av värdet av insatserna i sådant spel under  samma tid.
9 §
/Träder i kraft I:2026-01-01/
Värdet av vinsterna från andra lotterier än kasinospel på  ett kasino och spel på värdeautomater får under licenstiden  uppgå till högst 50 procent av värdet av insatserna i spelet  under samma tid. Förordning (2025:292).
10 § /Ny beteckning 3 kap. 6 § U:2026-01-01/
Med avkastning från spel på värdeautomater enligt 
5 kap. 8 § spellagen (2018:1138) avses den ersättning som  tillfaller den som tillhandahåller bingospelet enligt  överenskommelse med den som tillhandahåller  värdeautomatspelet.
10 §
/Träder i kraft I:2026-01-01/
Vid händelser som ligger utanför licenshavarens kontroll  får värdet av vinsterna överskrida det högsta värde som anges  i 9 §. Förordning (2025:292).
11 § /Ny beteckning 3 kap. 7 § U:2026-01-01/
Innan värdeautomatspel får tillhandahållas på någon annan  plats än på ett kasino, ska den kommun där spelet ska  tillhandahållas ges tillfälle att yttra sig om spelplatsen.
Förordning (2023:277).
11 §
/Träder i kraft I:2026-01-01/
En licenshavare ska erbjuda en spelare som saknar  spelkonto möjlighet att hämta ut sin vinst under minst tre  månader efter det att spelet har avgjorts.
Förordning (2025:292).
12 §
Har upphävts genom förordning (2024:984).
/Rubriken upphör att gälla U:2026-01-01/
Lotterier
13 § /Ny beteckning 3 kap. 8 § U:2026-01-01/
Skraplotteri får endast tillhandahållas med en fast  vinstplan.
14 § /Ny beteckning 3 kap. 9 § U:2026-01-01/
Värdet av vinsterna från andra lotterier än kasinospel på  ett kasino och spel på värdeautomater får under licenstiden  uppgå till högst 50 procent av värdet av insatserna i spelet  under samma tid. Förordning (2024:984).
15 § /Ny beteckning 3 kap. 10 § U:2026-01-01/
Vid händelser som ligger utanför licenshavarens  kontroll får värdet av vinsterna överskrida det högsta värde  som anges i 14 §.
16 § /Ny beteckning 3 kap. 11 § U:2026-01-01/
En licenshavare ska erbjuda en spelare som saknar  spelkonto möjlighet att hämta ut sin vinst under minst tre  månader efter det att spelet har avgjorts.
4 kap. Spel för allmännyttiga ändamål
1 §
Detta kapitel gäller spel som tillhandahålls enligt en  licens för spel för allmännyttiga ändamål enligt 6 kap.  spellagen (2018:1138).
Skraplotteri
2 §
Skraplotteri får endast tillhandahållas med en fast  vinstplan.
Insatser, vinster och vinståterbetalning
3 §
Värdet av vinsterna från ett annat lotteri än bingo  ska under licenstiden motsvara högst 50 procent av värdet av  insatserna i lotteriet under samma tid.
För lotterier som har en i förväg fastställd vinstplan och  som bedrivs i flera län, får beräkningen av vinsternas värde  baseras på en bedömning av ett sannolikt vinstutfall.
4 §
Vid händelser som ligger utanför licenshavarens  kontroll får värdet av vinsterna överskrida de högsta värden  som anges i 3 §.
5 §
Värdet av en vinst i bingo får uppgå till högst ett  prisbasbelopp. Om det finns särskilda skäl får värdet uppgå  till ett högre belopp, dock inte högre än sex prisbasbelopp.
Värdet av vinsterna från bingo ska under licenstiden motsvara  minst 35 procent av värdet av insatserna i spelet under samma  tid.
6 §
Värdet av en insats i ett lokalt poolspel på hästar  får uppgå till högst 1/8 000 prisbasbelopp.
Värdet av en vinst i ett sådant spel får uppgå till högst 
1/80 prisbasbelopp.
7 §
Värdet av en kontant vinst i ett registreringslotteri  enligt 6 kap. 9 § spellagen (2018:1138) får uppgå till högst  ett prisbasbelopp.
Värdet av insatserna i ett sådant lotteri får uppgå till  högst 33 och 1/3 prisbasbelopp under en femårsperiod.
Värdet av vinsterna i lotteriet ska motsvara minst 35 procent  och högst 50 procent av insatsernas värde i lotteriet.
8 §
En licenshavare ska erbjuda en spelare som saknar  spelkonto möjlighet att hämta ut sin vinst under minst tre  månader efter det att spelet har avgjorts.
5 kap. Kommersiellt onlinespel
1 §
Detta kapitel gäller spel som tillhandahålls enligt en  licens för kommersiellt onlinespel enligt 7 kap. spellagen 
(2018:1138).
Tillåtna kasinospel
2 §
Licens att tillhandahålla kasinospel får omfatta  roulett-, kort- och tärningsspel.
Tilläggsspel
3 §
Licens att tillhandahålla tilläggsspel får endast  omfatta vinstpottspel.
Övriga bestämmelser
4 §
De medel som separerats från spelarnas insatser för  att vid ett senare tillfälle delas ut till vinnare i ett  visst spel ska hållas avskilda från licenshavarens medel.
6 kap. Vadhållning
1 §
Detta kapitel gäller spel som tillhandahålls enligt en  licens för vadhållning enligt 8 kap. spellagen (2018:1138).
Otillåten vadhållning
2 §
Licens att tillhandahålla vadhållning får inte omfatta  vadhållning på djur som hetsas mot varandra.
Tilläggsspel
3 §
Licens att tillhandahålla tilläggsspel får endast  omfatta nummerspel.
Övriga bestämmelser
4 §
Vadhållning ska tillhandahållas med fasta eller  löpande odds eller en kombination av dessa.
5 §
Vadhållning på svenska travtävlingar eller  galopptävlingar får endast omfatta lopp som är upptagna i en  tävlingskalender för en central hästsportorganisation.
6 §
De medel som separerats från spelarnas insatser för  att vid ett senare tillfälle delas ut till vinnare i ett  visst spel ska hållas avskilda från licenshavarens medel.
7 kap. Landbaserat kommersiellt spel
1 §
Detta kapitel gäller spel som tillhandahålls enligt en  licens för landbaserat kommersiellt spel enligt 9 kap.  spellagen (2018:1138).
Kasinospel
2 §
Licens att tillhandahålla annat kasinospel än kortspel  i turneringsform får endast omfatta roulett-, kort- och  tärningsspel.
Licens att tillhandahålla tilläggsspel får endast omfatta  tilläggsspel till kortspel där spelaren spelar mot  licenshavaren.
Licens att tillhandahålla bakomspel får endast omfatta  kortspelet Black Jack.
3 §
Värdet av en insats i ett roulett- eller tärningsspel  får uppgå till högst 1/2 000 prisbasbelopp för varje  vinstmöjlighet.
Värdet av en vinst i ett sådant spel får uppgå till högst 
1/67 prisbasbelopp för varje vinstmöjlighet.
4 §
Värdet av en insats i ett kortspel som inte  tillhandahålls i turneringsform får uppgå till högst 1/200  prisbasbelopp för varje vinstmöjlighet.
Värdet av en vinst i ett sådant spel får uppgå till högst 
1/133 prisbasbelopp för varje vinstmöjlighet.
Varuspelsautomater
5 §
Om Spelinspektionen i ett ärende om licens att  tillhandahålla spel på varuspelsautomater begär att sökanden  ska ge in certifikat, intyg eller annan liknande handling som  visar att ett visst krav är uppfyllt, ska myndigheten godta  motsvarande handling från en annan stat inom Europeiska  ekonomiska samarbetsområdet (EES). Myndigheten får dock  begära en översättning av handlingen till svenska.
6 §
I ett ärende om licens att tillhandahålla spel på  varuspelsautomater ska ett beslut meddelas av  Spelinspektionen senast två månader efter det att en  fullständig ansökan kom in till myndigheten. Om det är  nödvändigt på grund av utredningen av ärendet, får  handläggningstiden förlängas en gång med högst två månader.  Innan den ursprungliga tidsfristen har gått ut ska sökanden  informeras om skälen för att handläggningstiden förlängs.
I 8 § lagen (2009:1079) om tjänster på den inre marknaden  finns bestämmelser om att ett mottagningsbevis ska skickas  till sökanden när en fullständig ansökan har kommit in och om  innehållet i ett sådant bevis.
Ett beslut att förlänga handläggningstiden får inte  överklagas.
7 §
Värdet av en insats i ett spel på en varuspelsautomat  får uppgå till högst 1/4 000 prisbasbelopp för varje  vinstmöjlighet.
Värdet av en vinst från ett sådant spel får uppgå till högst 
1/300 prisbasbelopp för varje vinstmöjlighet.
Kortspel i turneringsform
8 §
Licens att tillhandahålla kortspel i turneringsform  får endast omfatta sådan poker där det i spelet förekommer  både gemensamma och enskilda kort.
9 §
Värdet av varje spelares insats i en  kortspelsturnering får uppgå till högst 1/40 prisbasbelopp.
Värdet av varje spelares insats i en sådan årlig  kortspelsturnering som avses i 9 kap. 7 § spellagen 
(2018:1138) får dock uppgå till högst 1/8 prisbasbelopp. För  sådant spel gäller även att högst 25 procent av vinstpotten  får tillfalla en enskild spelare och att högst 20 procent av  insatserna får användas för att täcka licenshavarens  kostnader för spelet.
10 §
Spelaren ska betala sin insats i ett kortspel i  turneringsform innan spelet börjar. Insatser eller vinster i  ett sådant spel får inte betalas med kontanter.
11 §
Vinstpotten i en kortspelsturnering ska till minst  hälften bestå av spelarnas insatser.
Övriga bestämmelser
12 §
Innan kasinospel eller kortspel i turneringsform får  tillhandahållas på en spelplats, ska Polismyndigheten och den  kommun där spelet ska tillhandahållas ges tillfälle att yttra  sig om spelplatsen. Förordning (2023:277).
8 kap. Spel på fartyg i internationell trafik
1 §
Detta kapitel gäller spel som tillhandahålls enligt en  licens för spel på fartyg i internationell trafik enligt 10  kap. spellagen (2018:1138).
Kasinospel
2 §
Licens att tillhandahålla annat kasinospel än kortspel  i turneringsform får endast omfatta roulett-, kort- och  tärningsspel.
Licens att tillhandahålla tilläggsspel får endast omfatta  tilläggsspel till kortspel där spelaren spelar mot  licenshavaren.
Licens att tillhandahålla bakomspel får endast omfatta  kortspelet Black Jack.
3 §
Värdet av en insats i ett roulett- eller tärningsspel  får uppgå till högst 1/2 000 prisbasbelopp för varje  vinstmöjlighet.
Värdet av en vinst i ett sådant spel får uppgå till högst 
1/67 prisbasbelopp för varje vinstmöjlighet.
4 §
Värdet av en insats i ett kortspel får uppgå till  högst 1/200 prisbasbelopp för varje vinstmöjlighet.
Värdet av en vinst i ett sådant spel får uppgå till högst 
1/133 prisbasbelopp för varje vinstmöjlighet.
Kortspel i turneringsform
5 §
Licens att tillhandahålla kortspel i turneringsform  får endast omfatta sådan poker där det i spelet förekommer  både gemensamma och enskilda kort.
6 §
Värdet av varje spelares insats i en  kortspelsturnering får uppgå till högst 1/40 prisbasbelopp.
7 §
Spelaren ska betala sin insats i ett kortspel i  turneringsform innan spelet börjar. Insatser eller vinster i  ett sådant spel får inte betalas med kontanter.
8 §
Vinstpotten i en kortspelsturnering ska till minst  hälften bestå av spelarnas insatser.
Penning- och värdeautomater
9 §
För varje fartyg får licens ges för högst 75 penning-  eller värdeautomater.
10 §
Värdet av en insats i ett spel på en penning- eller  värdeautomat får uppgå till högst 1/4 000 prisbasbelopp för  varje vinstmöjlighet.
Värdet av en vinst från ett sådant spel får uppgå till högst 
1/200 prisbasbelopp för varje vinstmöjlighet. På varje fartyg  får det dock finnas högst 10 penning- eller värdeautomater  där värdet av vinsten för varje vinstmöjlighet uppgår till  högst 1/40 prisbasbelopp.
11 §
Vid spel på en penning- eller värdeautomat ska varje  insats ge samma vinstchans, oberoende av utfallet av  föregående spel. Ett spel får dock vara beroende av det  närmast föregående spelet, om detta spel i sin tur inte har  varit beroende av ett tidigare spel och inte heller har gett  vinst.
12 §
Värdet av vinsterna från spel på penning- eller  värdeautomater ska under licenstiden motsvara minst 85  procent av insatsernas värde under samma tid.
9 kap. Licenshavares samarbetspartner
Internationellt samarbete
1 §
Möjligheten att samarbeta internationellt enligt 
11 kap. 1 § spellagen (2018:1138) förutsätter att
1. Spelinspektionen har godkänt samarbetet efter en prövning  av om spelet kan antas bedrivas på ett sunt, säkert och ur  allmän synpunkt lämpligt sätt, och
2. licenshavaren intygar att den internationella  samarbetspartnern uppfyller
a) de tekniska krav som har fastställts enligt 16 kap.  spellagen eller motsvarande krav, och
b) kraven i lagen (2017:630) om åtgärder mot penningtvätt och  finansiering av terrorism eller likvärdiga krav som  garanterar att motsvarande skydd mot penningtvätt och  finansiering av terrorism uppnås.
2 §
Spelinspektionen får, under förutsättning att övriga  krav i 11 kap. 1 § spellagen (2018:1138) och 1 § är  uppfyllda, besluta om vilka jurisdiktioner utanför EES som en  licenshavare får utöva internationella samarbeten i.
Spelombud
3 §
Ett spelombud som avses i 11 kap. 2 § spellagen 
(2018:1138) ska registreras om ansökan visar att spelombudet  är lämpligt att tillhandahålla spel.
En ansökan om registrering ska innehålla
1. spelombudets namn, adress och personnummer,  organisationsnummer eller motsvarande,
2. om spelombudet är en juridisk person: namn, adress och  personnummer eller motsvarande för dels de personer som ingår  i spelombudets styrelse, dels den person som är verkställande  direktör eller på motsvarande sätt företräder spelombudet,  och
3. uppgifter som visar att de personer som avses i 1 och 2 är  lämpliga som spelombud.
10 kap. Spelkonton
1 §
Ett belopp som betalas in av en spelare till ett  spelkonto ska krediteras på kontot när licenshavaren har  tagit emot beloppet. Vinster ska krediteras omedelbart eller  så snart det kan ske med hänsyn till säkerheten i  transaktionen.
2 §
En utbetalning till spelaren enligt 13 kap. 8 § första  stycket spellagen (2018:1138) ska göras senast fem vardagar  efter det att spelkontot har avslutats.
3 §
En licenshavares skyldigheter enligt spellagen 
(2018:1138) gentemot en spelare ska inte påverkas av att  licenshavaren tillåter spelare att ha flera spelkonton.
4 §
Vid onlinespel får en licenshavare inte ta emot  kontanter som betalningsmedel.
11 kap. Spelansvar
Omsorgsplikt
1 §
Licenshavaren ska ha fastställda rutiner för kontakt  med spelare i de fall problemspelande har identifierats eller  misstänks.
2 §
Licenshavaren ska dokumentera varje spelansvarsåtgärd  som vidtas.
Gränser för insättningar, förluster och inloggningstid
3 §
Gränserna för insättningar och förluster enligt 
14 kap. 7 § spellagen (2018:1138) ska anges per dag, vecka  och månad.
Om spelaren vill sänka en gräns enligt första stycket ska  ändringen gälla omedelbart. Om ändringen avser en höjning ska  ändringen gälla tidigast efter 72 timmar.
4 §
/Upphör att gälla U:2026-01-01/
Vid onlinespel enligt 5-8 kap. spellagen (2018:1138)  och vid spel på värdeautomater på andra platser än på ett  kasino enligt 5 kap. 1 § samma lag, ska spelaren ange om  inloggningstiden ska begränsas. Om spelaren väljer att  begränsa sin inloggningstid ska spelaren även ange hur lång  denna tid ska vara.
4 §
/Träder i kraft I:2026-01-01/
Vid onlinespel och spel på värdeautomater enligt spellagen 
(2018:1138), ska spelaren ange om inloggningstiden ska  begränsas. Om spelaren väljer att begränsa sin inloggningstid  ska spelaren även ange hur lång denna tid ska vara.
Förordning (2025:292).
5 §
Licenshavaren ska säkerställa att angivna gränser  enligt 3 och 4 §§ inte kan överskridas. Om en spelare höjer  en gräns eller anger en högre gräns för insättningar än 
10 000 kr per månad, ska licenshavaren kontakta spelaren i  syfte att fullgöra sin omsorgsplikt enligt 14 kap. 1 §  spellagen (2018:1138).
Bonuserbjudanden
6 §
En licenshavare som erbjuder en spelare en bonus  enligt 14 kap. 9 § spellagen (2018:1138) ska på ett klart och  tydligt sätt i samband med att erbjudandet lämnas, och när  erbjudandet utnyttjas av spelaren, informera spelaren om de  villkor och regler som gäller för erbjudandet. Utbetalning av  en bonus ska göras så snart det är möjligt efter det att  villkoren har uppfyllts.
En bonus till en enskild spelare får inte erbjudas på andra  villkor än de som under samma förutsättningar erbjuds andra  spelare som spelar samma spel.
En spelare ska ha minst 60 dagar på sig att uppfylla  eventuella villkor som har knutits till en utbetalning av en  bonus.
Självtest
7 §
Ett självtest enligt 14 kap. 10 § spellagen 
(2018:1138) ska placeras väl synligt och alltid vara möjligt  att göra på samtliga sidor på webbplatsen där spelaren kan  spela eller där det finns uppgifter om spelkontot eller  information om spelansvar.
Självavstängning
8 §
En licenshavare ska informera spelaren om möjligheten  till självavstängning enligt 14 kap. 12 § spellagen 
(2018:1138). Licenshavaren ska på sin webbplats även  tillhandahålla en länk till den sida på Spelinspektionens  webbplats där anmälan om självavstängning kan göras.
9 §
Vid registrering av en spelare ska licenshavaren  kontrollera om spelaren är avstängd från spel enligt 14 kap. 
12 § spellagen (2018:1138). Om kontrollen visar att spelaren  har stängt av sig från spel, ska licenshavaren neka spelaren  registrering.
En sådan kontroll ska även göras varje gång spelaren loggar  in i spelsystemet. Om kontrollen visar att spelaren har  stängt av sig från spel, ska licenshavaren neka spelaren  tillträde till spelet.
10 §
Om en licenshavare får kännedom om att en spelare är  avstängd från spel tills vidare, ska licenshavaren omedelbart  avsluta spelkontot.
11 §
Funktionen för självavstängning enligt 14 kap. 11 §  andra stycket spellagen (2018:1138) ska vara väl synlig och  åtkomlig från samtliga sidor på webbplatsen där spelaren kan  spela eller där det finns uppgifter om spelkontot eller  information om spelansvar.
12 §
En anmälan enligt 14 kap. 12 § första stycket  spellagen (2018:1138) ska vara personlig och innehålla en  uttrycklig begäran om avstängning.
Internationellt informationsutbyte om matchfixning
13 §
I sådana rutiner som en licenshavare med licens för  vadhållning enligt 8 kap. 1 § spellagen (2018:1138) ska ha för  att motverka och upptäcka matchfixning och som avses i 14 kap. 
16 § första stycket spellagen ska det framgå i vilken  utsträckning licenshavaren deltar i ett internationellt utbyte  av information om misstänkt matchfixning.
Förordning (2024:256).
12 kap. Behandling av personuppgifter
Självavstängning
1 §
En licenshavare får för att fullgöra sin skyldighet  vid självavstängning enligt 14 kap. 11 § spellagen 
(2018:1138) endast behandla de identitetsuppgifter som behövs  för att en avstängd spelare inte ska ges tillträde till  spelet.
2 §
Spelinspektionen får för att fullgöra sin skyldighet  att ansvara för självavstängningsregistret enligt 14 kap. 
12 § spellagen (2018:1138) endast registrera de  identitetsuppgifter som behövs för att en avstängd spelare  ska kunna nekas tillträde till spel eller för att förhindra  att direktreklam sänds till en avstängd spelare.
Uppgifter ur självavstängningsregistret får endast lämnas  till en licenshavare för att denne ska kunna fullgöra  skyldigheterna enligt
1. 14 kap. 12 § spellagen och denna förordning att inte  registrera en avstängd spelare eller ge denne tillträde till  spel, och
2. 15 kap. 2 § första stycket spellagen att inte skicka  direktreklam.
3 §
En licenshavare får endast behandla de  identitetsuppgifter som behövs för att licenshavaren ska  kunna fullgöra skyldigheterna enligt
1. 14 kap. 12 § spellagen (2018:1138) och denna förordning  att inte registrera en avstängd spelare eller ge denne  tillträde till spel, och
2. 15 kap. 2 § första stycket spellagen att inte skicka  direktreklam.
4 §
Ett spelombud får behandla personuppgifter ur  självavstängnings-registret endast i egenskap av  personuppgiftsbiträde åt licenshavaren.
5 §
Behandling av personuppgifter vid hantering av  självavstängning ska vara automatiserad. Om det finns  särskilda skäl får personuppgifter behandlas manuellt.
Matchfixning
6 §
Behandling av personuppgifter enligt 14 kap. 4-12 §§ får  endast avse de personuppgifter som behövs för att
1. identifiera den aktuella sporthändelsen, och
2. påvisa vad som gett anledning till misstanken.
Förordning (2024:256).
7 §
Behandling av personuppgifter enligt 14 kap. 13 och 14 §§  får endast avse de personuppgifter som behövs för att  fastställa om en person har deltagit i vadhållning i strid med  idrottens regelverk om matchfixning. Förordning (2024:256).
13 kap. Tillsyn och andra åtgärder
Betalningsblockering
1 §
Betaltjänstleverantörer enligt lagen (2010:751) om  betaltjänster ska avvisa betalordrar där betalkort används och  auktorisation sker genom användning av detaljhandelskoden  Merchant Category Code (MCC) 7995.
Skyldigheten att avvisa betalordrar gäller inte om betalordern  avser en verksamhet som har licens enligt spellagen 
(2018:1138) eller där sådan licens inte krävs.
Förordning (2023:310).
Uppgifter till och från betaltjänstleverantörer
1 a §
En betaltjänstleverantör enligt lagen (2010:751) om  betaltjänster ska på begäran av Spelinspektionen snarast  möjligt lämna tillgängliga uppgifter om kontonummer, namn,  butiks-id och inlösar-id som används vid förmedling av  insatser eller vinster till eller från en spelverksamhet utan  nödvändig licens enligt spellagen (2018:1138). Detsamma gäller  om sådana uppgifter används av ett företag som på uppdrag av  en sådan spelverksamhet främjar olovligt spel genom att  förmedla betaltransaktioner. Förordning (2023:310).
1 b §
Spelinspektionen ska hålla alla betaltjänstleverantörer  enligt lagen (2010:751) om betaltjänster informerade om vilka  som har licens enligt spellagen (2018:1138).
Om betalkort kan användas vid betalning av de spel en  licenshavare erbjuder ska licenshavarens butiks-id och  inlösar-id framgå av informationen. Förordning (2023:310).
1 c §
Spelinspektionen ska hålla alla betaltjänstleverantörer  enligt lagen (2010:751) om betaltjänster informerade om  förelägganden eller förbud som myndigheten med stöd av 18 kap. 
23 § spellagen (2018:1138) meddelar till företag som
1. tillhandahåller spel utan nödvändig licens enligt  spellagen, eller
2. tillhandahåller betalningslösningar för spelbranschen.
Informationen ska även innehålla uppgifter om vilka  kontonummer, namn, butiks-id och inlösar-id som används för  att förmedla insatser eller vinster till eller från de företag  som besluten om förelägganden eller förbud berör, om sådana  uppgifter finns tillgängliga. Förordning (2023:310).
Uppgifter till Skatteverket
2 §
Spelinspektionen ska underrätta Skatteverket om  meddelade och återkallade licenser enligt 5 och 7-10 kap.  spellagen (2018:1138).
2 a §
Spelinspektionen ska underrätta Skatteverket om  Spelinspektionen med stöd av 18 kap. 23 § spellagen 
(2018:1138) meddelar förelägganden eller förbud till företag  som
1. tillhandahåller spel utan nödvändig licens enligt  spellagen, eller
2. tillhandahåller betalningslösningar för spelbranschen.
En underrättelse ska innehålla uppgifter om vilka kontonummer,  namn, butiks-id och inlösar-id som används för att förmedla  vinster från de företag som besluten om förelägganden eller  förbud berör, om sådana uppgifter finns tillgängliga.
Förordning (2023:310).
Bevarande av uppgifter
3 §
Den som har licens eller tillstånd för spelprogramvara ska  spara uppgifter så länge som det behövs för att  Spelinspektionen ska kunna utöva sin tillsyn enligt spellagen 
(2018:1138). Förordning (2022:1679).
14 kap. Samverkan
Råd för spelmarknadsfrågor
1 §
Inom Spelinspektionen ska det finnas ett råd för  spelmarknadsfrågor.
Rådet för spelmarknadsfrågor ska ledas av Spelinspektionen  och bestå av representanter för Finansinspektionen,  Folkhälsomyndigheten, Skatteverket, Konsumentverket,  Polismyndigheten och Åklagarmyndigheten. Spelinspektionen får  tillåta att representanter för andra myndigheter får närvara  vid rådets sammanträden.
Rådet ska sammanträda minst två gånger per år och utbyta  erfarenheter.
Råd mot matchfixning
2 §
Inom Spelinspektionen ska det finnas ett råd mot  matchfixning.
Rådet mot matchfixning ska ledas av Spelinspektionen och bestå  av representanter för Åklagarmyndigheten och Polismyndigheten.  Spelinspektionen får tillåta att representanter från Sveriges  Riksidrottsförbund och särskilt berörda idrottsförbund,  branschorganisationer som representerar licenshavare som  anordnar vadhållning samt andra särskilt berörda  organisationer deltar. Förordning (2024:256).
3 §
Rådet mot matchfixning ska främja strategisk och  operativ samverkan i frågor om att motverka matchfixning,  vilket kan ske genom utbyte av information och samverkan om  riskbedömningar.
Informationsdelning om matchfixning
4 §
Spelinspektionen ska ta fram och sprida information som är  relevant i arbetet med att upptäcka och motverka matchfixning.
Förordning (2024:256).
5 §
Spelinspektionen ska skaffa, sammanställa och analysera  uppgifter om misstänkt matchfixning. Förordning (2024:256).
6 §
Informationsdelning enligt 7-12 §§ ska göras genom en  plattform som ska inrättas av Spelinspektionen.
Förordning (2024:256).
7 §
På begäran av Spelinspektionen ska en licenshavare med  licens för vadhållning enligt 8 kap. 1 § spellagen (2018:1138)  snarast möjligt lämna alla de uppgifter om misstänkt  matchfixning som myndigheten behöver. Förordning (2024:256).
8 §
Om en licenshavare med licens för vadhållning enligt 
8 kap. 1 § spellagen (2018:1138) har skäl att misstänka  matchfixning, ska licenshavaren snarast möjligt rapportera det  till Spelinspektionen.
Rapporteringsskyldigheten omfattar inte uppgifter som tagits  emot enligt 11 §. Förordning (2024:256).
9 §
Om Sveriges Riksidrottsförbund eller ett sådant  specialidrottsförbund som är anknutet till  Riksidrottsförbundet har skäl att misstänka matchfixning, får  förbundet rapportera det till Spelinspektionen.  Förordning (2024:256).
10 §
Vid rapportering enligt 8 och 9 §§ ska följande uppgifter  anges:
1. vilken sporthändelse misstanken avser, och
2. vad som gett anledning till misstanken.
Förordning (2024:256).
11 §
Spelinspektionen ska vidarebefordra uppgifter som  rapporterats enligt 8 och 9 §§ till licenshavare med licens  för vadhållning enligt 8 kap. 1 § spellagen (2018:1138).
Förordning (2024:256).
12 §
Om uppgifter som rapporterats enligt 8 § rör en  sporthändelse i Sverige eller en sporthändelse med svenskt  deltagande, ska Spelinspektionen vidarebefordra uppgifterna  till Sveriges Riksidrottsförbund och vid behov till berört  specialidrottsförbund. Förordning (2024:256).
Vadhållning i strid med idrottens regelverk om matchfixning
13 §
Om en licenshavare med licens för vadhållning enligt 
8 kap. 1 § spellagen (2018:1138) har skäl att misstänka att en  person deltagit i vadhållning i strid med idrottens regelverk  om matchfixning, får licenshavaren rapportera det till berört  specialidrottsförbund. Förordning (2024:256).
14 §
På begäran av ett sådant specialidrottsförbund som är  anknutet till Sveriges Riksidrottsförbund ska en licenshavare  med licens för vadhållning enligt 8 kap. 1 § spellagen 
(2018:1138) snarast möjligt kontrollera om en person ingått  vadhållning.
En sådan kontroll får endast ske om specialidrottsförbundet  visat att det finns skäl att misstänka att personen deltagit i  vadhållning i strid med idrottens regelverk om matchfixning.
Förordning (2024:256).
15 kap. Avgifter
Ansökningsavgift
1 §
Spelinspektionen ska ta ut avgift för att pröva en  ansökan enligt spellagen (2018:1138). Vid prövningen av  ansökningar tillämpas i övrigt 11-14 §§ och 30 a § andra och  tredje styckena avgiftsförordningen (1992:191).
2 §
/Upphör att gälla U:2026-01-01/
Avgift enligt 1 § ska tas ut med följande belopp:
Licens eller tillstånd enligt           Avgift kronor
spellagen (2018:1138)
Spel som är förbehållet staten
1. Licens för statligt lotteri och landbaserade värdeautomater  utanför ett kasino
a) grundbelopp	                        200 000
b) tilläggsbelopp per spelplats avseende landbaserade värdeautomater
utanför ett kasino	                2 000
2. Licens för kasinospel på ett kasino	200 000
Spel för allmännyttiga ändamål
3. Licens för lotteri, grundbelopp
a) omslutning, till och
med 500 000 kronor	                6 000
b) omslutning, mer än 500 000 kronor
till och med 1 miljon kronor	        18 000
c) omslutning, mer än 1 miljon kronor
till och med 5 miljoner kronor	        65 000
d) omslutning, mer än 5 miljoner kronor till och med 15 miljoner kronor  110 000
e) omslutning, mer än 15
miljoner kronor	                        175 000
4. Licens för bingo
a) grundbelopp	                        6 000
b) tilläggsbelopp för varje   tillkommande juridisk person som
är sökande eller förmånstagare	        500
5. Licens för lokalt poolspel           4 000
på hästar
Kommersiellt spel och spel på fartyg
6. Licens för kommersiellt
onlinespel eller vadhållning            230 000
7. Licens för kommersiellt kasinospel
a) grundbelopp om sökanden är en
fysisk person	                        25 000
b) grundbelopp om sökanden är
en juridisk person	                80 000
c) tilläggsbelopp per spelplats
(gäller inte spel på fartyg)            3 000
8. Licens för penning-, värde-  eller varuspelsautomat
a) grundbelopp om sökanden är
en fysisk person	                25 000
b) grundbelopp om sökanden är
en juridisk person	                80 000
c) tilläggsbelopp per spelplats
(gäller inte spel på fartyg)            3 000
9. Licens för kortspel i  turneringsform
a) om sökanden är en fysisk person	25 000
b) om sökanden är en juridisk person	80 000
c) om sökanden har en licens enligt 6	30 000
d) tilläggsbelopp per spelplats	        3 000
Spelprogramvara och innehav  av automater
10. Tillstånd för spelprogramvara	120 000
11. Tillstånd till innehav av penning-, värde- eller
varuspelsautomat	                4 000
Anmälan om ändring
12. Anmälan om ändring av  personkretsen enligt 4 kap. 3 och 
4 §§ och 11 kap. 6 c § spellagen
a) avseende fysiska personer	        1 000
b) avseende juridiska personer	        3 000
Förordning (2023:277).
2 §
/Träder i kraft I:2026-01-01/
Avgift enligt 1 § ska tas ut med följande belopp:
Licens eller tillstånd
enligt spellagen (2018:1138)	        Avgift kronor
Spel som är förbehållet staten
1. Licens för statligt lotteri och  landbaserade värdeautomater
a) grundbelopp	                        200 000
b) tilläggsbelopp per spelplats  avseende landbaserade värdeautomater	2 000
Spel för allmännyttiga ändamål
2. Licens för lotteri, grundbelopp
a) omslutning, till och med
500 000 kronor	                        6 000
b) omslutning, mer än 500 000 kronor
till och med 1 miljon kronor	        18 000
c) omslutning, mer än 1 miljon kronor
till och med 5 miljoner kronor	        65 000
d) omslutning, mer än 5 miljoner  kronor till och med 15 miljoner kronor	110 000
e) omslutning, mer än 15 miljoner
kronor	                                175 000
3. Licens för bingo
a) grundbelopp	                        6 000
b) tilläggsbelopp för varje  tillkommande juridisk person som
är sökande eller förmånstagare	        500
4. Licens för lokalt poolspel på hästar	4 000
Kommersiellt spel och spel på fartyg
5. Licens för kommersiellt onlinespel
eller vadhållning               	230 000
6. Licens för kommersiellt kasinospel
a) grundbelopp om sökanden är en
fysisk person	                        25 000
b) grundbelopp om sökanden är en
juridisk person	                        80 000
c) tilläggsbelopp per spelplats
(gäller inte spel på fartyg)            3 000
7. Licens för penning-, värde-  eller varuspelsautomat
a) grundbelopp om sökanden är en
fysisk person	                        25 000
b) grundbelopp om sökanden är en
juridisk person	                        80 000
c) tilläggsbelopp per spelplats
(gäller inte spel på fartyg)            3 000
8. Licens för kortspel i  turneringsform
a) om sökanden är en fysisk person	25 000
b) om sökanden är en juridisk person	80 000
c) om sökanden har en licens enligt 5	30 000
d) tilläggsbelopp per spelplats	        3 000
Spelprogramvara och innehav av  automater
9. Tillstånd för spelprogramvara	120 000
10. Tillstånd till innehav av penning-,
värde- eller varuspelsautomat	        4 000
Anmälan om ändring
11. Anmälan om ändring av  personkretsen enligt 4 kap. 3 och 
4 §§ och 11 kap. 6 c § spellagen
a) avseende fysiska personer	        1 000
b) avseende juridiska personer	        3 000
Förordning (2025:292).
3 §
Har upphävts genom förordning (2023:277).
Registreringsavgift
4 §
Spelinspektionen ska ta ut en avgift för en ansökan om  registrering av spelombud enligt 11 kap. 2 § spellagen 
(2018:1138), anmälan om ändring enligt 11 kap. 3 § spellagen  och begäran om avregistrering enligt 11 kap. 4 § spellagen.  Avgiften ska tas ut med 1 500 kronor för varje spelombud.
Förordning (2023:277).
Tillsynsavgift
5 §
Spelinspektionen ska ta ut en avgift av den som har licens  eller tillstånd för spelprogramvara för den tillsyn som  myndigheten utövar enligt spellagen (2018:1138). Avgiften ska  beräknas så att full kostnadstäckning uppnås för  tillsynsverksamheten. Förordning (2022:1679).
16 kap. Bemyndiganden
Uttryck i förordningen
1 §
Spelinspektionen får meddela föreskrifter om vad som  utgör elektroniska kommunikationsmedel enligt spellagen 
(2018:1138).
Licensgivning och registrering
2 §
Spelinspektionen får meddela föreskrifter om vilka  handlingar som ska ges in och om vilka uppgifter som behövs  för att pröva en ansökan om licens eller tillstånd till  innehav av spelautomater.
3 §
Spelinspektionen får meddela föreskrifter om krav på  spelets bedrivande för att det ska anses tillhandahållet på  ett sunt, säkert och ur allmän synpunkt lämpligt sätt.
/Rubriken upphör att gälla U:2026-01-01/
Spel som är förbehållet staten
4 §
/Upphör att gälla U:2026-01-01 genom förordning (2025:292)./
Spelinspektionen får meddela föreskrifter om
1. vilka kasinospel som får omfattas av licens enligt 5 kap. 
1 § spellagen (2018:1138),
2. öppettider, entréavgifter och betalningsmedel som får  användas på ett kasino, och
3. hur licenshavarens skyldighet att övervaka kasinospelen  och lokalerna enligt 5 kap. 5 § spellagen ska fullgöras.
/Rubriken träder i kraft I:2026-01-01/
Kommersiellt onlinespel
4 §
/Träder i kraft I:2026-01-01/
Spelinspektionen får meddela föreskrifter om vilka  roulett-, kort- och tärningsspel som får omfattas av licens  enligt 7 kap. 1 § spellagen (2025:292).
/Rubriken upphör att gälla U:2026-01-01/
Kommersiellt onlinespel
5 § /Ny beteckning 16 kap. 4 § U:2026-01-01/
Spelinspektionen får meddela föreskrifter om vilka  roulett-, kort- och tärningsspel som får omfattas av licens  enligt 7 kap. 1 § spellagen (2018:1138).
/Rubriken träder i kraft I:2026-01-01/
Vadhållning
5 §
/Träder i kraft I:2026-01-01/
Spelinspektionen får meddela föreskrifter om förbud  eller begränsningar av spel på vissa tävlingar eller  händelser i tävlingar, eller andra åtgärder för att bekämpa  manipulation av resultat inom sport som utgör objekt för  vadhållning.
Innan föreskrifter beslutas enligt första stycket, ska det  idrottsförbund som berörs få möjlighet att yttra sig.
Förordning (2025:292).
/Rubriken upphör att gälla U:2026-01-01/
Vadhållning
6 § /Ny beteckning 16 kap. 5 § U:2026-01-01/
Spelinspektionen får meddela föreskrifter om förbud  eller begränsningar av spel på vissa tävlingar eller  händelser i tävlingar, eller andra åtgärder för att bekämpa  manipulation av resultat inom sport som utgör objekt för  vadhållning.
Innan föreskrifter beslutas enligt första stycket, ska det  idrottsförbund som berörs få möjlighet att yttra sig.
6 §
/Träder i kraft I:2026-01-01/
Spelinspektionen beslutar när och hur licenshavare med  licens för vadhållning enligt 8 kap. 1 § spellagen (2018:1138)  samt Sveriges Riksidrottsförbund och ett sådant  specialidrottsförbund som är anknutet till  Riksidrottsförbundet får ansluta till den plattform som avses  i 14 kap. 6 §.
Spelinspektionen får meddela föreskrifter om hur uppgifter om  matchfixning samt uppgifter om vadhållning i strid med  idrottens regelverk om matchfixning enligt 14 kap. 7-12 §§ ska  rapporteras, tas emot respektive begäras.
Förordning (2025:292).
6 a § /Ny beteckning 16 kap. 6 § U:2026-01-01/
Spelinspektionen beslutar när och hur licenshavare med  licens för vadhållning enligt 8 kap. 1 § spellagen (2018:1138)  samt Sveriges Riksidrottsförbund och ett sådant  specialidrottsförbund som är anknutet till  Riksidrottsförbundet får ansluta till den plattform som avses  i 14 kap. 6 §.
Spelinspektionen får meddela föreskrifter om hur uppgifter om  matchfixning samt uppgifter om vadhållning i strid med  idrottens regelverk om matchfixning enligt 14 kap. 7-12 §§ ska  rapporteras, tas emot respektive begäras.
Förordning (2024:256).
Licenshavares samarbetspartner
7 §
Spelinspektionen får meddela föreskrifter om
1. förutsättningar för internationellt samarbete,
2. vilka uppgifter som ska ingå i lämplighetsprövningen  enligt 9 kap. 3 § första stycket och de övriga villkor som  ska gälla för att tillhandahålla spel genom spelombud,
3. undantag från krav på registrering av spelombud, och
4. krav för att förhindra att en spelautomat används för  annat än det som tillståndet enligt 11 kap. 7 § spellagen 
(2018:1138) omfattar.
7 a §
Spelinspektionen får meddela föreskrifter om vilka  handlingar och uppgifter som ska ges in i samband med en  ansökan om tillstånd att tillverka, tillhandahålla, installera  eller ändra spelprogramvara eller om ändring av ett sådant  tillstånd. Förordning (2022:1679).
Registrering av spelare och spelkonton
8 §
Spelinspektionen får meddela föreskrifter om
1. undantag från skyldighet enligt 13 kap. spellagen 
(2018:1138) att tillhandahålla information om spelkontot,
2. undantag från kravet på registrering enligt 12 kap. 1 och 
3 §§ spellagen,
3. hur kontrollerna av en spelares identitet enligt 12 kap. 
2 och 4 §§ spellagen ska göras, och
4. hur licenshavaren ska hantera spelkonton och betalningar  enligt 13 kap. spellagen. Förordning (2022:1679).
Tekniska krav
9 §
Spelinspektionen får meddela föreskrifter om
1. sådana tekniska krav och rutiner som avses i 16 kap. 1 §  spellagen (2018:1138),
2. den bedömning av överensstämmelse med tekniska krav som  avses i 16 kap. 3 § spellagen, och
3. undantag från det bedömningsförfarande som avses i 16 kap. 
3 § spellagen och i så fall föreskriva vilket annat  bedömningsförfarande som i stället ska gälla.
Förordning (2022:1679).
Spelansvar
10 §
Spelinspektionen får meddela föreskrifter om
1. vilken information som licenshavaren ska ge till spelarna i  spelet,
2. undantag från kravet på handlingsplan enligt 14 kap. 1 §  spellagen (2018:1138) och om innehållet i handlingsplanen,
3. vad en utbildning enligt 14 kap. 14 § spellagen ska  innehålla, vilka spel utbildningen ska gälla, när och hur ofta  utbildning ska hållas samt undantag från vilka som ska  utbildas,
4. det självtest som avses i 14 kap. 10 § spellagen och vilka  åtgärder licenshavaren behöver vidta för att uppfylla kraven i 
14 kap. 1 § spellagen,
5. anställdas deltagande i licenshavarens spel enligt 14 kap. 
15 § spellagen,
6. det nationella självavstängningsregistret enligt 14 kap. 
12 § spellagen, och
7. övriga spelansvarsåtgärder. Förordning (2024:658).
Tillsyn
11 §
Spelinspektionen får meddela föreskrifter om
1. vilka uppgifter en licenshavare ska rapportera till  Spelinspektionen för myndighetens tillsyn över licenshavarens  hantering av spelare och spelkonton samt rutiner för att  motverka problem med överdrivet spelande,
2. vilken information om verksamheten en licens- eller  tillståndshavare ska ge Spelinspektionen för myndighetens  tillsynsverksamhet, och
3. formerna för varningsmeddelanden enligt 18 kap. 28 §  spellagen (2018:1138). Förordning (2022:1679).
12 §
Spelinspektionen får meddela föreskrifter om den  tillsyn som utövas av kommunerna enligt 18 kap. 1 § spellagen 
(2018:1138).
Avgifter
13 §
Spelinspektionen får meddela föreskrifter om  beräkning och uttag av sådan avgift som avses i 15 kap. 
5 §.
Övergångsbestämmelser
2018:1475
1. Denna förordning träder i kraft den 1 januari 2019.
2. Förordningen tillämpas även på ansökningar om licens som  lämnas in till Lotteriinspektionen efter den 1 augusti 2018  och som avser tid efter den 1 januari 2019.
3. Genom förordningen upphävs lotteriförordningen 
(1994:1451).
4. Den upphävda förordningen gäller dock fortfarande för  beslut som har meddelats före ikraftträdandet, om besluten  inte avser tillämpningen av denna förordning.
2022:1679
1. Denna förordning träder i kraft den 1 mars 2023 i fråga om 
3 kap. 7 a §, 13 kap. 3 § och 15 kap. 2 och 5 §§ och i övrigt  den 1 januari 2023.
2. Bestämmelserna i 15 kap. 2 § i den äldre lydelsen gäller  fortfarande för ansökningar som har getts in till  Spelinspektionen före ikraftträdandet.
2023:277
1. Denna förordning träder i kraft den 1 juli 2023.
2. Bestämmelserna i 15 kap. 2 och 4 §§ i den äldre lydelsen  gäller fortfarande för ansökningar som har getts in till  Spelinspektionen före ikraftträdandet.
2023:310
1. Denna förordning träder i kraft den 1 juli 2023.
2. Bestämmelsen i 13 kap. 1 b § andra stycket ska inte  tillämpas för licenshavare som fått sin licens före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.