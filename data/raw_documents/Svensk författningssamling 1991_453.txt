Title: Lag (1991:453) om tillstånd till ingripande mot svenskt fartyg
SFS Number: Svensk författningssamling 1991:453
URL: https://www.riksdagen.se/sv/dokument-och-lagar/dokument/svensk-forfattningssamling/lag-1991453-om-tillstand-till-ingripande-mot_sfs-1991-453/
Source Link: http://rkrattsbaser.gov.se/sfst?bet=1991:453
Amendment Register Link: http://rkrattsbaser.gov.se/sfsr?bet=1991:453
Ministry/Authority: Justitiedepartementet BIRS
Issued: 1991-05-09
Metadata: {"Utfärdad": "1991-05-09", "Ändrad": "t.o.m. SFS 2014:437"}

==================================================

Lag (1991:453) om tillstånd till ingripande mot svenskt fartyg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:453
Departement/myndighet
:   
Justitiedepartementet BIRS
Utfärdad
:   
1991-05-09
Ändrad
:   
t.o.m. SFS 2014:437
Ändringsregister
:
SFSR (Regeringskansliet)
Källa
:
Fulltext (Regeringskansliet)
Efter framställning av annan stat får regeringen medge den staten att ingripa mot ett svenskt fartyg utanför svenskt territorium i enlighet med
1. Förenta nationernas konvention den 19 december 1988 mot olaglig hantering av narkotika och psykotropa ämnen,
2. tilläggsprotokollet mot människosmuggling land-, luft- och sjövägen till Förenta nationernas konvention den 15 november 2000 mot gränsöverskridande organiserad brottslighet, eller
3. Förenta nationernas konvention den 10 mars 1988 för bekämpande av brott mot sjöfartens säkerhet med dess protokoll den 14 oktober 2005.
Ett sådant medgivande får dock lämnas endast om det finns skälig anledning att anta att fartyget används för brottslighet som begås på den främmande statens territorium eller som är avsedd att fullbordas där eller som annars riktar sig mot den statens intressen samt att brottsligheten motsvarar brott för vilket enligt svensk lag är föreskrivet fängelse i ett år eller mer.
Regeringen får förena ett medgivande med de villkor som anses behövliga.
För skada med anledning av ett medgivande enligt denna lag är staten ansvarig i enlighet med 3 kap. 2 § skadeståndslagen
(1972:207) utan den begränsning som föreskrivs i 3 kap. 7 §
samma lag.
Lag (2014:437)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.