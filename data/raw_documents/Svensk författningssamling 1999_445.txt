Title: Lag (1999:445) om exportbutiker
SFS Number: Svensk författningssamling 1999:445
URL: https://www.riksdagen.se/sv/dokument-och-lagar/dokument/svensk-forfattningssamling/lag-1999445-om-exportbutiker_sfs-1999-445/
Source Link: http://rkrattsbaser.gov.se/sfst?bet=1999:445
Amendment Register Link: http://rkrattsbaser.gov.se/sfsr?bet=1999:445
Ministry/Authority: Finansdepartementet S2
Issued: 1999-06-03
Metadata: {"Utfärdad": "1999-06-03", "Ändrad": "t.o.m. SFS 2022:168"}

==================================================

Lag (1999:445) om exportbutiker
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:445
Departement/myndighet
:   
Finansdepartementet S2
Utfärdad
:   
1999-06-03
Ändrad
:   
t.o.m. SFS 2022:168
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna lag finns bestämmelser om exportbutiker på flygplatser.
Lag (2014:1504)
.
2 §
I denna lag förstås med
obeskattade varor:
a) varor som inte har beskattats i Sverige, och
b) varor som har beskattats i Sverige men där varorna sedan  blivit befriade från skatt,
unionsvaror: detsamma som i artikel 5.23 i Europaparlamentets  och rådets förordning (EU) nr 952/2013 av den 9 oktober 2013  om fastställande av en tullkodex för unionen,
EU:s skatteområde: det område inom vilket unionens  bestämmelser om en viss skatt är tillämpliga.
Lag (2016:272)
.
3 §
Exportbutik får inrättas på en flygplats där flygtrafik bedrivs till en eller flera platser utanför EU:s skatteområde.
Skatteverket meddelar efter ansökan flygplatshållare tillstånd att inrätta exportbutik på flygplats.
Ett sådant tillstånd ska beviljas för en viss tid.
Lag (2014:1504)
.
4 §
I en exportbutik får obeskattade unionsvaror säljas till  flygpassagerare
som reser till en plats utanför EU:s skatteområde.
Försäljning av varor enligt första stycket får endast avse i  denna bestämmelse angivna varor och i särskilt angivna fall  följande kvantiteter till varje enskild resande:
1. 200 cigaretter eller 100 cigariller eller 50 cigarrer eller 
250 gram röktobak eller 250 gram övrig tobak eller en  proportionell blandning av dessa tobaksvaror,
2. en liter spritdryck eller två liter starkvin, två liter  vin, två liter starköl, och
3. parfym, luktvatten och andra kosmetiska preparat, choklad-  och konfektyrvaror, nikotinprodukter och andra tobaksvaror än  sådana som anges ovan.
Till den som avreser med bestämmelseort i Norge får  försäljning inte ske till större mängder än vad resande får  införa tullfritt till det landet.
Vid tillämpning av denna lag förstås med
spritdryck: alkoholdryck med en alkoholhalt som överstiger 
22 volym-procent,
starkvin: alkoholdryck med en alkoholhalt som överstiger 15  men inte 22 volymprocent, samt mousserande vin,
vin: annat vin än starkvin samt annan alkoholdryck med en  alkoholhalt som överstiger 3,5 men inte 15 volymprocent och  som inte är starköl,
starköl: öl med en alkoholhalt som överstiger 
3,5 volymprocent,
cigarill: cigarrer med en högsta vikt av 3 gram per styck,
övrig tobak: övrig tobak enligt 2 kap. 10 § lagen (2022:155)  om tobaksskatt,
nikotinprodukter: e-vätskor och andra nikotinhaltiga produkter  enligt lagen (2018:696) om skatt på vissa nikotinhaltiga  produkter.
Lag (2022:168)
.
5 §
Om cigaretter, cigarrer, cigariller eller röktobak ska  säljas i en exportbutik, ska verksamheten i exportbutiken  bedrivas av en godkänd upplagshavare enligt lagen (2022:155)  om tobaksskatt.
Om alkoholvaror ska säljas i en exportbutik, ska verksamheten  i exportbutiken bedrivas av en godkänd upplagshavare enligt  lagen (2022:156) om alkoholskatt.
Exportbutiken ska då vara ett godkänt skatteupplag enligt  respektive lag.
Lag (2022:168)
.
5 a §
Om snus, tuggtobak eller övrig tobak ska säljas i en  exportbutik, ska verksamheten i exportbutiken bedrivas av en  godkänd lagerhållare enligt lagen (2022:155) om tobaksskatt.
Om nikotinprodukter enligt 4 § fjärde stycket ska säljas i en  exportbutik, ska verksamheten i exportbutiken bedrivas av en  godkänd lagerhållare enligt lagen (2018:696) om skatt på vissa  nikotinhaltiga produkter.
Lag (2022:168)
.
6 §
Skatteverket får återkalla ett tillstånd enligt 3 §, om
1. tillståndshavaren inte längre är flygplatshållare,
2. det inte längre bedrivs trafik till någon plats utanför EU:s skatteområde, eller
3. tillståndshavaren begär det.
Beslut om återkallelse gäller omedelbart, om inte annat anges i beslutet.
Lag (2014:1504)
.
7 §
Beslut enligt denna lag får överklagas till allmän förvaltningsdomstol. Prövningstillstånd krävs vid överklagande till kammarrätten.
Lag (2014:1504)
.
Övergångsbestämmelser
2014:1504
1. Denna lag träder i kraft den 1 januari 2015.
2. Äldre bestämmelser gäller för ansökningar som har getts in till regeringen före ikraftträdandet.
2016:272
1. Denna lag träder i kraft den 1 maj 2016.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2021:429
1. Denna lag träder i kraft den 1 augusti 2021.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.