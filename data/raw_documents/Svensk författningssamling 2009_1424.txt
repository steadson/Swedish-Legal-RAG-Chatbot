Title: Lag (2009:1424) om kontroll av skyddade beteckningar på jordbruksprodukter och livsmedel
SFS Number: Svensk författningssamling 2009:1424
URL: https://www.riksdagen.se/sv/dokument-och-lagar/dokument/svensk-forfattningssamling/lag-20091424-om-kontroll-av-skyddade_sfs-2009-1424/
Source Link: http://rkrattsbaser.gov.se/sfst?bet=2009:1424
Amendment Register Link: http://rkrattsbaser.gov.se/sfsr?bet=2009:1424
Ministry/Authority: Landsbygds- och infrastrukturdepartementet RSL
Issued: 2009-12-03
Metadata: {"Utfärdad": "2009-12-03", "Ändrad": "t.o.m. SFS 2021:204"}

==================================================

Lag (2009:1424) om kontroll av skyddade beteckningar på jordbruksprodukter och livsmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1424
Departement/myndighet
:   
Landsbygds- och infrastrukturdepartementet RSL
Utfärdad
:   
2009-12-03
Ändrad
:   
t.o.m. SFS 2021:204
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag kompletterar
1. Europaparlamentets och rådets förordning (EU) nr 1151/2012  av den 21 november 2012 om kvalitetsordningar för  jordbruksprodukter och livsmedel, och
2. Europaparlamentets och rådets förordning (EU) 2019/1753 av  den 23 oktober 2019 om unionens åtgärder efter anslutningen  till Genèveakten inom Lissabonöverenskommelsen om  ursprungsbeteckningar och geografiska beteckningar.
Lag (2021:204)
.
2 §
Lagen kompletterar även följande förordningar, i de delar  de innehåller bestämmelser som rör skydd för beteckningar på  jordbruksprodukter och livsmedel:
1. Europaparlamentets och rådets förordning (EU) 2019/787 av  den 17 april 2019 om definition, beskrivning, presentation och  märkning av spritdrycker, användning av namn på spritdrycker i  presentationen och märkningen av andra livsmedel, skydd av  geografiska beteckningar för spritdrycker, användning av  jordbruksalkohol och destillat av jordbruksprodukter i  alkoholhaltiga drycker samt om upphävande av förordning (EG)  nr 110/2008,
2. Europaparlamentets och rådets förordning (EU) nr 1308/2013  av den 17 december 2013 om upprättande av en samlad  marknadsordning för jordbruksprodukter och om upphävande av  rådets förordningar (EEG) nr 922/72, (EEG) nr 234/79, (EG) nr 
1037/2001 och (EG) nr 1234/2007,
3. Europaparlamentets och rådets förordning (EU) nr 1306/2013  av den 17 december 2013 om finansiering, förvaltning och  övervakning av den gemensamma jordbrukspolitiken och om  upphävande av rådets förordningar (EEG) nr 352/78, (EG) nr 
165/94, (EG) nr 2799/98, (EG) nr 814/2000, (EG) nr 1290/2005  och (EG) nr 485/2008,
4. Europaparlamentets och rådets förordning (EU) nr 251/2014  av den 26 februari 2014 om definition, beskrivning,  presentation och märkning av, samt skydd av geografiska  beteckningar för, aromatiserade vinprodukter och om upphävande  av rådets förordning (EEG) nr 1601/91, och
5. Europaparlamentets och rådets förordning (EU) 2017/625 av  den 15 mars 2017 om offentlig kontroll och annan offentlig  verksamhet för att säkerställa tillämpningen av livsmedels-  och foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll)  och delegerade akter och genomförandeakter till denna  förordning.
Lag (2021:204)
.
Ord och uttryck
2 a §
I denna lag betyder
1. uttrycket offentlig kontroll
a) offentlig kontroll enligt förordning (EU) 2017/625, och
b) kontroll i övrigt av att denna lag och föreskrifter och  beslut som har meddelats med stöd av lagen följs,
2. uttrycket annan offentlig verksamhet
a) annan offentlig verksamhet enligt förordning (EU) 2017/625,  och
b) sådan offentlig verksamhet som i övrigt utförs med stöd av  lagen eller föreskrifter eller beslut som har meddelats med  stöd av lagen, och
3. uttrycket organ med delegerade uppgifter samma sak som i  förordning (EU) 2017/625.
Lag (2021:173)
.
3 §
Regeringen eller den myndighet som regeringen bestämmer meddelar de föreskrifter som behövs som komplettering av EU-
bestämmelserna.
Lag (2011:411)
.
Föreskrifter om kravspecifikationer
3 a §
Regeringen eller den myndighet som regeringen bestämmer  får meddela föreskrifter om sådana kravspecifikationer som  avses i artikel 20.1 i Europaparlamentets och rådets  förordning (EG) nr 110/2008.
Lag (2017:488)
.
Offentlig kontroll och annan offentlig verksamhet
4 §
Offentlig kontroll utövas av Livsmedelsverket,  länsstyrelserna och kommunerna (kontrollmyndigheterna) enligt  föreskrifter som regeringen meddelar.
Annan offentlig verksamhet utförs av kontrollmyndigheterna och  andra statliga myndigheter enligt vad som anges i denna lag  och i föreskrifter som regeringen meddelar.
En kommuns uppgift ska fullgöras av den eller de kommunala  nämnder som fullgör uppgifter inom miljö- eller  hälsoskyddsområdet.
Lag (2021:173)
.
Delegering av vissa uppgifter
5 §
I förordning (EU) 2017/625 finns bestämmelser om att vissa  uppgifter som ingår i den offentliga kontrollen och vissa  uppgifter i samband med annan offentlig verksamhet får  delegeras till ett organ eller till en fysisk person.
Lag (2021:173)
.
Förvaltningslagens tillämpning
5 a §
Vid offentlig kontroll eller annan offentlig verksamhet  som utförs av ett organ med delegerade uppgifter eller av en  fysisk person som har delegerats vissa uppgifter ska följande  bestämmelser i förvaltningslagen (2017:900) tillämpas:
- 5 § om legalitet, objektivitet och proportionalitet,
- 10 § om partsinsyn,
- 16-18 §§ om jäv,
- 23 § om utredningsansvaret,
- 24 § om när man får lämna uppgifter muntligt,
- 25 § om kommunikation,
- 27 § om dokumentation av uppgifter,
- 31 § om dokumentation av beslut,
- 32 § om motivering av beslut,
- 33 och 34 §§ om underrättelse om innehållet i beslut och hur  ett överklagande går till,
- 36 § om rättelse av skrivfel och liknande, och
- 42 § om vem som får överklaga ett beslut.
Lag (2021:173)
.
6 §
Regeringen får utse en eller flera myndigheter att samordna övriga kontrollmyndigheters verksamhet och lämna råd och hjälp i denna verksamhet.
Kontrollmyndigheterna ska genom rådgivning, information och på annat sätt underlätta för den enskilde att fullgöra sina skyldigheter enligt lagen, de föreskrifter och beslut som har meddelats med stöd av lagen, de EU-bestämmelser som kompletteras av lagen och de beslut som har meddelats med stöd av EU-bestämmelserna.
Lag (2011:411)
.
7 §
Kontrollmyndigheterna ska verka för att åtgärder vidtas mot överträdelser av lagen, av de föreskrifter eller beslut som har meddelats med stöd av lagen eller av de EU-bestämmelser som kompletteras av lagen.
Lag (2011:411)
.
Tystnadsplikt
8 §
Den som i enskild verksamhet utför eller har utfört  offentlig kontroll eller annan offentlig verksamhet får inte  obehörigen röja eller utnyttja det som han eller hon har fått  kännedom om medan uppgifterna utfördes. Detsamma ska gälla den  som i enskild verksamhet utför eller har utfört  laboratorieanalyser, laboratorietester eller  laboratoriediagnostik på prover som tas vid offentlig kontroll  och annan offentlig verksamhet.
I det allmännas verksamhet tillämpas offentlighets- och  sekretesslagen (2009:400) i stället för första stycket.
Lag (2021:173)
.
Förelägganden riktade till kommuner
9 §
Om en kommun inte fullgör sin skyldighet att utföra  offentlig kontroll eller annan offentlig verksamhet enligt  denna lag, får Livsmedelsverket förelägga kommunen att göra  detta. Ett sådant föreläggande ska innehålla uppgifter om de  åtgärder som verket anser nödvändiga för att skyldigheten ska  uppfyllas.
Lag (2021:173)
.
Föreskrifter om offentlig kontroll och annan offentlig  verksamhet
10 §
Regeringen eller den myndighet som regeringen bestämmer  får meddela föreskrifter om
1. hur offentlig kontroll och annan offentlig verksamhet ska  bedrivas,
2. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till en sådan  samordnande myndighet som avses i 6 § första stycket, och
3. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften.
Lag (2021:173)
.
Föreskrifter om uppgiftslämnande
10 a §
Regeringen eller den myndighet som regeringen bestämmer  får meddela föreskrifter om skyldighet för den som använder  sig av skyddade beteckningar på jordbruksprodukter och  livsmedel att lämna uppgifter om sin verksamhet till en  kontrollmyndighet, ett organ med delegerade uppgifter eller en  fysisk person som har delegerats vissa uppgifter.
Lag (2021:173)
.
Rätt till upplysningar och tillträde
11 §
En kontrollmyndighet och ett organ med delegerade  uppgifter eller en fysisk person som har delegerats vissa  uppgifter har, i den utsträckning det behövs för offentlig  kontroll och annan offentlig verksamhet, rätt att på begäran  få
1. upplysningar och ta del av handlingar, och
2. tillträde till områden, lokaler och andra utrymmen som har  anknytning till verksamheten och där göra undersökningar och  ta prover.
Första stycket gäller också för Europeiska kommissionen och  för inspektörer och experter som utsetts av kommissionen.
Lag (2021:173)
.
Skyldighet att lämna hjälp
12 §
Den som är föremål för offentlig kontroll eller annan  offentlig verksamhet ska, utöver vad som följer av artikel 
15.2 och 15.6 i förordning (EU) 2017/625, lämna den hjälp som  behövs för att kontrollen eller verksamheten ska kunna  utföras.
Lag (2021:173)
.
Förelägganden
13 §
Utöver vad som följer av de EU-bestämmelser som lagen  kompletterar eller vad som särskilt anges i 9 § får en  kontrollmyndighet besluta de förelägganden som behövs för att  lagen, de föreskrifter och beslut som har meddelats med stöd  av lagen, de EU-bestämmelser som lagen kompletterar och de  beslut som har meddelats med stöd av EU-bestämmelserna ska  följas.
Lag (2021:173)
.
Vite
14 §
Förelägganden enligt 13 § eller enligt de EU-bestämmelser  som lagen kompletterar får förenas med vite.
Om kontrollmyndigheten har anledning att misstänka att någon  har begått en gärning som kan leda till straff, får dock  myndigheten inte vid vite förelägga den misstänkte att  medverka i utredningen.
Lag (2021:173)
.
Rapporteringssystem för överträdelser
14 a §
En kontrollmyndighet ska ha ett ändamålsenligt  rapporteringssystem för den som vill anmäla misstänkta  överträdelser av förordning (EU) 2017/625.
Lag (2021:173)
.
Omhändertagande av varor
15 §
Utöver vad som följer av de EU-bestämmelser som kompletteras av lagen får en kontrollmyndighet ta hand om en vara som avses med ett föreläggande eller förbud enligt 13 §, om föreläggandet eller förbudet inte följs.
Om en vara har tagits om hand, får ägaren under överinseende av kontrollmyndigheten ändra benämningen på eller sammansättningen av varan eller göra någon annan ändring så att den överensstämmer med de EU-bestämmelser som kompletteras av lagen. Annars ska kontrollmyndigheten låta förstöra varan på ägarens bekostnad.
Lag (2011:411)
.
Rättelse
16 §
Om någon inte fullgör sina skyldigheter enligt lagen, de föreskrifter och beslut som har meddelats med stöd av lagen, de EU-bestämmelser som kompletteras av lagen eller de beslut som har meddelats med stöd av EU-bestämmelserna, får kontrollmyndigheten besluta om rättelse på hans eller hennes bekostnad.
Lag (2011:411)
.
Hjälp av Polismyndigheten
17 §
Polismyndigheten ska på begäran av kontrollmyndigheten lämna den hjälp som behövs för kontroll eller verkställighet av beslut enligt denna lag, de föreskrifter eller beslut som har meddelats med stöd av lagen, de EU-bestämmelser som kompletteras av lagen eller de beslut som har meddelats med stöd av EU-bestämmelserna.
Hjälp enligt första stycket får begäras endast om
1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller
2. det annars finns synnerliga skäl.
Lag (2014:710)
.
Inköp under dold identitet
17 a §
En kontrollmyndighet får köpa in jordbruksprodukter och  livsmedel under dold identitet om det är nödvändigt för att  kontrollera att produkten eller livsmedlet uppfyller kraven i
1. föreskrifter som har meddelats med stöd av lagen, och
2. EU-förordningar som lagen kompletterar.
Verksamhetsutövaren ska underrättas om det inköp som har skett  under dold identitet och om resultatet av det så snart det kan  ske utan att åtgärden förlorar sin betydelse.
Lag (2021:173)
.
Avgifter
18 §
Regeringen eller den myndighet som regeringen bestämmer  får meddela föreskrifter om skyldighet att betala avgifter för  offentlig kontroll och annan offentlig verksamhet.
Regeringen får meddela föreskrifter om skyldighet för  kommunerna att ta ut sådana avgifter som avses i första  stycket.
Regeringen eller den myndighet som regeringen bestämmer får  meddela föreskrifter om beräkningen av de avgifter som tas ut  av en statlig myndighet, ett organ med delegerade uppgifter  eller en fysisk person som har delegerats vissa uppgifter.
Lag (2021:173)
.
Överklagande
19 §
Beslut av en kommunal nämnd enligt denna lag, enligt de föreskrifter som har meddelats med stöd av lagen eller enligt de EU-bestämmelser som kompletteras av lagen får överklagas hos länsstyrelsen.
Lag (2011:411)
.
20 §
Beslut av en statlig förvaltningsmyndighet enligt denna  lag, enligt de föreskrifter som har meddelats med stöd av  lagen eller enligt de EU-bestämmelser som lagen kompletterar  får överklagas till allmän förvaltningsdomstol.
Detsamma gäller beslut som har meddelats av ett organ med  delegerade uppgifter eller av en fysisk person som har  delegerats vissa uppgifter.
Prövningstillstånd krävs vid överklagande till kammarrätten.
Lag (2021:173)
.
20 a §
Den myndighet som har delegerat uppgiften att utöva  offentlig kontroll eller annan offentlig verksamhet till ett  organ eller till en fysisk person ska föra det allmännas talan  i allmän förvaltningsdomstol, om det överklagade beslutet har  meddelats av ett sådant organ eller en sådan fysisk person.
Lagen (1986:1142) om överklagande av beslut av enskilda organ  med offentliga förvaltningsuppgifter ska gälla även för  överklagande av beslut som har meddelats av en fysisk person  som har delegerats vissa uppgifter.
Lag (2021:173)
.
21 §
En myndighet får bestämma att dess beslut ska gälla omedelbart även om det överklagas.
Övergångsbestämmelser
2009:1424
1. Denna lag träder i kraft den 1 januari 2010, då lagen
(1995:1336) om skydd för beteckningar på jordbruksprodukter och livsmedel, m.m. ska upphöra att gälla.
2. Förbud, förelägganden och andra beslut om skyldigheter för enskilda som har meddelats med stöd av äldre föreskrifter ska anses beslutade enligt denna lag.
2017:756
1. Denna lag träder i kraft den 1 januari 2018.
2. Äldre bestämmelser gäller fortfarande vid överklagande av  beslut som har tillkännagetts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.