Title: Förordning (2020:115) om utbildning på skolområdet och annan pedagogisk verksamhet vid spridning av viss smitta
SFS Number: Svensk författningssamling 2020:115
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020115-om-utbildning-pa-skolomradet_sfs-2020-115/
Source Link: http://rkrattsbaser.gov.se/sfst?bet=2020:115
Amendment Register Link: http://rkrattsbaser.gov.se/sfsr?bet=2020:115
Ministry/Authority: Utbildningsdepartementet
Issued: 2020-03-13
Metadata: {"Utfärdad": "2020-03-13", "Ändrad": "t.o.m. SFS 2022:144"}

==================================================

Förordning (2020:115) om utbildning på skolområdet och annan pedagogisk verksamhet vid spridning av viss smitta
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:115
Departement/myndighet
:   
Utbildningsdepartementet
Utfärdad
:   
2020-03-13
Ändrad
:   
t.o.m. SFS 2022:144
Tidsbestämd
: 
2022-08-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning är meddelad med stöd av
- 29 kap. 29 § skollagen (2010:800) i fråga om 2-6, 8, 9 och 
11 §§,
- 3 § lagen (2020:148) om tillfällig stängning av verksamheter  på skolområdet vid extraordinära händelser i fredstid i fråga  om 13-18 §§,
- 4 § lagen om tillfällig stängning av verksamheter på  skolområdet vid extraordinära händelser i fredstid i fråga om 
19 §,
- 8 kap. 7 § första stycket 2 regeringsformen i fråga om 20 §.
Förordning (2022:144).
Stängda eller delvis stängda skolor
2 §
Bestämmelserna i 3-6, 8 och 9 §§ får tillämpas om det  behövs för att elever i förskoleklassen, grundskolan,  grundsärskolan, specialskolan, sameskolan, gymnasieskolan och  gymnasiesärskolan ska kunna tillförsäkras sin rätt till  utbildning enligt skollagen (2010:800), om
1. en huvudman har bedömt att en så stor andel av personalen  vid en skolenhet har varit frånvarande med anledning av det  virus som orsakar covid-19 att det under viss tid inte har  gått att bedriva verksamheten och huvudmannen därför har  hållit skolenheten stängd eller delvis stängd,
2. en huvudman efter samråd med smittskyddsläkare har hållit  en skolenhet stängd eller delvis stängd som en åtgärd för att  motverka spridning av det virus som orsakar covid-19, eller
3. en huvudman, med anledning av en rekommendation från  Folkhälsomyndigheten som berör skolområdet, har hållit en  eller flera skolenheter stängda eller delvis stängda.
Med att en skolenhet är stängd avses att skolenhetens lokaler  är stängda för eleverna, men att undervisning bedrivs där  eleven och läraren är åtskilda i rum men inte i tid, eller i  både rum och tid, eller att någon verksamhet tillfälligt inte  alls bedrivs.
Med att en skolenhet är delvis stängd avses att utbildning  bedrivs med en mindre andel elever närvarande i skolenhetens  lokaler och att övrig undervisning bedrivs där eleven och  läraren är åtskilda i rum men inte i tid, eller i både rum och  tid, eller att viss verksamhet tillfälligt inte alls bedrivs.
Förordning (2022:144).
Obligatoriska skolformer
Lärotider
3 §
En huvudman för förskoleklass, grundskola, grundsärskola,  specialskola eller sameskola får frångå vad som föreskrivs i 
7 kap. 17 § andra stycket skollagen (2010:800) och besluta att  utbildningen ska omfatta fler skoldagar under ett läsår eller  fler timmar per dag än som anges där eller att utbildningen  ska förläggas till lördagar, söndagar eller andra helgdagar.
En huvudman för grundskola, grundsärskola, specialskola eller  sameskola får besluta att utbildningen ska omfatta färre  skoldagar eller lovdagar per läsår, att utbildningen ska  förläggas till andra dagar än måndag-fredag eller att läsåret  ska börja eller sluta annan tid än vad som föreskrivs i 3 kap. 
2-4 §§ skolförordningen (2011:185).
En huvudman för grundskola får förlägga lovskola till annan  tid än vad som föreskrivs i 10 kap. 23 a-c §§ skollagen.
Eleverna ska totalt sett få den undervisningstid de har rätt  till enligt skollagen.
Undervisningstidens fördelning
4 §
En huvudman för grundskola, grundsärskola, specialskola  eller sameskola får besluta att undervisningstiden i ett eller  flera ämnen ska fördelas mellan stadier på ett annat sätt än  som föreskrivs i den timplan som gäller för skolformen enligt  bilaga 1-4 till skolförordningen (2011:185).
Gymnasieskolan och gymnasiesärskolan
Lärotider
5 §
En huvudman för gymnasieskola eller gymnasiesärskola får  besluta att
1. ett läsår ska omfatta fler eller färre veckor eller färre  skoldagar eller lovdagar än vad som föreskrivs i 3 kap. 1 §  gymnasieförordningen (2010:2039),
2. ett läsår ska börja eller sluta vid andra tider än vad som  föreskrivs i 3 kap. 2 § samma förordning, eller
3. skolarbetet får förläggas till andra dagar än måndag-fredag  och fördelas på annat sätt under läsåret än vad som föreskrivs  i 3 kap. 3 § samma förordning.
Eleverna ska totalt sett få den undervisningstid de har rätt  till enligt skollagen (2010:800).
6 §
Om antagningen till gymnasieskolans nationella program  eller introduktionsprogram utformade för en grupp elever, till  följd av ändrade lärotider enligt 3 §, har senarelagts i en  sådan utsträckning att den inte är möjlig till ett läsår som  börjar i augusti, får en huvudman för gymnasieskolan fatta ett  beslut som avses i 5 § första stycket 2. Detta gäller även en  huvudman som inte omfattas av 2 §. Förordning (2020:188).
Gemensamma bestämmelser
7 §
Har upphävts genom förordning (2022:144).
Utbildningens förläggning vid viss skolenhet
8 §
Om det behövs får en huvudman för förskoleklass,  grundskola och grundsärskola besluta att elever vid en viss  skolenhet ska ges utbildning vid någon annan av huvudmannens  skolenheter även i andra fall än som anges i 9 kap. 15 §, 
10 kap. 30 § och 11 kap. 29 § skollagen (2010:800).
9 §
Om det behövs får en huvudman för grundskola,  grundsärskola, specialskola, sameskola, gymnasieskola eller  gymnasiesärskola överlämna uppgifter som avser undervisning på  entreprenad till en annan huvudman utöver vad som är  föreskrivet i 23 kap. skollagen (2010:800).
10 §
Har upphävts genom förordning (2022:144).
Information
11 §
En huvudman som håller en skolenhet stängd enligt 2 §  första stycket 1-4 eller vars skolenhet omfattas av  föreskrifter om stängning enligt 2 § första stycket 5 ska  informera eleverna och vårdnadshavarna om det.
Förordning (2020:149).
11 a §
Har upphävts genom förordning (2022:144).
11 b §
Har upphävts genom förordning (2022:144).
11 c §
Har upphävts genom förordning (2022:144).
12 §
Har upphävts genom förordning (2022:144).
Omsorg för vissa barn och elever i förskolan, fritidshemmet  eller annan pedagogisk verksamhet om regeringen meddelat  föreskrifter om stängning
13 §
Om regeringen med stöd av 3 § lagen (2020:148) om  tillfällig stängning av verksamheter på skolområdet vid  extraordinära händelser i fredstid meddelar föreskrifter om  att förskoleenheter, fritidshem eller annan pedagogisk  verksamhet enligt 25 kap. skollagen (2010:800) tillfälligt ska  hållas stängda ska, trots dessa föreskrifter, sådan verksamhet  fortsätta att bedrivas i den utsträckning som föreskrivs i 
14 §. Förordning (2020:149).
14 §
Förskola, fritidshem eller annan pedagogisk verksamhet  enligt 25 kap. skollagen (2010:800) ska bedrivas i sådan  omfattning att barn och elever som ska erbjudas förskola eller  fritidshem enligt skollagen och har en vårdnadshavare som  deltar i samhällsviktig verksamhet inom sådana  samhällssektorer som anges i 17 § kan erbjudas omsorg i den  omfattning det behövs för att sådan samhällsviktig verksamhet  ska kunna upprätthållas.
Förskola eller fritidshem ska även erbjudas barn och elever  som av fysiska, psykiska eller andra skäl är i behov av sådant  särskilt stöd i sin utveckling som endast kan erbjudas i  förskola eller fritidshem. Förordning (2020:149).
15 §
Barnets eller elevens hemkommun ansvarar i egenskap av  huvudman för att verksamhet enligt 14 § anordnas. Sådan  verksamhet ska så långt som möjligt motsvara den verksamhet  som barnet eller eleven normalt skulle delta i.
Kommunen ska informera vårdnadshavarna om att verksamhet  enligt 14 § finns.
Barnets eller elevens vårdnadshavare ska anmäla behov av  omsorg till hemkommunen. Kommunen får begära att behovet  styrks med intyg från den som bedriver den samhällsviktiga  verksamheten. Behov av omsorg enligt 14 § andra stycket kan  också anmälas av socialtjänsten. Förordning (2020:149).
16 §
Om det behövs får hemkommunen överlämna uppgifter på  entreprenad till en annan huvudman utöver vad som föreskrivs i 
23 kap. skollagen (2010:800). Förordning (2020:149).
17 §
Med samhällsviktig verksamhet avses en verksamhet som  uppfyller minst ett av följande villkor:
1. ett bortfall av eller en svår störning i verksamheten kan  ensamt eller tillsammans med motsvarande händelser i andra  verksamheter på kort tid leda till att en allvarlig kris  inträffar i samhället,
2. verksamheten är nödvändig eller mycket väsentlig för att en  redan inträffad kris i samhället ska kunna hanteras så att  skadeverkningarna blir så små som möjligt.
De samhällssektorer som avses i 14 § är:
1. energiförsörjning,
2. finansiella tjänster,
3. handel och industri,
4. hälso- och sjukvård samt omsorg,
5. information och kommunikation,
6. kommunalteknisk försörjning,
7. livsmedel,
8. militärt försvar,
9. offentlig förvaltning,
10. skydd och säkerhet,
11. socialförsäkringar, och
12. transporter.
Förordning (2020:149).
Bemyndigande
18 §
Myndigheten för samhällsskydd och beredskap får, efter  att ha gett länsstyrelserna tillfälle att yttra sig, meddela  närmare föreskrifter om tillämpningen av 14 § första stycket, 
15 § tredje stycket och 17 § samt meddela föreskrifter om att  ytterligare samhällssektorer ska omfattas av 17 §.
Förordning (2020:149).
Omsorg för vissa barn och elever i förskolan, fritidshemmet  eller annan pedagogisk verksamhet om en huvudman beslutar om  tillfällig stängning
19 §
Om en huvudman för en förskoleenhet, ett fritidshem eller  annan pedagogisk verksamhet enligt 25 kap. skollagen 
(2010:800) med stöd av 4 § lagen (2020:148) om tillfällig  stängning av verksamheter på skolområdet vid extraordinära  händelser i fredstid beslutar att hålla verksamheten stängd  gäller det som anges i 14-17 §§ och i föreskrifter meddelade  med stöd av 18 §. Det som enligt 15 och 16 §§ gäller för  barnets eller elevens hemkommun ska i sådant fall gälla  huvudmannen.
Huvudmannen ska informera barnens eller elevernas hemkommun om  stängningen och om eventuella entreprenadavtal enligt 16 §.
Förordning (2020:149).
Överklagandeförbud
20 §
Beslut enligt denna förordning får inte överklagas.
Förordning (2020:149).
Övergångsbestämmelser
2021:810
1. Denna förordning träder i kraft den 10 augusti 2021.
2. En huvudman som håller en skolenhet öppen och som har  tillämpat 7 § med stöd av 11 b eller 11 c § i den tidigare  lydelsen får tillämpa 5 och 9 §§ på utbildning i  gymnasieskolan och 3, 4 och 9 §§ på utbildning i grundskolans  högstadium, om det behövs för att tillförsäkra elever deras  rätt till utbildning enligt skollagen (2010:800).
2022:144
1. Denna förordning träder i kraft den 1 april 2022.
2. En huvudman som har tillämpat den upphävda 7 § med stöd av 
11 a eller 11 b § får fortsätta att tillämpa 3-5 och 9 §§ till  och med den 31 juli 2022, om det behövs för att tillförsäkra  elever deras rätt till utbildning enligt skollagen (2010:800).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.