Title: Alkoholförordning (2010:1636)
SFS Number: Svensk författningssamling 2010:1636
URL: https://www.riksdagen.se/sv/dokument-och-lagar/dokument/svensk-forfattningssamling/alkoholforordning-20101636_sfs-2010-1636/
Source Link: http://rkrattsbaser.gov.se/sfst?bet=2010:1636
Amendment Register Link: http://rkrattsbaser.gov.se/sfsr?bet=2010:1636
Ministry/Authority: Socialdepartementet
Issued: 2010-12-02
Metadata: {"Utfärdad": "2010-12-02", "Ändrad": "t.o.m. SFS 2025:302"}

==================================================

Alkoholförordning (2010:1636)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1636
Departement/myndighet
:   
Socialdepartementet
Utfärdad
:   
2010-12-02
Ändrad
:   
t.o.m. SFS 2025:302
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller föreskrifter som ansluter till alkohollagen (2010:1622).
De termer och uttryck som används i lagen har samma betydelse i denna förordning.
2 §
En länsstyrelse ska på begäran av Folkhälsomyndigheten lämna det biträde som behövs vid handläggningen av ärenden och vid tillsyn enligt alkohollagen (2010:1622).
Länsstyrelsen ska underrätta Folkhälsomyndigheten om förhållanden som är av betydelse för Folkhälsomyndighetens tillsyn. Förordning (2013:909).
3 §
Har upphävts genom förordning (2011:237).
4 §
Har betecknats 15 § genom förordning (2025:301).
4 a §
Har upphävts genom förordning (2025:301).
Bestämmelser om handläggning av ärenden om tillstånd m.m.
5 §
/Upphör att gälla U:2031-06-01/
Kommunen ska fatta beslut i ett ärende om  serveringstillstånd eller gårdsförsäljningstillstånd inom fyra  månader från det att en fullständig ansökan har kommit in till  kommunen. Om det är nödvändigt på grund av utredningen av  ärendet får handläggningstiden förlängas med högst fyra  månader. Sökanden ska informeras om skälen för att  handläggningstiden förlängs innan den ursprungliga tidsfristen  har gått ut.
Ett beslut att förlänga handläggningstiden får inte  överklagas.
I 8 § lagen (2009:1079) om tjänster på den inre marknaden  finns bestämmelser om att mottagningsbevis ska skickas till  sökanden när en fullständig ansökan har kommit in samt om  innehållet i ett sådant bevis. Förordning (2025:301).
5 §
/Träder i kraft I:2031-06-01/
Kommunen ska fatta beslut i ett ärende om  serveringstillstånd inom fyra månader från det att en  fullständig ansökan har kommit in till kommunen. Om det är  nödvändigt på grund av utredningen av ärendet får  handläggningstiden förlängas med högst fyra månader. Sökanden  ska informeras om skälen för att handläggningstiden förlängs  innan den ursprungliga tidsfristen har gått ut.
Ett beslut att förlänga handläggningstiden får inte  överklagas.
I 8 § lagen (2009:1079) om tjänster på den inre marknaden  finns bestämmelser om att mottagningsbevis ska skickas till  sökanden när en fullständig ansökan har kommit in samt om  innehållet i ett sådant bevis. Förordning (2025:302).
6 §
Om kommunen i ett ärende om serveringstillstånd begär att sökanden ska ge in certifikat, intyg eller andra liknande dokument som visar att ett visst tillståndskrav är uppfyllt, ska kommunen godta motsvarande dokument från en annan stat inom Europeiska ekonomiska samarbetsområdet. Kommunen får dock begära att dokumentet ges in i original eller i en bestyrkt kopia eller i form av en auktoriserad översättning till svenska.
Underrättelseskyldighet
7 §
Folkhälsomyndigheten ska på lämpligt sätt underrätta berörda länsstyrelser, kommuner och Polismyndigheten om beslut som Folkhälsomyndigheten har fattat i ärenden enligt alkohollagen (2010:1622). Förordning (2014:1299).
8 §
Om en allmän domstol har funnit någon skyldig till brott mot 11 kap. 1, 4 eller 5 § alkohollagen (2010:1622) ska, när domen vunnit laga kraft, en kopia av domen snarast sändas till Skatteverket.
Allmän förvaltningsdomstols dom eller slutliga beslut i mål avseende alkohollagen ska, när domen eller beslutet vunnit laga kraft, sändas till Folkhälsomyndigheten.
Förordning (2013:909).
9 §
Skatteverket ska underrätta Folkhälsomyndigheten om beslut om godkännande eller återkallelse av godkännande som avses i
1. 2 kap. 1 § första stycket eller 3 § första stycket alkohollagen (2010:1622),
2. 4 kap. 1 § första stycket alkohollagen, och
3. 6 kap. 2 § alkohollagen.
En underrättelse enligt första stycket ska innehålla uppgifter om vilken verksamhet som den som har ansökt om godkännande avser att bedriva. Förordning (2013:909).
10 §
Konsumentverket ska underrätta Folkhälsomyndigheten om beslut av större vikt som avser de särskilda bestämmelserna för marknadsföring av alkoholdrycker i 7 kap. alkohollagen
(2010:1622). Förordning (2013:909).
Avtal enligt 5 kap. 1 § alkohollagen
11 §
Det avtal som avses i 5 kap. 1 § fjärde stycket alkohollagen (2010:1622) ska tillkännages genom att det kungörs i Svensk författningssamling (SFS).
Tillämpning av 7 kap. 9 § alkohollagen
12 §
Bestämmelsen i 7 kap. 9 § alkohollagen (2010:1622) ska tillämpas på främmande stat som är ansluten till Madridöverenskommelsen den 14 april 1891 angående undertryckande av oriktiga eller vilseledande ursprungsbeteckningar på handelsvaror eller som är medlem i Världshandelsorganisationen (WTO).
Informationstexter
13 §
Följande informationstexter ska användas i annonser i de fall som avses i 7 kap. 7 § alkohollagen (2010:1622).
1. Alkohol kan skada din hälsa.
2. Alkohol är beroendeframkallande.
3. Alkohol kan orsaka nerv- och hjärnskador.
4. Alkohol kan orsaka skador på lever och bukspottskörtel.
5. Alkohol kan orsaka hjärnblödning och cancer.
6. Varannan förare som omkommer i singelolyckor i trafiken är alkoholpåverkad.
7. Hälften av alla som drunknar har alkohol i blodet.
8. Alkohol i samband med arbete ökar risken för olyckor.
9. Alkoholkonsumtion under graviditeten kan skada barnet.
10. Barn som får alkohol hemma dricker sig berusade oftare än andra barn.
11. Att börja dricka i tidig ålder ökar risken för alkoholproblem.
14 §
Informationstext som avses i 13 § ska
1. tryckas med typsnitt Helvetica i fet stil,
2. tryckas med en typsnittsstorlek som medför att texten täcker största möjliga andel av det område som reserverats för den,
3. återges i svart färg på vit botten,
4. centreras på den yta där den trycks,
5. omges av en svart ram som inte inkräktar på det område som reserverats för informationstexten,
6. täcka minst tjugo procent av annonsens yta, och
7. placeras horisontellt och på ett sätt som gör den lätt läsbar.
Bemyndiganden
15 §
Folkhälsomyndigheten får meddela föreskrifter om
1. kunskapsprov för erhållande av serveringstillstånd samt om  undantag från skyldigheten att avlägga sådant prov enligt 8  kap. 12 § alkohollagen (2010:1622),
2. vilka uppgifter som tillståndshavare och andra som  bedriver verksamhet med stöd av alkohollagen ska lämna för  att myndigheten ska kunna bedriva tillsyn enligt 9 kap. 1 §  alkohollagen,
3. vilka uppgifter som ska finnas i ett bevis om tillstånd  som en kommun har meddelat enligt 9 kap. 7 § alkohollagen,
4. anlitande av kontrollbolag vid handel med teknisk sprit  enligt 6 kap. 10 § 2 alkohollagen,
5. denaturering av teknisk sprit och alkoholhaltiga preparat  och i vilka fall denaturering får underlåtas enligt 6 kap. 
10 § 3 alkohollagen,
6. handel i övrigt med teknisk sprit och alkoholhaltiga  preparat som behövs till skydd för liv och hälsa enligt 6  kap. 10 § 4 alkohollagen, och
7 hur kontrollköp ska genomföras enlig 9 kap. 15 a §  alkohollagen.
Folkhälsomyndigheten får, i andra fall än de som anges i 9  kap. 9 § 3 och 10 § läkemedelsförordningen (2015:458),  meddela föreskrifter om vem som utöver vad som anges i 6 kap. 
5 § alkohollagen har rätt att köpa teknisk sprit enligt 6  kap. 10 § 1 alkohollagen. Förordning (2025:301).
16 §
/Upphör att gälla U:2031-06-01 genom förordning (2025:302)./
Folkhälsomyndigheten får meddela föreskrifter om
1. undantag från kravet i 5 a kap. 2 § alkohollagen 
(2010:1622) på att tillverkningen ska ske på egen hand,
2. hur besöksarrangemang som avses i 5 a kap. 4 § alkohollagen  ska utformas, deras varaktighet och vad de ska innehålla,
3. utformningen av egenkontrollprogram som anges i 5 a kap. 
7 § första stycket alkohollagen,
4. de prov som avses i 5 a kap. 8 § andra stycket alkohollagen  och om undantag i vissa fall från skyldigheten att avlägga  prov,
5. krav på ett sådant utrymme som avses i 5 a kap. 11 § första  stycket alkohollagen,
6. prissättning enligt 5 a kap. 15 § alkohollagen, och
7. information enligt 5 a kap. 16 § alkohollagen.
Förordning (2025:301).
17 §
Folkhälsomyndigheten får meddela föreskrifter om  verkställigheten av alkohollagen (2010:1622) och av denna  förordning. Förordning (2025:301).
Övergångsbestämmelser
2025:302
1. Denna förordning träder i kraft den 1 juni 2031.
2. Den upphävda paragrafen gäller dock fortfarande för ärenden  och mål om tillsyn som har inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.