Title: Lag (1996:1118) om marknadsföring av kristallglas
SFS Number: Svensk författningssamling 1996:1118
URL: https://www.riksdagen.se/sv/dokument-och-lagar/dokument/svensk-forfattningssamling/lag-19961118-om-marknadsforing-av-kristallglas_sfs-1996-1118/
Source Link: http://rkrattsbaser.gov.se/sfst?bet=1996:1118
Amendment Register Link: http://rkrattsbaser.gov.se/sfsr?bet=1996:1118
Ministry/Authority: Finansdepartementet KO
Issued: 1996-11-21
Metadata: {"Utfärdad": "1996-11-21", "Ändrad": "t.o.m. SFS 2022:1113"}

==================================================

Lag (1996:1118) om marknadsföring av kristallglas
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:1118
Departement/myndighet
:   
Finansdepartementet KO
Utfärdad
:   
1996-11-21
Ändrad
:   
t.o.m. SFS 2022:1113
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag gäller näringsidkares marknadsföring av sådana produkter av glas som omfattas av nummer 7013 i Europeiska unionens tulltaxa i bilaga 1 till rådets förordning (EEG) nr 
2658/87 av den 23 juli 1987 om tulltaxe- och  statistiknomenklaturen och om Gemensamma tulltaxan. 
5
Lag (2011:1212)
.
Beteckningar på och symboler för kristallglas
2 §
Regeringen eller den myndighet som regeringen bestämmer får meddela föreskrifter om beteckningar och symboler som skall vara skyddade i marknadsföringen av sådana produkter som avses i 1 § och om förutsättningarna för att de skall få användas.
Kompletterande information i vissa fall
3 §
Regeringen eller den myndighet som regeringen bestämmer får meddela föreskrifter om hur en framställning med ett varumärke som innehåller en sådan beteckning som avses i 2 § skall kompletteras så att det inte uppstår missförstånd om egenskaperna hos den vara som marknadsförs. Detsamma gäller om varumärket innehåller en beteckning som kan förväxlas med en beteckning som avses i 2 §.
Det som sägs om varumärke skall också gälla ett företagsnamn eller annan text som används i marknadsföringen av sådana produkter som avses i 1 §.
Analysmetoder
4 §
Regeringen eller den myndighet som regeringen bestämmer får meddela föreskrifter om hur en analys skall genomföras för att fastställa om förutsättningarna är uppfyllda för att en produkt skall få bära beteckningar och symboler av det slag som avses i 2 §.
Marknadskontroll och sanktioner
5 §
Bestämmelser om marknadskontroll finns i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.
Den myndighet som regeringen bestämmer är  marknadskontrollmyndighet.
Marknadskontrollmyndigheten ska se till att föreskrifter som  har meddelats med stöd av denna lag följs.
Lag (2022:1113)
.
6 §
Vid marknadskontroll enligt förordning (EU) 2019/1020 har  marknadskontrollmyndigheten befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1113)
.
7 §
Marknadskontrollmyndigheten får besluta de förelägganden  som behövs för att förordning (EU) 2019/1020 ska följas.
Lag (2022:1113)
.
8 §
Ett beslut om föreläggande enligt 6 eller 7 § får förenas  med vite.
Lag (2022:1113)
.
9 §
Marknadskontrollmyndigheten får, när den fattar beslut  enligt 6 eller 7 §, bestämma att beslutet ska gälla  omedelbart.
Lag (2022:1113)
.
10 §
Polismyndigheten ska på begäran av  marknadskontrollmyndigheten lämna den hjälp som behövs för att  marknadskontrollmyndigheten ska kunna vidta åtgärder enligt 
6 §.
Hjälp enligt första stycket får begäras endast om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller
2. det annars finns synnerliga skäl.
Lag (2022:1113)
.
11 §
Den som har tagit befattning med ett ärende som gäller  marknadskontroll enligt denna lag får inte obehörigen röja  eller utnyttja vad denne har fått veta om någons affärs- eller  driftförhållanden.
I det allmännas verksamhet tillämpas i stället bestämmelserna  i offentlighets- och sekretesslagen (2009:400).
Lag (2022:1113)
.
12 §
Vid en prövning av om föreskrifter som har meddelats med stöd av denna lag har överträtts tillämpas marknadsföringslagen
(2008:486), med undantag av bestämmelserna i 29-36 §§ om marknadsstörningsavgift.
Lag (2022:1113)
.
Överklagande
13 §
Marknadskontrollmyndighetens beslut enligt denna lag får  överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2022:1113)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.