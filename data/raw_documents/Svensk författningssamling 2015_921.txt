Title: Förordning (2015:921) om identifiering av rapporteringspliktiga konton vid automatiskt utbyte av upplysningar om finansiella konton
SFS Number: Svensk författningssamling 2015:921
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015921-om-identifiering-av_sfs-2015-921/
Source Link: http://rkrattsbaser.gov.se/sfst?bet=2015:921
Amendment Register Link: http://rkrattsbaser.gov.se/sfsr?bet=2015:921
Ministry/Authority: Finansdepartementet S3
Issued: 2015-12-10
Metadata: {"Utfärdad": "2015-12-10", "Ändrad": "t.o.m. 2017:856"}

==================================================

Förordning (2015:921) om identifiering av rapporteringspliktiga konton vid automatiskt utbyte av upplysningar om finansiella konton
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:921
Departement/myndighet
:   
Finansdepartementet S3
Utfärdad
:   
2015-12-10
Ändrad
:   
t.o.m. 2017:856
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning gäller vid tillämpning av lagen 
(2015:911) om identifiering av rapporteringspliktiga konton  vid automatiskt utbyte av upplysningar om finansiella  konton.
Beräkning av gränsvärden
2 §
Vid beräkning av ett saldo eller värde enligt 3-8 kap.  lagen (2015:911) om identifiering av rapporteringspliktiga  konton vid automatiskt utbyte av upplysningar om finansiella  konton ska samtliga konton som en person innehar hos det  rapporteringsskyldiga finansiella institutet eller hos en  till det rapporteringsskyldiga finansiella institutet  närstående enhet räknas samman. Detta gäller dock endast om  det rapporteringsskyldiga finansiella institutets datorsystem  möjliggör en sådan sammanräkning.
Varje fysisk person som innehar ett konto gemensamt med någon  annan ska vid sammanräkningen enligt första stycket anses som  innehavare av hela det gemensamma kontots saldo eller värde.  Förordning (2017:856).
3 §
Om det finns en tjänsteman hos det rapporteringsskyldiga  finansiella institutet som har särskilt ansvar för  kontakterna med en kontohavare och den tjänstemannen har skäl  att anta att kontohavaren direkt eller indirekt innehar,  kontrollerar eller har öppnat ett eller flera andra konton,  ska samtliga dessa konton räknas samman vid beräkning av  saldo eller värde enligt 3-8 kap. lagen (2015:911) om  identifiering av rapporteringspliktiga konton vid automatiskt  utbyte av upplysningar om finansiella konton.
Första stycket gäller dock inte sådana konton som en  kontohavare innehar, kontrollerar eller har öppnat för någon  annans räkning i egenskap av förvaltare.  Förordning (2017:856).
4 §
När ett belopp anges i US-dollar i 3-8 kap. lagen 
(2015:911) om identifiering av rapporteringspliktiga konton  vid automatiskt utbyte av upplysningar om finansiella konton,  avses även motsvarande belopp i en annan valuta.
Vid fastställande av om ett saldo eller värde i en annan  valuta än US-dollar uppgår till eller överskrider ett belopp  som anges i US-dollar i 3-8 kap. lagen om identifiering av  rapporteringspliktiga konton vid automatiskt utbyte av  upplysningar om finansiella konton, ska det  rapporteringsskyldiga finansiella institutet använda en  publicerad avistakurs för den sista dagen av det kalenderår  som föregick den tidpunkt då bedömningen av om ett villkor i 
3 kap. är uppfyllt eller granskningen enligt 4-8 kap. görs.
Förordning (2017:856).
Intyganden
5 §
Ett intygande för identifiering av rapporteringspliktiga  konton enligt lagen (2015:911) om identifiering av  rapporteringspliktiga konton vid automatiskt utbyte av  upplysningar om finansiella konton ska vara undertecknat  eller på annat sätt bekräftat och ha lämnats på annat sätt än  muntligen. Intygandet ska vidare vara daterat och innehålla  kontohavarens namn, adress, hemvist,  skatteregistreringsnummer och land eller länder för  skatteregistreringsnummer.
Intygandet ska lämnas på heder och samvete.
Bemyndigande
Inhämtande av uppgifter om skatteregistreringsnummer och  födelsedatum avseende befintliga konton
5 a §
Ett rapporteringsskyldigt finansiellt institut ska göra  rimliga ansträngningar för att inhämta uppgifter om utländskt  skatteregistreringsnummer och födelsedatum i fråga om  befintliga konton som är rapporteringspliktiga.
Förordning (2017:856).
6 §
Skatteverket får meddela
1. de ytterligare föreskrifter som behövs för  verkställigheten av lagen (2015:911) om identifiering av  rapporteringspliktiga konton vid automatiskt utbyte av  upplysningar om finansiella konton, och
2. föreskrifter för verkställigheten av denna förordning.
Övergångsbestämmelser
2017:856
1. Denna förordning träder i kraft den 25 september 2017.
2. Förordningen tillämpas första gången på uppgifter som  avser kalenderåret 2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.