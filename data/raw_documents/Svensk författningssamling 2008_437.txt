Title: Förordning (2008:437) om statligt stöd av mindre betydelse inom jordbrukssektorn och sektorn för fiskeri och vattenbruk
SFS Number: Svensk författningssamling 2008:437
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008437-om-statligt-stod-av-mindre_sfs-2008-437/
Source Link: http://rkrattsbaser.gov.se/sfst?bet=2008:437
Amendment Register Link: http://rkrattsbaser.gov.se/sfsr?bet=2008:437
Ministry/Authority: Landsbygds- och infrastrukturdepartementet RSL
Issued: 2008-05-22
Metadata: {"Utfärdad": "2008-05-22", "Ändrad": "t.o.m. SFS 2024:442"}

==================================================

Förordning (2008:437) om statligt stöd av mindre betydelse inom jordbrukssektorn och sektorn för fiskeri och vattenbruk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:437
Departement/myndighet
:   
Landsbygds- och infrastrukturdepartementet RSL
Utfärdad
:   
2008-05-22
Ändrad
:   
t.o.m. SFS 2024:442
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning ska tillämpas på stöd av mindre betydelse  som lämnas till företag som är verksamma inom primärproduktion  av
1. jordbruksprodukter, eller
2. fiskeri- och vattenbruksprodukter. Förordning (2024:442).
2 §
Stöd får endast lämnas i enlighet med
1. kommissionens förordning (EU) nr 1408/2013 av den 
18 december 2013 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse inom jordbrukssektorn, och
2. kommissionens förordning (EU) nr 717/2014 av den 27 juni 
2014 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse  inom fiskeri- och vattenbrukssektorn. Förordning (2024:442).
3 §
Ord och uttryck i denna förordning har samma betydelse som  i kommissionens förordning (EU) nr 1408/2013 och kommissionens  förordning (EU) nr 717/2014. Förordning (2024:442).
4 §
Har upphävts genom förordning (2024:442).
5 §
Har upphävts genom förordning (2024:442).
Ansökan och handläggning av stödärenden
6 §
En ansökan om stöd ska innehålla en redogörelse för
1. allt annat stöd av mindre betydelse som företaget fått  under de två föregående beskattningsåren och det innevarande  beskattningsåret, och
2. allt annat stöd som företaget tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:442).
7 §
Innan ett stöd lämnas ska det organ som beviljar stödet
1. lämna de upplysningar till sökanden som följer av  artikel 6.1 i kommissionens förordning (EU) nr 1408/2013 och  artikel 6.1 i kommissionens förordning (EU) nr 717/2014, och
2. genomföra den kontroll som följer av artikel 6.3 i  kommissionens förordning (EU) nr 1408/2013 och artikel 6.3 i  kommissionens förordning (EU) nr 717/2014.  Förordning (2024:442).
8 §
Har upphävts genom förordning (2015:554).
9 §
Det organ som beviljar stödet ska föra de register som  avses i artikel 6.4 i kommissionens förordningar (EU) nr 
1408/2013 och 717/2014.
I fråga om stöd som Nordiska ministerrådet beviljar svenska  företag ska de register som avses i första stycket föras av  Statens jordbruksverk. Förordning (2016:387).
10 §
Har upphävts genom förordning (2013:476).
Verkställighetsföreskrifter
11 §
Jordbruksverket får meddela de föreskrifter som behövs för verkställigheten av denna förordning.
Förordning (2011:649).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.