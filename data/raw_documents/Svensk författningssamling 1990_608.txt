Title: Lag (1990:608) om tillfällig begränsning av kommuners rätt att ta ut skatt
SFS Number: Svensk författningssamling 1990:608
URL: https://www.riksdagen.se/sv/dokument-och-lagar/dokument/svensk-forfattningssamling/lag-1990608-om-tillfallig-begransning-av_sfs-1990-608/
Source Link: http://rkrattsbaser.gov.se/sfst?bet=1990:608
Amendment Register Link: http://rkrattsbaser.gov.se/sfsr?bet=1990:608
Ministry/Authority: Finansdepartementet S3
Issued: 1990-06-14
Metadata: {"Utfärdad": "1990-06-14", "Ändrad": "t.o.m. SFS 1990:1462"}

==================================================

Lag (1990:608) om tillfällig begränsning av kommuners rätt att ta ut skatt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1990:608
Departement/myndighet
:   
Finansdepartementet S3
Utfärdad
:   
1990-06-14
Ändrad
:   
t.o.m. SFS 1990:1462
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Vid fastställande av skattesatsen för skatt till landstingskommun,  primärkommun, församling eller kyrklig samfällighet får skattesatsen för  åren 1991 och 1992 inte bestämmas högre än den skattesats som för år 
1990 har gällt för respektive kommun, församling eller samfällighet.  Beslutar en kommun, församling eller samfällighet om en högre skattesats  än vad i föregående mening angetts skall den skattesats som gällde för  år 1990 användas vid tillämpningen av uppbördslagen (1953:272), lagen 
(1965:269) med särskilda bestämmelser om kommuns och annan menighets  utdebitering av skatt, m. m. och lagen (1988:491) om  skatteutjämningsbidrag.
Den i första stycket angivna högsta skattesatsen gäller även om kommun  eller församling bildas. Skattesatsen får i sådant fall inte bestämmas  högre än vad som gällde vid den tidigare indelningen.
Lag (1990:1462)
.
2 §
Har uppgifter omfördelats mellan landstingskommun och kommunerna  inom landstingskommunen skall den kommun vars utdebiteringsbehov minskat  på grund av omfördelningen sänka sin skattesats så att uttaget av skatt  minskar med ett belopp som motsvarar det minskade behovet. Företas inte  en sådan sänkning skall vid tillämpningen av de i 1 § första stycket  angivna lagarna användas en skattesats som motsvarar den som skulle ha  gällt om bestämmelsen i första meningen följts.
Landstingskommun eller kommun får då omfördelning som avses i föregående  stycke skett fastställa en högre skattesats än den som angetts i 1 § i  den mån höjningen av utdebiteringen avser att täcka ökade kostnader som  uppkommit vid omfördelningen. Den sammanlagda utdebiteringen av skatt  till landstingskommunen och kommunen får i sådant fall dock inte bli  högre än den sammanlagda utdebiteringen av skatt till landstingskommunen  och kommunen som gällt för år 1990.
Lag (1990:1462)
.
3 §
Har uppgifter omfördelats mellan kyrklig samfällighet och församling  eller mellan kyrkliga samfälligheter antingen genom omorganisation eller  då kyrklig samfällighet bildats, ändrats eller upplösts skall den  församling eller samfällighet vars utdebiteringsbehov minskat på grund  av omfördelningen sänka sin skattesats så att uttaget av skatt minskar  med ett belopp som motsvarar det minskade behovet. Företas inte en sådan  sänkning skall vid tillämpningen av de i 1 § första stycket angivna  lagarna användas en skattesats som motsvarar den som skulle ha gällt om  bestämmelsen i första meningen följts.
Samfällighet eller församling får då omfördelning som avses i första  stycket har skett fastställa en högre skattesats än den som anges i 1 §  i den mån höjningen av utdebiteringen avser att täcka ökade kostnader på  grund av omfördelningen. Den sammanlagda utdebiteringen av skatt för  berörda församlingar och samfälligheter får därvid inte överstiga det  med utgångspunkt i det egna skatteunderlaget vägda genomsnittet av de  skattesatser som gällde för församlingarna och samfälligheterna för år 
1990. Med eget skatteunderlag avses antalet skattekronor för beräkning  av förskott på kommunalskatt för år 1990 enligt taxeringsnämndens beslut  år 1989.
Lag (1990:1462)
.
4 §
Regeringen eller den myndighet regeringen bestämmer meddelar närmare  föreskrifter om storleken av den sänkning av utdebiteringen som skall  företas respektive den största höjningen av utdebiteringen som får  företas.
Lag (1990:1462)
.
Övergångsbestämmelser
1990:1462
Denna lag träder i kraft den 1 januari 1991.
De nya bestämmelserna tillämpas på beslut om debitering av skatt som  fattas av kommun, landstingskommun, församling eller kyrklig  samfällighet efter den 7 november 1990.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.