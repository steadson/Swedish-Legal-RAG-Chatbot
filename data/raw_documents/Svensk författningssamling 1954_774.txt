Title: /r1/ Lag (1954:774)
med särskilda bestämmelser om frivillig sjukpenningförsäkring i  allmän 
sjukkassa;
SFS Number: Svensk författningssamling 1954:774
URL: https://www.riksdagen.se/sv/dokument-och-lagar/dokument/svensk-forfattningssamling/r1-lag-1954774med-sarskilda-bestammelser-om_sfs-1954-774/
Source Link: http://rkrattsbaser.gov.se/sfst?bet=1954:774
Amendment Register Link: http://rkrattsbaser.gov.se/sfsr?bet=1954:774
Ministry/Authority: Socialdepartementet
Issued: 1954-12-17
Metadata: {"Utfärdad": "1954-12-17", "Ändrad": "t.o.m. SFS1960:182"}

==================================================

/r1/ Lag (1954:774)
med särskilda bestämmelser om frivillig sjukpenningförsäkring i  allmän 
sjukkassa;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1954:774
Departement/myndighet
:   
Socialdepartementet
Utfärdad
:   
1954-12-17
Ändrad
:   
t.o.m. SFS1960:182
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Den som vid utgången av december 1954 var medlem av erkänd   sjukkassa för erhållande av sjukpenning men som icke är   sjukpenningförsäkrad enligt lagen den 3 januari 1947 (nr 1) om allmän  sjukförsäkring äger, utan hinder av vad i nämnda lag finnes stadgat  däremot stridande, för tiden intill utgången av juni 1965 i den allmänna  centralsjukkassa han tillhör genom frivilliga avgifter försäkra sig för  sjukpenning enligt vad nedan sägs.
Lag (1960:182)
.
2 §
Anmälan för erhållande av försäkring enligt denna lag skall göras  före den 31 juli 1955 eller, såvitt angår den som blivit   sjukpenningförsäkrad enligt lagen om allmän sjukförsäkring men vars  försäkring sedermera upphört, inom två veckor från det beslutet härom  delgivits honom.
Försäkring enligt denna lag gäller från det medlemmens tidigare   sjukpenningförsäkring i erkänd eller allmän sjukkassa upphört men gäller  endast såframt den försäkrade i föreskriven ordning fullgjort sin  skyldighet att erlägga avgift jämväl för försäkringen i den erkända  sjukkassan.
I fråga om rätten till försäkringsförmån anses den nya försäkringen  utgöra fortsättning av den tidigare.
Lag (1955:398)
.
3 §
Försäkring enligt denna lag skall avse sjukpenning uppgående till  en, två eller tre kronor för dag, dock högst det av nämnda belopp, som  med 50 öre överstiger den sjukpenning, för vilken medlemmen vid utgången  av år 1954 i erkänd sjukkassa var försäkrad under de första 90  sjukhjälpsdagarna.
Å sjukpenningen skall utgivas barntillägg, därvid bestämmelserna i 24  och 25 §§ lagen om allmän sjukförsäkring skola äga motsvarande  tillämpning.
Sjukpenning må utgivas endast vid sjukdom, som förorsakar förlust av  arbetsförmågan.
För dag, då den försäkrade åtnjuter sjukhusvård, skall sjukpenning, som  överstiger en krona 50 öre, nedsättas till nämnda belopp.
Vid varje sjukdom må sjukpenning utgivas för högst 90 dagar. Lag  
(1955:398).
4 §
För försäkring enligt denna lag skall erläggas avgift, som för år  räknat skall utgöra tolv gånger den tillförsäkrade sjukpenningens  belopp.
Angående ordningen för inbetalning av avgifter för försäkring enligt  denna lag skall gälla vad riksförsäkringsanstalten därom föreskriver.
5 §
Till centralsjukkassa utgår statsbidrag för försäkring enligt denna  lag med tjugu procent av vad kassan på grund av försäkringen utgivit i  sjukpenning och med sjuttiofem procent av kassans utgifter för  barntillägg.
Kostnaderna för försäkringen skola, i den mån de icke täckas av   avgifterna för densamma jämte statsbidrag och andra för   försäkringsverksamheten tillgängliga medel, belasta försäkringen för  grundsjukpenning i kassan.
Lag (1955:398)
.
6 §
I övrigt skall vad enligt lagen om allmän sjukförsäkring  gäller  rörande frivillig försäkring enligt nämnda lag i  tillämpliga delar  lända till efterrättelse beträffande försäkring enligt denna lag; dock  skall i fråga om karenstiden städse gälla  vad som föreskrivits i 26 §  lagen om allmän sjukförsäkring.
7 §
De närmare föreskrifter, som finnas erforderliga för tillämpningen  av denna lag, meddelas av Konungen eller efter Konungens bemyndigande av  riksförsäkringsanstalten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.