Title: Förordning (2007:842) med instruktion för Krigsförsäkringsnämnden
SFS Number: Svensk författningssamling 2007:842
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007842-med-instruktion-for_sfs-2007-842/
Source Link: http://rkrattsbaser.gov.se/sfst?bet=2007:842
Amendment Register Link: http://rkrattsbaser.gov.se/sfsr?bet=2007:842
Ministry/Authority: Finansdepartementet FMA FPM
Issued: 2007-11-08
Metadata: {"Utfärdad": "2007-11-08", "Ändrad": "t.o.m. SFS 2016:1103"}

==================================================

Förordning (2007:842) med instruktion för Krigsförsäkringsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:842
Departement/myndighet
:   
Finansdepartementet FMA FPM
Utfärdad
:   
2007-11-08
Ändrad
:   
t.o.m. SFS 2016:1103
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Krigsförsäkringsnämnden ansvarar för frågor om försäkring mot krigsrisker m.m. enligt 4 kap. lagen (1999:890) om försäkringsverksamhet under krig eller krigsfara m.m.
2 §
Myndigheten ska
1. följa försäkringsmarknadens utveckling, särskilt när det  gäller behovet av statlig krigsförsäkring,
2. fastställa villkoren för sådan försäkring som nämnden  meddelar,
3. kontinuerligt se över gällande krigsutbrottsavtal och  återförsäkringsavtal,
4. årligen senast den 1 mars lämna verksamhetsberättelse till  regeringen för det senast avslutade kalenderåret, och
5. årligen senast den 1 mars lämna budgetunderlag till  regeringen för kommande kalenderår. Förordning (2016:1103).
Ledning
3 §
Myndigheten leds av en nämnd.
4 §
Nämnden ska bestå av högst sju ledamöter. För ledamöterna ska det finnas ersättare.
Organisation
5 §
Finansinspektionen utför administrativa och handläggande uppgifter åt myndigheten.
Anställningar och uppdrag
6 §
Ledamöter och ersättare utses av regeringen efter förslag  av nämnden. En av ledamötena ska utses till ordförande och en  till vice ordförande. Förordnandena ges för en bestämd tid.
Nämndens förslag ska beakta jämn könsfördelning och ges in  till regeringen senast tre månader innan förordnandena går ut.  Förordning (2016:1103).
Ärendenas handläggning
7 §
Om det framkommer skiljaktiga meningar vid en överläggning, tillämpas föreskrifterna i 16 kap. rättegångsbalken om omröstning i tvistemål.
8 §
Ärendena avgörs efter föredragning. Nämnden får i arbetsordningen bestämma eller i ett enskilt fall besluta att ärenden som avgörs enligt 10 § inte behöver föredras.
9 §
Vid sammanträdena ska protokoll föras.
Delegering
10 §
Nämnden får i arbetsordningen eller i särskilda beslut lämna över till ordföranden eller till någon som utför uppgifter åt nämnden att avgöra ärenden som är av det slaget att de inte behöver prövas av nämnden.
Undantag från myndighetsförordningen
11 §
Följande bestämmelser i myndighetsförordningen 
(2007:515) ska inte tillämpas på myndigheten:
20 § om föredragning, och
24 § om myndighetschef.
Förordning (2016:1103).
Tillämpligheten av vissa förordningar
12 §
Förordningen (2000:605) om årsredovisning och  budgetunderlag ska inte tillämpas på myndigheten.
Förordning (2016:1103).
Överklagande
13 §
Myndighetens beslut i försäkringsärenden får enligt 5 kap.
1 § andra stycket lagen (1999:890) om försäkringsverksamhet under krig eller krigsfara m.m. inte överklagas. Myndighetens beslut i andra ärenden överklagas hos regeringen med undantag av beslut i anställningsärenden. Förordning (2016:1103).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.