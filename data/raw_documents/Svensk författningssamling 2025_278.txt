Title: Förordning (2025:278) om tillämpning av den nordiska konventionen om social trygghet
SFS Number: Svensk författningssamling 2025:278
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025278-om-tillampning-av-den_sfs-2025-278/
Source Link: http://rkrattsbaser.gov.se/sfst?bet=2025:278
Amendment Register Link: http://rkrattsbaser.gov.se/sfsr?bet=2025:278
Ministry/Authority: Socialdepartementet
Issued: 2025-04-10
Metadata: {"Utfärdad": "2025-04-10"}

==================================================

Förordning (2025:278) om tillämpning av den nordiska konventionen om social trygghet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:278
Departement/myndighet
:   
Socialdepartementet
Utfärdad
:   
2025-04-10
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Det administrativa avtalet till den nordiska konventionen  om social trygghet ska, i sin lydelse från och med  den 1 maj 2025, gälla som förordning här i landet. Det  administrativa avtalets innehåll framgår av en bilaga till  denna förordning.
Förordningen är meddelad med stöd av 8 kap. 7 §  regeringsformen.
Bilaga
ADMINISTRATIVT AVTAL TILL NORDISK KONVENTION OM SOCIAL  TRYGGHET
Med hänvisning till artikel 13 i den nordiska konventionen om  social trygghet (härefter konventionen) som den 12 juni 2012  slutits mellan Danmark, Finland, Island, Norge och Sverige,  har de behöriga myndigheterna eller den institution som  utsetts av den behöriga myndigheten kommit överens om följande  administrativa bestämmelser:
Artikel 1 Definitioner
Konventionens artikel 1 Definitioner
I följande bestämmelser används de ord och uttryck, som har  definierats i artikel 1 i konventionen, i den betydelse som  fastställts där.
Artikel 2 Sakområden
Konventionens artikel 2 Sakområden
En förteckning över de grund- och arbetspensionssystem och de  pensionsförmåner som omfattas av konventionen följer som  bilaga 1.
Artikel 3 Administration av särskilda bestämmelser för Danmark
Konventionens artikel 3 st. 3 Personkrets
De praktiska konsekvenserna av Danmarks tillämpning av  konventionens artikel 3, st 3 beskrivs i bilaga 3.
Artikel 4 Utsträckt tillämpning av förordningen
Konventionens artikel 4 Utsträckt tillämpning av förordningen
Med förbehåll för bestämmelserna i artikel 16 i detta avtal  har bestämmelserna i tillämpningsförordningen motsvarande  användning vid tillämpningen av konventionen och detta avtal.  Se emellertid även artikel 3 i detta avtal.
Artikel 5 Fastställande av bosättning i konfliktsituationer
Konventionens artikel 5 Bosatt
I konfliktsituationer utbyter de behöriga institutionerna alla  relevanta fakta som avses i tillämpningsförordningens  artikel 11 punkt 1 och undersöker om de i samförstånd kan  fastställa var den berörda personen har sina huvudsakliga  intressen.
Artikel 6 Sjukdom - Ersättning för kostnader för hemresa
Konventionens artikel 7 Ersättning för kostnader för hemresa
Vid ersättning av merutgifter vid hemresa i enlighet med  konventionens artikel 7 gäller följande bestämmelser:
1. Behovet att använda ett dyrare färdsätt ska styrkas med ett  skriftligt läkarutlåtande som utfärdas i vistelselandet före  hemresan.
2. Beslut om ersättning fattas av institutionen på  vistelseorten före hemresan.
3. Om institutionen på vistelseorten inte kontaktats före  hemresan, kan ersättning i undantagsfall lämnas i efterhand.
Artikel 7 Meddelande om rätt till grund- och arbetspension  beräknad på grundval av framtida försäkrings- eller  bosättningsperioder
Konventionens artikel 9 Överenskommelse enligt  artikel 54.2 b) i) i förordningen
1. När villkoren för att beräkna en grundpension med framtida  bosättningsperioder i ett nordiskt land är uppfyllda ska  landets behöriga institution upplysa de behöriga  institutionerna i de andra nordiska länderna om de framtida  bosättningsperioderna. Institutionerna i de berörda länderna  kan sedan beräkna en proportionerad grundpension enligt  artikel 9 i konventionen.
2. När villkoren för att beräkna en arbetspension med framtida  försäkringsperioder i ett nordiskt land är uppfyllda ska  landets behöriga institution upplysa de behöriga  institutionerna i de andra nordiska länderna om de framtida  försäkringsperioderna. Institutionerna i de berörda länderna  kan sedan beräkna en proportionerad arbetspension enligt  artikel 9 i konventionen.
3. Meddelande som nämnts i st. 1 och 2 ska innehålla  upplysningar om från vilken tidpunkt tillämpning av  konventionens artikel 9 ingår i pensionen.
Artikel 8 Arbetslöshetsförmåner - Undantag från krav på  fullgjorda perioder
Konventionens artikel 10 Undantag från visst krav på  fullgjorda perioder
För att artikel 10 i konventionen ska kunna tillämpas ska  ansökan om medlemskap i en arbetslöshetskassa ske inom 
8 veckor räknat från det att försäkringstillhörigheten upphört  att gälla i frånflyttningslandet.
För Norges vidkommande krävs anmälan till arbetsförmedlingen  inom 8 veckor.
För Sveriges vidkommande kan artikel 10 också tillämpas, även  om arbete har utförts eller dagpenningsförmåner vid  arbetslöshet har uppburits inom en femårsperiod från ansökan  om grundbeloppet hos arbetslöshetskassan Alfa.
Ansökan ska inlämnas inom 8 veckor.
Artikel 9 Rehabiliteringsrutiner
Konventionens artikel 12 Samarbete
1. De behöriga institutionerna ska bilateralt komma överens om  administrativa rutiner för rehabilitering inom 2 år från det  att avtalet och konventionen trätt i kraft för respektive  land.
2. I situationer där man tar ställning till personens rätt  till pension eller motsvarande förmån ska de behöriga  institutionerna meddela uppgifter om rehabiliteringsåtgärder  som påbörjats, har genomgåtts eller skulle vara möjliga i ett  enskilt fall.
Artikel 10 Administrativt samarbete och förbindelseorgan
Konventionens artiklar 13 Administrativt avtal och 14  Administrativt samarbete och förbindelseorgan
1. I och för tillämpningen av konventionen kan behöriga  myndigheter och institutioner träda i omedelbar förbindelse  med varandra och med berörda personer eller deras ombud. De  ska bistå varandra vid tillämpningen av konventionen.
2. I konkreta fall har de behöriga institutionerna att  samarbeta i syfte att så långt som möjligt lösa situationen  till fördel för den enskilde. Om resultatet för den enskilde,  vid en objektiv bedömning, kan uppfattas som uppenbart  orimligt kan de dispensmöjligheter som följer av förordningen  utnyttjas. Detta gäller särskilt vid arbetslivsinriktad  rehabilitering enligt artikel 9.
3. Förteckning över förbindelseorgan i enlighet med artikel 14  i konventionen och över de uppgifter som har delegerats till  andra organ framgår av bilaga 4.
Artikel 11 Tolkningsfrågor
Konventionens artikel 14 Administrativt samarbete och  förbindelseorgan
Om det uppstår meningsskiljaktigheter vid tillämpningen och  tolkningen av konventionen eller detta avtal, ska dessa  dryftas av de behöriga institutionerna. Om de behöriga  institutionerna inte kan enas behandlas frågan av de relevanta  förbindelseorganen. När det visar sig nödvändigt kan ärendet  dryftas av en grupp bestående av representanter från samtliga  nordiska länder, utvalda av de enskilda ländernas behöriga  myndigheter. En sådan grupp ska också kunna inkallas vid behov  för att dryfta generella tolknings- och tillämpningsfrågor i  anknytning till konventionen och detta avtal.
Artikel 12 Samarbete vid elektroniskt utbyte av information
Konventionens artikel 14 Administrativt samarbete och  förbindelseorgan
1. De behöriga institutionerna samarbetar och främjar  enhetliga lösningar när det gäller elektroniskt  informationsutbyte i enlighet med förordningen och  tillämpningsförordningen. De behöriga institutionerna kan  också samarbeta på andra områden som omfattas av detta  administrativa avtal om det tekniskt finns behov för det.
2. Behöriga institutioner kan sinsemellan ingå samarbetsavtal.
Artikel 13 Avstående från återbetalning - undantag
Konventionens artikel 15 Avstående från återbetalning
När en person, som har rätt till vårdförmåner i ett nordiskt  land under tillfällig vistelse i ett annat nordiskt land har  varit tvungen att betala den fulla kostnaden för förmånerna  utan att få ersättning för utgiften i samband med  behandlingen, ska de berörda myndigheterna i de berörda  länderna, för Sverige behörig institution, en gång om året  debitera varandra för sådana utgifter för vårdförmåner som  betalats under föregående kalenderår.
Tillvägagångssättet för denna debitering har beskrivits i  bilaga 5.
Artikel 14 Tillägg till grundpension i enlighet med artikel 27  i den nordiska konventionen om social trygghet av den 15 juni 
1992
Konventionens artikel 18 Övergångsbestämmelser
En institution, som betalar ut tillägg till grundpensionen i  enlighet med artikel 27 i den nordiska konventionen om social  trygghet av den 15 juni 1992, ska efter anmodan senast under  loppet av januari varje år få meddelande om pensionens storlek  från de institutioner i de andra nordiska länderna, som  utbetalar pension till ifrågavarande pensionär.
Artikel 15 Övergångsbestämmelser - perioder före år 1994
Konventionens artikel 18 Övergångsbestämmelser
För att styrka sin rätt till grundpension från ett nordiskt  land i enlighet med artikel 18 i konventionen rörande perioder  före 1994 ska sökanden, på en nationell ansökningsblankett,  uppge i vilka nordiska länder han eller hon har varit bosatt  och under hur lång tid. Av upplysningarna, som sänds  tillsammans med pensionsansökan till ett annat nordiskt land,  ska framgå om sökanden under sin tid som bosatt i ett nordiskt  land samtidigt har arbetat och kan ha intjänat rätt till  arbetspension i ett annat nordiskt land. Intjänandeperioder  för pension ska uppges enligt artikel 16 i detta avtal.
Artikel 16 Informationsutbyte och handlingar för tillämpningen  av konventionen
1. De nordiska länderna använder samma format och metod för  informationsutbyte som avses i förordningen och i  tillämpningsförordningen. Undantag från bestämmelserna  redovisas i bilaga 6.
2. Vid tillämpning av konventionen och detta avtal används för  institutionerna i länder, som inte använder elektroniskt  utbyte av information, utskrifter av elektroniska blanketter  för informationsutbyte.
Artikel 17 Ikraftträdande och uppsägning
Detta avtal träder i kraft den dag alla behöriga myndigheter  eller behörig institution utsedd av en behörig myndighet har  undertecknat avtalet och gäller under samma tidsrymd som  konventionen, med mindre än att det sägs upp av en av  parterna. Uppsägningen ska skriftligen meddelas det danska  social- och integrationsministeriet som har att underrätta de  övriga parterna om detta och om meddelandets innehåll.  Uppsägningen gäller endast för den part, som gjort densamma  och gäller från och med ingången av det kalenderår, som  inträffar minst sex månader efter det att det danska social-  och integrationsministeriet mottagit meddelandet om  uppsägningen.
Artikel 18 Undertecknande
Originaltexten till detta avtal ska deponeras hos det danska  social- och integrationsministeriet, som ska tillställa de  övriga parterna bestyrkta kopior av texten.
Artikel 19 Bilagor
1. Detta avtal ska ha följande bilagor:
Bilaga 1: Förteckning över de grund- och arbetspensionssystem  och de pensionsförmåner som omfattas av konventionen
Bilaga 2: Publicering av bilagor
Bilaga 3: Administration av de särskilda bestämmelserna för  Danmark, Färöarna och Grönland beträffande konventionens  personkrets i artikel 3.3 och artikel 16.4 i den nordiska  konventionen
Bilaga 4: Förbindelseorgan och andra organ som har tilldelats  uppgifter enligt konventionen
Bilaga 5: Ersättning av utgifter för vård i de nordiska  länderna
Bilaga 6: Handlingar som ska användas vid tillämpningen av  konventionen och det administrativa avtalet
2. Bilagorna uppdateras av de behöriga myndigheterna eller den  institution som utsetts av en behörig myndighet. Varje part  informerar den part som har ordförandeskapet i Nordiska rådet  en gång per år före utgången av februari månad om det finns  behov av att ändra bilagorna och vilka ändringar som är  nödvändiga.
3. Den part som har ordförandeskapet ansvarar för processen  med uppdatering av bilagorna. Varje part ansvarar för  översättningen till sitt språk och ska rapportera till den  part som har ordförandeskapet när översättningen är klar. Den  part som har ordförandeskapet underrättar alla länder när alla  översättningar är klara. Bilagorna ska tillämpas från den  första dagen i den månad som infaller två månader efter att  ordförandeskapet skickat en sådan underrättelse. Varje land  publicerar de uppdaterade bilagorna enligt beskrivningen i  bilaga 2.
BILAGA 1
Förteckning över de grund- och arbetspensionssystem och de  pensionsförmåner som omfattas av konventionen
Administrativt avtal till Nordisk konvention om social  trygghet av den 12 juni 2012 artikel 2
DANMARK
Grundpensioner:
Ålderspension
Lag om social pension (Lov om social pension) LBK nr. 527, 
25.04.2022 med senare ändringar
Lag om arbetsmarknadens tilläggspension (Lov om  Arbejdsmarkedets Tillægspension) LBK nr. 1110, 10.10.2014
Invalidpension
Lag om social pension (Lov om social pension) LBK nr. 527, 
25.04.2022 med senare ändringar
FÄRÖARNA
Grundpensioner
Ålderspension
Lag om social pension (Løgtingslóg um almennapensjónir v.m.)  Ll. nr. 48, 10/05-1999
Lag om solidarisk arbetsmarknadspensionsfond (Løgtingslóg  umarbeiðsmarknaðareftirlønargrunn) Ll. nr. 39, 7/5-1991
Invalidpension
Lag om social pension (Løgtingslóg um almennapensjónir v.m.)  Ll. nr. 48, 10/05-1999
Efterlevandepension
Lag om social pension (Løgtingslóg um almennapensjónir v.m.)  Ll. nr. 48, 10/05-1999
GRÖNLAND
Grundpensioner
Ålderspension
Lag nr. 20 av 23. november 2015 om ålderspension, med senare  ändringar (Utoqqalinersiaqarneq pillugu Inatsisartut  inatsisaat nr. 20, 23. november 2015-meersoq)
Invalidpension
Lag nr. 40 av 9. december 2015 om förtidspension, med senare  ändringar (Siusinaartumik pensionisiat pillugit Inatsisartut  inatsisaat nr. 40, 9.december 2015-imeersoq)
FINLAND
Grundpensioner
Ålderspension
Folkpensionslag (Kansaneläkelaki) 568/2007
Lag om införande av folkpensionslagen (Laki kansaneläkelain  voimaanpanosta/Lag om införande av folkpensionslagen) 569/2007
Invalidpension
Folkpensionslag (Kansaneläkelaki) 568/2007
Lag om införande av folkpensionslagen (Laki kansaneläkelain  voimaanpanosta/Lag om införande av folkpensionslagen) 569/2007
Efterlevandepension
Folkpensionslag (Kansaneläkelaki) 568/2007
Lag om införande av folkpensionslagen (Laki kansaneläkelain  voimaanpanosta/Lag om införande av folkpensionslagen) 569/2007
Arbetspensioner
Ålderspension
Lag om pension för arbetstagare (Työntekijän eläkelaki/Lag om  pension för arbetstagare) 395/2006
Lag om pension för företagare (Yrittäjän eläkelaki/Lag om  pension för företagare) 1272/2006
Lag om pension för lantbruksföretagare (Maatalousyrittäjän  eläkelaki/Lag om pension för lantbruksföretagare) 1280/2006
Lag om sjömanspensioner (Merimieseläkelaki/Lag om  sjömanspensioner) 1290/2006
Pensionslag för den offentliga sektorn (Julkisten alojen  eläkelaki/Pensionslag för den offentliga sektorn) 81/2016
Invalidpension
Lag om pension för arbetstagare (Työntekijän eläkelaki/Lag om  pension för arbetstagare) 395/2006
Lag om pension för företagare (Yrittäjän eläkelaki/Lag om  pension för företagare) 1272/2006
Lag om pension för lantbruksföretagare (Maatalousyrittäjän  eläkelaki/Lag om pension för lantbruksföretagare) 1280/2006
Lag om sjömanspensioner (Merimieseläkelaki/Lag om  sjömanspensioner) 1290/2006
Pensionslag för den offentliga sektorn (Julkisten alojen  eläkelaki/Pensionslag för den offentliga sektorn) 81/2016
Efterlevandepension
Lag om pension för arbetstagare (Työntekijän eläkelaki/Lag om  pension för arbetstagare) 395/2006
Lag om pension för företagare (Yrittäjän eläkelaki/Lag om  pension för företagare) 1272/2006
Lag om pension för lantbruksföretagare (Maatalousyrittäjän  eläkelaki/Lag om pension för lantbruksföretagare) 1280/2006
Lag om sjömanspensioner (Merimieseläkelaki/Lag om  sjömanspensioner) 1290/2006
Pensionslag för den offentliga sektorn (Julkisten alojen  eläkelaki/Pensionslag för den offentliga sektorn) 81/2016
ISLAND
Grundpensioner
Ålderspension
Lag om social trygghet (Lög um almannatryggingar) nr. 100/2007
Invalidpension
Lag om social trygghet (Lög um almannatryggingar) nr. 100/2007
Efterlevandepension
Lag om social trygghet (Lög um almannatryggingar) nr. 100/2007
Arbetspensioner
Ålderspension
Lag om obligatorisk pension och pensionsfonders verksamheter 
(Lög um skyldutryggingu lífeyrisréttinda og starfsemi  lífeyrissjóða) nr. 129/1997
- Vissa pensionsfonder som verkar i enlighet med lagen
Lag om pensionfond för statligt anställda (Lög um lífeyrissjóð  starfsmanna ríkisins) nr. 1/1997
Lag om SL pensionsfond (Lög um söfnunarsjóð lífeyrisréttinda)  nr. 155/1998
Invalidpension
Lag om obligatorisk pension och pensionsfonders verksamheter 
(Lög um skyldutryggingu lífeyrisréttinda og starfsemi  lífeyrissjóða) nr. 129/1997
- Vissa pensionsfonder som verkar i enlighet med lagen
Lag om pensionsfond för statligt anställda (Lög um  lífeyrissjóð starfsmanna ríkisins) nr. 1/1997
Lag om SL pensionsfond (Lög um söfnunarsjóð lífeyrisréttinda)  nr. 155/1998
Efterlevandepension
Lag om obligatorisk pension och pensionsfonders verksamheter 
(Lög um skyldutryggingu lífeyrisréttinda og starfsemi  lífeyrissjóða) nr. 129/1997
- Vissa pensionsfonder som verkar i enlighet med lagen
Lag om pensionsfond för statligt anställda (Lög um  lífeyrissjóð starfsmanna ríkisins) nr. 1/1997
Lag om SL pensionsfond (Lög um söfnunarsjóð lífeyrisréttinda)  nr. 155/1998
NORGE
Grundpensioner
Ålderspension
Lag av den 28 februari 1997 nr. 19 om allmän försäkring 
(folketrygd), kapitel 19 och 20
Invalidpension
Lag av den 28 februari 1997 nr. 19 om allmän försäkring 
(folketrygd), kapitel 12
Efterlevandepension
Lag av den 28 februari 1997 nr. 19 om allmän försäkring 
(folketrygd), kapitel 16, 17, 17A och 18
Arbetspensioner
Ålderspension
Lag av den 28 februari 1997 nr. 19 om allmän försäkring 
(folketrygd), kapitel 19 och 20
Lag av den 28 juli 1949 nr. 26 om Statens pensionskassa 
(Statens pensjonskasse)
Lag av den 3 december 1948 nr. 7 om pensionsförsäkring för  sjömän (pensjonsordning for arbeidstakere til sjøs)
Lag av den 28 juni 1957 nr. 12 om pensionsförsäkring för  fiskare (pensjonstrygd for fiskere)
Lag av den 22 juni 1962 nr. 12 om pensionsförsäkring för  sjuksköterskor (pensjonsordning for sykepleiere)
Lag av den 21 december 2005 nr. 124 om obligatorisk  tjänstepension (obligatorisk tjenestepensjon)
Invalidpension
Lag av den 28 februari 1997 nr. 19 om allmän försäkring 
(folketrygd), kapitel 12
Lag av den 28 juli 1949 nr. 26 om Statens pensionskassa 
(Statens pensjonskasse)
Lag av den 22 juni 1962 nr. 12 om pensionsförsäkring för  sjuksköterskor (pensjonsordning for sykepleiere)
Efterlevandepension
Lag av den 28 februari 1997 nr. 19 om allmän försäkring 
(folketrygd), kapitel 16, 17, 17A och 18
Lag av den 28 juli 1949 nr 26 om Statens pensionskassa 
(Statens pensjonskasse)
Lag av den 22 juni 1962 nr. 12 om pensionsförsäkring för  sjuksköterskor (pensjonsordning for sykepleiere)
SVERIGE
Grundpensioner
Ålderspension
Socialförsäkringsbalken (2010:110), ålderspension avdelning E
Invalidpension
Socialförsäkringsbalken (2010:110), sjukersättning och  aktivitetsersättning avdelning C
Efterlevandepension
Socialförsäkringsbalken (2010:110), efterlevandepension  avdelning F
Arbetspensioner
Ålderspension
Socialförsäkringsbalken (2010:110), ålderspension avdelning E
Invalidpension
Socialförsäkringsbalken (2010:110), sjukersättning och  aktivitetsersättning avdelning C
Efterlevandepension
Socialförsäkringsbalken (2010:110), efterlevandepension  avdelning F
BILAGA 2
Publicering av bilagor
Administrativt avtal till Nordisk konvention om social  trygghet av den 12 juni 2012 artikel 19
De behöriga myndigheterna, eller institutionerna som utses av  de behöriga myndigheterna, som ansvarar för samordningen  enligt den nordiska konventionen om social trygghet i  respektive land, publicerar uppdaterade bilagor på sina  webbplatser.
BILAGA 3
Administration av de särskilda bestämmelserna för Danmark,  Färöarna och Grönland beträffande konventionens personkrets i  artikel 3.3 och artikel 16.4 i den nordiska konventionen
Administrativt avtal till Nordisk konvention om social  trygghet av den 12 juni 2012 artikel 3
1. I artikel 3.3 i den nordiska konventionen om social  trygghet av den 12 juni 2012 har det bestämts att Danmark, för  personer som inte är medborgare i ett nordiskt land, inte ska  tillämpa
- förordningens bestämmelser om familjeförmåner och förmåner  för pensionärers minderåriga barn och för barn som mist en  eller båda föräldrarna (förordningens kapitel 8)
- förordningens bestämmelser om arbetslösa som reser till en  annan medlemsstat än den behöriga staten (förordningens  artikel 64)
- konventionens bestämmelser om grundpensioner (artikel 8).
Detta gäller i praktiken medborgare från länder utanför EES-
området och Schweiz (tredjelandsmedborgare) eftersom  medborgare från EES-området och Schweiz har rättigheter enligt  förordningen.
2. I samband med sin anslutning till konventionen har Färöarna  och Grönland enligt artikel 16.4 tagit ställning till att  personkretsen i artikel 3.3 även ska gälla för dem. I  praktiken innebär det för Färöarna och Grönland att  tredjelandsmedborgare är medborgare i länder utanför Norden.
3. De särskilda bestämmelserna för Danmark, Färöarna och  Grönland får följande konsekvenser:
För Danmark
Familjeförmåner
- att bestämmelserna om familjeförmåner i konventionen inte  tillämpas för personer som är tredjelandsmedborgare - dvs. att  tredjelandsmedborgare inte kan använda artikel 6 i  förordningen till att medräkna bosättnings-/arbetsperioder  från andra nordiska länder för att uppfylla karenstiden för  rätt till danska familjeförmåner, och att danska  familjeförmåner inte kan exporteras enligt artikel 7 i  förordningen för denna personkrets.
Förmåner vid arbetslöshet
- att reglerna om arbetslöshetsförmåner i artikel 64 i  förordningen, inte tillämpas på tredjelandsmedborgare - dvs.  att tredjelandsmedborgare inte kan ta med danska  arbetslöshetsförmåner när de söker arbete i ett annat nordiskt  land och att tredjelandsmedborgare inte kan få  arbetslöshetsförmåner från ett annat nordiskt land medan de  söker arbete i Danmark.
Grundpension
- att grundpension, dvs. dansk social pension, inte kan  intjänas av tredjelandsmedborgare enligt konventionens mer  förmånliga regler (3 års bosättning), utan ska intjänas enligt  de allmänna danska reglerna för tredjelandsmedborgare (10 års  bosättning), och att dansk social pension inte kan exporteras  enligt de mer förmånliga bestämmelserna.
Administration
- även om det föreligger särskilda bestämmelser om hur Danmark  ska tillämpa konventionen och förordningen i förhållande till  tredjelandsmedborgare, bör danska institutioner och  myndigheter i största möjliga omfattning bistå de andra  nordiska länderna vid deras administration av konventionen för  tredjelandsmedborgare.
För Färöarna
Familjeförmåner
- att bestämmelserna om familjeförmåner i konventionen inte  tillämpas för personer som är tredjelandsmedborgare - dvs. att  tredjelandsmedborgare inte kan medräkna bosättnings-
/arbetsperioder från andra nordiska länder för att uppfylla  rätten till färöiska familjeförmåner, och att färöiska  familjeförmåner inte kan exporteras för denna personkrets.
Förmåner vid arbetslöshet
- tredjelandsmedborgare kan inte ta med färöiska  arbetslöshetsförmåner när de söker arbete i ett annat nordiskt  land, och tredjelandsmedborgare kan inte få  arbetslöshetsförmåner från ett annat nordiskt land medan de  söker arbete på Färöarna.
Grundpension
- färöisk pension för tredjelandsmedborgare ska intjänas  enligt de allmänna reglerna för tredjelandsmedborgare, och  färöisk pension kan inte exporteras enligt konventionens mer  förmånliga bestämmelser.
Administration
- även om det föreligger särskilda bestämmelser om färöisk  tillämpning av konventionen i förhållande till  tredjelandsmedborgare, bör färöiska institutioner och  myndigheter i största möjliga omfattning bistå de andra  nordiska länderna vid deras administration av konventionen för  tredjelandsmedborgare.
För Grönland
Familjeförmåner
- att bestämmelserna om familjeförmåner i konventionen inte  tillämpas för personer som är tredjelandsmedborgare - dvs. att  tredjelandsmedborgare inte kan medräkna bosättnings-
/arbetsperioder från andra nordiska länder för att uppfylla  karenstiden för rätt till grönländska familjeförmåner, och att  grönländska familjeförmåner inte kan exporteras för denna  personkrets.
Förmåner vid arbetslöshet
- tredjelandsmedborgare kan inte ta med grönländska  arbetslöshetsförmåner när de söker arbete i ett annat nordiskt  land, och tredjelandsmedborgare kan inte få  arbetslöshetsförmåner från ett annat nordiskt land medan de  söker arbete på Grönland.
Grundpension
- att grönländsk pension inte kan intjänas av  tredjelandsmedborgare enligt konventionens mer förmånliga  regler (3 års bosättning), utan ska intjänas enligt de  allmänna grönländska reglerna för tredjelandsmedborgare, och  att grönländsk pension inte kan exporteras enligt de mer  förmånliga bestämmelserna.
Administration
- även om det föreligger särskilda bestämmelser om grönländsk  tillämpning av konventionen i förhållande till  tredjelandsmedborgare, bör grönländska institutioner och  myndigheter i största möjliga omfattning bistå de andra  nordiska länderna vid deras administration av konventionen för  tredjelandsmedborgare.
För Finland, Island, Norge och Sverige:
De särskilda bestämmelserna för Danmark, Färöarna och Grönland  får inte någon betydelse för de övriga nordiska länderna. De  övriga nordiska länderna ska i enlighet med bestämmelserna i  förordningen sammanlägga bosättnings- och arbetsperioder som  tredjelandsmedborgare intjänat i Danmark, på Färöarna och på  Grönland och ta dem med vid pro rataberäkningen av pension.
Grundpension och familjeförmåner exporteras till Danmark,  Färöarna och Grönland på samma sätt som till andra EES-länder.
BILAGA 4
Förbindelseorgan och andra organ som har tilldelats uppgifter  enligt konventionen
Administrativt avtal till Nordisk konvention om social  trygghet av den 12 juni 2012 artikel 10
Danmark
Utbetaling Danmark (Förbindelsesorgan)
International Social Sikring
Kongens Vænge 8
DK-3400 Hillerød
Telefon: + 45 70 12 80 51
E-post: isos@atp.dk
Frågor om tilläggspension har tilldelats:
Arbejdsmarkedets Tillægspension
Kongens Vænge 8
DK-3400 Hillerød
Telefon: + 45 70 12 80 00
E-post: pote@atp.dk
Frågor om hälsoförmåner har tilldelats:
Styrelsen for Patientsikkerhed
Islands Brygge 67
DK-2300 København S
Telefon: + 45 72 28 66 00
E-post: stps@stps.dk
Frågor om förmåner vid arbetslöshet har tilldelats:
Styrelsen for Arbejdsmarked og Rekruttering
Vermundsgade 38
DK-2100 København Ø
Telefon.: + 45 72 21 74 00
E-post: star@star.dk
Frågor om förmåner vid arbetsskada har tilldelats:
Arbejdsmarkedets Erhvervssikring
Kongens Vænge 8
DK-3400 Hillerød
Telefon: + 45 72 20 60 00
Fax: + 45 72 20 60 20
E-post: aes@aes.dk
Färöarna
Almannaverkið (Förbindelseorgan)
E-post: av@av.fo
Grönland
Frågor om sociala förmåner och pension har tilldelats:
Departementet for Sociale Anliggender, Familier, Arbejdsmarked  og Indenrigsanliggender
(Förbindelsesorgan)
Imaneq 1 A, 701
Postboks 269
3900 Nuuk
Grönland
Telefon: (+299) 34 50 00
E-post: ISN@nanoq.gl
Frågor om hälsoförmåner har tilldelats:
Departementet for Sundhed
Imaneq 4
Postboks 1015
3900 Nuuk
Grønland
Telefon: (+299) 34 50 00
E-post: pn@nanoq.gl
Frågor om förmåner vid arbetslöshet har tilldelats:
Departementet for Sociale Anliggender, Familier, Arbejdsmarked  og Indenrigsanliggender
Imaneq 1 A, 701
Postboks 269
3900 Nuuk
Grönland
Telefon: (+299) 34 50 00
E-post: ISN@nanoq.gl
Frågor om förmåner vid arbetsskada har tilldelats:
Center for Arbejdsskader
Aqqusinersuaq 8
Postboks 156
3900 Nuuk
Grønland
Telefon: +299 34 27 90
E-post: cfagl@atp.dk
Finland
Pensionsskyddscentralen (Förbindelseorgan)
E-post: ulkomaanasiat@etk.fi
Olycksfallsförsäkringscentralen (Förbindelseorgan)
www.tvk.fi (uppgifter om direkta telefonnummer och e-
postadresser)
Arbetslöshetskassornas Samorganisation (Förbindelseorgan)
www.tyj.fi/se
Folkpensionsanstalten (Förbindelseorgan) E-post:  inter.helsinki@kela.fi
Island
Tryggingastofnun ríkisins (Förbindelseorgan)
E-post: tr@tr.is
Frågor om sjukvård och arbetsskador har tilldelats:
Sjúkratryggingar Íslands
E-post: international@sjukra.is
Frågor om förmåner vid arbetslöshet har tilldelats:
Vinnumálastofnun
E-post: postur@vmst.is
Frågor om familjeförmåner (barnbidrag) har tilldelats:
Skatturinn
E-post: skatturinn@skatturinn.is
Norge
Arbeids- og velferdsdirektoratet (Förbindelseorgan)
Allmänna frågor: arbeids.og.velferdsdirektoratet@nav.no
Enskilda ärenden:
NAV Familie- og pensjonsytelser
Postboks 6600 Etterstad
N-0607 Oslo
Helsedirektoratet (Förbindelseorgan)
E-post: postmottak@helsedir.no
Sverige
Försäkringskassan (Förbindelseorgan)
E-post: huvudkontoret@forsakringskassan.se
Pensionsmyndigheten (Förbindelseorgan)
E-post: international@pensionsmyndigheten.se
Inspektionen för arbetslöshetsförsäkringen, IAF 
(Förbindelseorgan)
E-post: iaf@iaf.se
BILAGA 5
Ersättning av utgifter för vård i de nordiska länderna
Administrativt avtal till Nordisk konvention om social  trygghet av den 12 juni 2012 artikel 13
När någon, som har rätt till vård i ett nordiskt land under  tillfällig vistelse i ett annat nordiskt land, har fått  vårdförmåner och varit tvungen att betala den fulla kostnaden  för dessa och inte har kunnat få ersättning i samband med  vårdtillfället, kan följande tillvägagångssätt användas:
1. Vid hemkomsten ansöker personen om ersättning från den  behöriga myndigheten eller institutionen i sitt  bosättningsland.
2. Den behöriga myndigheten eller institutionen i  bosättningslandet skickar SED S067 med betalningskvitto till  den behöriga myndigheten eller institutionen i vårdlandet - i  Danmark, som utgångspunkt den berörda regionen.
3. Den behöriga myndigheten eller institutionen i vårdlandet  fyller i SED S068 med uppgifter om hur mycket som skulle ha  ersatts enligt landets nationella bestämmelser.
4. Bosättningslandets behöriga myndighet eller institution  ersätter utgifterna till den berörda personen med det belopp  som angetts av vårdlandets myndighet eller institution.
5. Senast den 1 mars skickar bosättningslandets behöriga  myndighet eller institution en samlad räkning för godkännande  till vårdlandets behöriga myndighet eller institution.  Räkningen ska innehålla de utgifter som har ersatts av  bosättningslandet för förmånerna från vårdlandet under  föregående kalenderår. Räkningen skickas i form av en  obligatorisk bilaga till SED H001. Den detaljerade  utformningen bestäms gemensamt av den nordiska  sjukvårdsgruppen och dokumenteras i gruppens officiella  protokoll.
Räkningen skickas till följande behöriga myndigheter eller  institutioner:
Danmark: Styrelsen for Patientsikkerhed
Färöarna: Heilsutrygd
Grönland: Departementet for Sundhed
Finland: Folkpensionsanstalten
Island: Sjúkratryggingar Íslands
Norge: Helfo
Sverige: Försäkringskassan
Räkningen ska innehålla följande uppgifter:
- de berörda personernas för- och efternamn, personnummer  eller födelsedatum,
- utgifter och utbetalade belopp för varje delbelopp och varje  person både i vårdlandets och i bosättningslandets valuta,  samt
- vad beträffar Danmark, den region eller kommun som har fyllt  i blankett SED S068.
6. Vårdlandets behöriga myndighet eller institution lämnar vid  behov nödvändiga anmärkningar i SED H002 till  bosättningslandets behöriga myndighet eller institution senast  den 1 juni det år räkningen har inkommit.
7. Bosättningslandets behöriga myndighet eller institution  skickar SED H001 för att godta eller lämna synpunkter på det  andra landets anmärkningar.
8. Vårdlandets behöriga myndighet eller institution skickar  SED H002 till bosättningslandets behöriga myndighet eller  institution, med information om den kommande utbetalningen,  och betalar ersättningen senast den 1 september det år som  räkningen inkommit. Betalningen ska avse de utbetalningar som  bosättningslandet har gjort under föregående år. Ersättningen  omräknas till bosättningslandets valuta på basis av  valutakursen på betalningsdagen.
BILAGA 6
Handlingar som ska användas vid tillämpningen av konventionen  och det administrativa avtalet
Administrativt avtal till Nordisk konvention om social  trygghet av den 12 juni 2012 artikel 16
De nordiska länderna använder samma format och metod för  informationsutbyte som avses i förordningen och i  tillämpningsförordningen med följande undantag:
För rätt till vårdförmåner används id-handling samtidigt som  bosättningsadress i ett annat nordiskt land ska uppges.  Europeiskt sjukförsäkringskort/provisoriskt intyg om innehav  av europeiskt sjukförsäkringskort används vid behov mellan de  nordiska länderna.
- Pappersversioner av SED H001 och H002 (i situationer som  nämns i bilaga 5), samt SED S067 och SED S068 kan fortfarande  användas i samband med ärenden som rör Grönland och Färöarna.
- För rätt till vårdförmåner används inte
- Portablelt Dokument: S1
- S_BUC_01, S_BUC_01a, S_BUC_02, S_BUC_03 och S_BUC_04
- När det gäller tredjelandsmedborgare, som endast på grund av  sitt medborgarskap inte kan få europeiskt sjukförsäkringskort,  används brev från den försäkrandes institution om nationellt  sjukförsäkringsintyg inte är tillräckligt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.