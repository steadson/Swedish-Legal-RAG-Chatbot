Title: Förordning (1996:1191) om överlåtelse av statens lösa egendom
SFS Number: Svensk författningssamling 1996:1191
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19961191-om-overlatelse-av-statens_sfs-1996-1191/
Source Link: http://rkrattsbaser.gov.se/sfst?bet=1996:1191
Amendment Register Link: http://rkrattsbaser.gov.se/sfsr?bet=1996:1191
Ministry/Authority: Finansdepartementet BA ToT
Issued: 1996-11-28
Metadata: {"Utfärdad": "1996-11-28", "Ändrad": "t.o.m. SFS 2011:220"}

==================================================

Förordning (1996:1191) om överlåtelse av statens lösa egendom
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:1191
Departement/myndighet
:   
Finansdepartementet BA ToT
Utfärdad
:   
1996-11-28
Ändrad
:   
t.o.m. SFS 2011:220
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns bestämmelser i anslutning till 8 kap. 4, 6 och 7 §§ budgetlagen (2011:203). Förordning (2011:220).
2 §
Förordningen gäller för myndigheter under regeringen.
Förordning (1998:1427).
3 §
Denna förordning gäller försäljning av statens lösa egendom. Vad som sägs om försäljning gäller även byte.
4 §
Förordningen gäller inte försäljning av frivilligt efterfrågade varor som staten tillhandahåller som ett led i en avgiftsbelagd verksamhet. Bestämmelser om detta finns i avgiftsförordningen (1992:191).
Förordningen gäller inte heller försäljning som är förenad med rätt till hyra och återköp eller liknande förfarande.
Bestämmelser om detta finns i 2 kap. 5 §
kapitalförsörjningsförordningen (2011:210).
I förordningen (1996:1190) om överlåtelse av statens fasta egendom, m.m. finns bestämmelser om upplåtelse av tomträtt samt överlåtelse av tomträtt och sådan byggnad som är lös egendom. Förordning (2011:220).
Aktier
5 §
Försäljning av aktier och andelar får endast ske efter särskilt medgivande från regeringen.
Ett sådant medgivande krävs inte vid försäljning av aktier som är upptagna till handel på en reglerad marknad eller föremål för handel på någon annan organiserad marknadsplats, om en myndighet har tagit emot dem som gåva eller förvärvat dem genom förordnande i testamente. Förordning (2011:220).
Övrig lös egendom
6 §
Försäljning av övrig lös egendom får ske om egendomen inte längre behövs för statens verksamhet eller blivit obrukbar.
Affärsmässighet
7 §
Försäljning skall genomföras affärsmässigt.
8 §
I kapitalförsörjningsförordningen (2011:210) finns bestämmelser om dispositionen av försäljningsinkomster.
Förordning (2011:220).
9 §
Ekonomistyrningsverket får meddela de föreskrifter som behövs för verkställigheten av denna förordning.
Förordning (2011:220).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.