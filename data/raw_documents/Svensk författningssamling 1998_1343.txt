Title: Förordning (1998:1343) om stöd till fiskevården
SFS Number: Svensk författningssamling 1998:1343
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19981343-om-stod-till-fiskevarden_sfs-1998-1343/
Source Link: http://rkrattsbaser.gov.se/sfst?bet=1998:1343
Amendment Register Link: http://rkrattsbaser.gov.se/sfsr?bet=1998:1343
Ministry/Authority: Landsbygds- och infrastrukturdepartementet RSL
Issued: 1998-10-22
Metadata: {"Utfärdad": "1998-10-22", "Ändrad": "t.o.m. SFS 2024:440"}

==================================================

Förordning (1998:1343) om stöd till fiskevården
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1343
Departement/myndighet
:   
Landsbygds- och infrastrukturdepartementet RSL
Utfärdad
:   
1998-10-22
Ändrad
:   
t.o.m. SFS 2024:440
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statsbidrag får i mån av tillgång på medel lämnas enligt denna förordning till åtgärder som främjar fiskevården, främst i vatten där allmänheten har rätt att fiska.
1 a §
Bidrag till företag får endast lämnas i enlighet med  kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:440).
2 §
Bidrag får inte lämnas, om en åtgärd har påbörjats utan särskilt medgivande innan frågan om bidrag har avgjorts.
3 §
Bidrag får lämnas till kostnader för
1. bildande eller ombildande av fiskevårdsområden,
2. fisketillsyn,
3. utsättning av fisk,
4. insatser för att bevara hotade fiskarter och -stammar,  biotopvård och annat främjande av den biologiska mångfalden.
Bidrag enligt första stycket 1 får avse arvode till en  förrättningsman, kostnader för fiskerättsförteckning,  kungörelsekostnader och andra kallelsekostnader. Om det finns  särskilda skäl får bidrag också lämnas för andra kostnader.
Bidrag enligt första stycket 3 får inte lämnas till företag.
Förordning (2021:48).
3 a §
En ansökan om bidrag till företag ska innehålla en  redogörelse för
1. allt annat stöd av mindre betydelse som företaget fått  under den senaste treårsperioden, och
2. allt annat stöd som företaget tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:440).
4 §
Bidrag lämnas med högst 50 procent av den godkända kostnaden för åtgärden. Om det finns särskilda skäl får bidrag lämnas med ett belopp som motsvarar högst hela den godkända kostnaden.
4 a §
Innan ett bidrag beviljas ett företag ska den beslutande  myndigheten genomföra den kontroll och lämna de upplysningar  till företaget som följer av artiklarna 6.4 och 7.4 i  kommissionens förordning (EU) 2023/2831.  Förordning (2024:440).
4 b §
Den myndighet som har beslutat om ett bidrag får besluta att ett beviljat stöd helt eller delvis inte ska betalas ut om det kan antas att bidraget har beviljats på grund av felaktiga uppgifter. Förordning (2021:48).
5 §
Mottagaren av ett bidrag enligt denna förordning är återbetalningsskyldig, om
1. mottagaren genom att lämna oriktiga uppgifter eller på något annat sätt har förorsakat att bidraget har lämnats felaktigt eller med ett för högt belopp, eller
2. villkor i beslutet om bidrag inte har följts.
Förordning (2011:648).
5 a §
Om en bidragsmottagare är återbetalningsskyldig enligt 
5 §, ska den myndighet som beslutat om bidraget besluta att  helt eller delvis kräva tillbaka stödet. Om det finns särskilda skäl för det, får myndigheten efterge kravet på återbetalning helt eller delvis. Förordning (2011:648).
6 §
Frågor om bidrag prövas av Havs- och vattenmyndigheten.
Myndigheten får till länsstyrelsen överlämna uppgiften att pröva frågor om bidrag. Förordning (2011:648).
6 a §
Om bidrag lämnas i enlighet med kommissionens förordning 
(EU) 2023/2831 ska den beslutande myndigheten i tio år från  det att bidraget beslutades bevara de uppgifter som behövs för  att kunna fastställa att de villkor som följer av förordningen  är uppfyllda. Förordning (2024:440).
7 §
Länsstyrelsens beslut enligt denna förordning får överklagas till Havs- och vattenmyndigheten.
Förordning (2011:648).
7 a §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Andra beslut än följande får dock inte överklagas:
1. Havs- och vattenmyndighetens beslut att inte betala ut stöd  enligt 4 b §,
2. Havs- och vattenmyndighetens beslut att återkräva stöd  enligt 5 a §,
3. Havs- och vattenmyndighetens beslut i ett överklagat ärende  som avser länsstyrelsens beslut att inte betala ut stöd enligt 
4 b §, och
4. Havs- och vattenmyndighetens beslut i ett överklagat ärende  som avser länsstyrelsens beslut att återkräva stöd  enligt 5 a §. Förordning (2024:440).
8 §
Havs- och vattenmyndigheten får meddela de föreskrifter som behövs för verkställigheten av denna förordning.
Förordning (2011:648).
Övergångsbestämmelser
1998:1343
Denna förordning träder i kraft den 1 december 1998. Genom förordningen upphävs förordningen (1985:145) om statsbidrag till fritidsfisket inom vissa områden och förordningen
(1985:440) om statsbidrag till fritidsfisket. Dessa föreskrifter gäller dock i fråga om bidrag som har beviljats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.