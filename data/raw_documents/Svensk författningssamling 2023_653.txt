Title: Förordning (2023:653) om krisstöd till vissa jordbrukssektorer för 2023
SFS Number: Svensk författningssamling 2023:653
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023653-om-krisstod-till-vissa_sfs-2023-653/
Source Link: http://rkrattsbaser.gov.se/sfst?bet=2023:653
Amendment Register Link: http://rkrattsbaser.gov.se/sfsr?bet=2023:653
Ministry/Authority: Landsbygds- och infrastrukturdepartementet
Issued: 2023-11-09
Metadata: {"Utfärdad": "2023-11-09", "Ändrad": "t.o.m. SFS 2023:869"}

==================================================

Förordning (2023:653) om krisstöd till vissa jordbrukssektorer för 2023
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:653
Departement/myndighet
:   
Landsbygds- och infrastrukturdepartementet
Utfärdad
:   
2023-11-09
Ändrad
:   
t.o.m. SFS 2023:869
Tidsbestämd
: 
2024-02-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om krisstöd till  företag inom vissa jordbrukssektorer med anledning av  väderförhållandena 2023.
Förordningen är meddelad med stöd av 2 § lagen (1994:1710) om  EG:s förordningar om jordbruksprodukter.
Termer och uttryck
2 §
Termer och uttryck som används i denna förordning har  samma betydelse som i förordningen (2022:1826) om EU:s  gemensamma jordbrukspolitik.
Förutsättningar för stöd
3 §
Stöd lämnas utan ansökan och i mån av tillgång på medel.
4 §
Stöd får endast lämnas i enlighet med kommissionens  genomförandeförordning (EU) 2023/1465 av den 14 juli 2023 om  krisstöd till de jordbrukssektorer som drabbats av specifika  problem som påverkar jordbruksproducenternas lönsamhet.
Stödmottagare
5 §
Stöd får lämnas till jordbrukare som under 2023 har  beviljats
1. grundläggande inkomststöd för hållbarhet enligt 5 kap. 5 §  förordningen (2022:1826) om EU:s gemensamma jordbrukspolitik,  eller
2. kopplat inkomststöd för produktion av nötkreatur enligt 
5 kap. 29 § förordningen om EU:s gemensamma jordbrukspolitik.
Vad stöd lämnas för och stödets storlek
6 §
Stöd enligt 5 § 1 får lämnas för jordbruksmark med den  grödkod som anges i bilagan till denna förordning.
Stöd enligt 5 § 2 får lämnas för nötkreatur över ett år.
7 §
Statens jordbruksverk ska bestämma det stöd som betalas  med ett belopp per hektar jordbruksmark eller per djurenhet  inom de intervall som anges i bilagan.
Handläggning av stödärenden
8 §
Jordbruksverket prövar frågor om stöd enligt denna  förordning.
9 §
Jordbruksverket fattar beslut om stöd med ledning av  jordbrukarens ansökan om grundläggande inkomststöd för  hållbarhet eller kopplat inkomststöd för produktion av  nötkreatur enligt förordningen (2022:1826) om EU:s gemensamma  jordbrukspolitik och uppgifter från kontrollen av  inkomststöden.
Jordbruksverket får begära in ytterligare uppgifter och  handlingar som behövs för prövning av stödet.
10 §
Jordbruksverket betalar ut stödet i samband med att  myndigheten beviljar stödet. Stödet ska betalas ut senast den 
31 januari 2024.
11 §
Jordbruksverket får besluta om förskottsutbetalning av  stöd till jordbrukare som har lämnat in en ansökan om  grundläggande inkomststöd för hållbarhet eller kopplat  inkomststöd för produktion av nötkreatur enligt förordningen 
(2022:1826) om EU:s gemensamma jordbrukspolitik som ännu inte  har prövats.
Återbetalning och återkrav
12 §
Den som har tagit emot stöd är återbetalningsskyldig om
1. mottagaren genom att lämna oriktiga uppgifter eller på  annat sätt har orsakat att stödet har bestämts felaktigt eller  med ett för högt belopp,
2. stödet av någon annan orsak har bestämts felaktigt eller  med ett för högt belopp och mottagaren skäligen borde ha  insett detta, eller
3. förskott har beviljats enligt 11 § och grundläggande  inkomststöd för hållbarhet eller kopplat inkomststöd för  produktion av nötkreatur därefter inte har beviljats.
Om det stödbelopp som ska återbetalas är 100 euro eller mindre  ska återbetalning inte ske.
Ränta enligt räntelagen (1975:635) ska betalas på det belopp  som mottagaren är återbetalningsskyldig för.
13 §
Stödmottagaren ska på begäran av Jordbruksverket lämna de  uppgifter och handlingar som behövs för prövning av frågan om  återbetalningsskyldighet.
14 §
Om en stödmottagare är återbetalningsskyldig enligt 12 §,  ska Jordbruksverket besluta att helt eller delvis kräva  tillbaka stödet tillsammans med ränta.
Kravet eller räntan får sättas ned helt eller delvis om det  finns särskilda skäl.
15 §
Jordbruksverket ska vid domstolar och myndigheter och i  övrigt bevaka statens rätt mot stödmottagarna.
Överklagande
16 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om återkrav enligt 14 § får dock inte överklagas.
Övergångsbestämmelser
2023:653
1. Denna förordning träder i kraft den 28 november 2023.
2. Förordningen upphör att gälla vid utgången av januari 2024.
3. Den upphävda förordningen gäller dock fortfarande för stöd  som har betalats ut till stödmottagaren före utgången av  januari 2024. Förordning (2023:869).
Bilaga
Grödkoder inom gruppen spannmål och frövall
Korn (vår)	                grödkod 2
Havre	                        grödkod 3
Vete (vår)	                grödkod 5
Blandsäd (stråsädsblandningar)  grödkod 12
Spannmål (spannmåls- och
baljväxtblandning)	        grödkod 13
Stråsäd till grönfoder
och ensilage                    grödkod 16
undergrödkod 2, 3, 5, 12,
13 och 29
Rågvete (vår)                   grödkod 29
Grödkoder inom gruppen oljeväxter och proteingrödor
Raps (vår)                      grödkod 21
Rybs (vår)                      grödkod 23
Oljelin                         grödkod 40
Stödbelopp
Vårsådda grödor, spannmål       220-245 kronor per hektar
och oljeväxter
Nötkreatur över 1 år            75-85 kronor per djurenhet
Förordning (2023:869).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.