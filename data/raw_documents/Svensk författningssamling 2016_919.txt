Title: Förordning (2016:919) om kvarstad på bankmedel inom EU
SFS Number: Svensk författningssamling 2016:919
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016919-om-kvarstad-pa-bankmedel_sfs-2016-919/
Source Link: http://rkrattsbaser.gov.se/sfst?bet=2016:919
Amendment Register Link: http://rkrattsbaser.gov.se/sfsr?bet=2016:919
Ministry/Authority: Justitiedepartementet DÅ
Issued: 2016-10-19
Metadata: {"Utfärdad": "2016-10-19"}

==================================================

Förordning (2016:919) om kvarstad på bankmedel inom EU
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:919
Departement/myndighet
:   
Justitiedepartementet DÅ
Utfärdad
:   
2016-10-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning innehåller bestämmelser som  kompletterar
1. Europaparlamentets och rådets förordning (EU) nr 655/2014  av den 15 maj 2014 om inrättande av ett europeiskt förfarande  för kvarstad på bankmedel för att underlätta  gränsöverskridande skuldindrivning i mål och ärenden av  privaträttslig natur (kvarstadsförordningen), och
2. lagen (2016:757) om kvarstad på bankmedel inom EU.
Deposition av kontanta medel hos länsstyrelsen
2 §
En deposition av gäldenären av kontanta medel enligt 14 §  lagen (2016:757) om kvarstad på bankmedel inom EU ska göras  hos en länsstyrelse i enlighet med 1 § förordningen 
(1927:485) om nedsättning av pengar hos myndighet.
3 §
Tillsammans med depositionen ska gäldenären lämna in en  kopia av domstolens beslut om kvarstad på bankmedel.
Länsstyrelsen ska utfärda ett bevis om att medlen har tagits  emot och skicka det till gäldenären.
4 §
När länsstyrelsen hanterar en deposition av kontanta  medel gäller bestämmelserna i 2, 3 och 5 §§ förordningen 
(1927:485) om nedsättning av pengar hos myndighet. Samma  dagbok och konto får användas som vid en nedsättning enligt  lagen (1927:56) om nedsättning av pengar hos myndighet.
Handlingar som ges in till myndigheter i Sverige
5 §
Handlingar på andra språk än svenska som ges in till en  domstol eller till Kronofogdemyndigheten enligt  kvarstadsförordningen behöver bara godtas om de är skrivna på  eller översatta till engelska.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.