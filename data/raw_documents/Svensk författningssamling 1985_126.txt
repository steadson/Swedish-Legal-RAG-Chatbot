Title: Lag (1985:126) om åtgärder till skydd för svensk sjöfart
SFS Number: Svensk författningssamling 1985:126
URL: https://www.riksdagen.se/sv/dokument-och-lagar/dokument/svensk-forfattningssamling/lag-1985126-om-atgarder-till-skydd-for-svensk_sfs-1985-126/
Source Link: http://rkrattsbaser.gov.se/sfst?bet=1985:126
Amendment Register Link: http://rkrattsbaser.gov.se/sfsr?bet=1985:126
Ministry/Authority: Landsbygds- och infrastrukturdepartementet RSIB TM
Issued: 1985-03-14
Metadata: {"Utfärdad": "1985-03-14", "Ändrad": "t.o.m. SFS 2000:853"}

==================================================

Lag (1985:126) om åtgärder till skydd för svensk sjöfart
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:126
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1985-03-14
Ändrad
:   
t.o.m. SFS 2000:853
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Regeringen får meddela föreskrifter för att tillvarata svenska intressen i internationell sjöfart,
1. om transporter med svenska fartyg till eller från en främmande stat utsätts för diskriminering i jämförelse med transporter med andra fartyg,
2. om en främmande stat eller ett företag hemmahörande i en sådan stat i övrigt vidtar eller förbereder åtgärder som är eller kan vara till skada för svensk sjöfart eller
3. om det behövs på grund av Sveriges åtaganden i överenskommelser om ömsesidigt skydd av sjöfartsintressen.
2 §
Föreskrifter enligt 1 § får avse
1. förbud för näringsidkare att ingå avtal om befraktning av eller transport med fartyg som är registrerade i den främmande staten eller inskränkning i rätten att ingå sådana avtal,
2. förbud för innehavare av svensk hamn att låta fartyg som är registrerade i den främmande staten anlöpa hamnen eller inskränkning i hamninnehavarens rätt att låta sådana fartyg anlöpa hamnen eller
3. förbud för näringsidkare att låta svenska fartyg utan särskilt tillstånd anlöpa hamnar i den främmande staten eller att ställa svenska fartyg till förfogande för den främmande staten eller företag i denna.
3 §
Den som uppsåtligen eller av oaktsamhet bryter mot en föreskrift som har meddelats med stöd av denna lag döms till böter eller fängelse i högst sex månader. Åtal får väckas endast efter förordnande av regeringen.
Lag (2000:853)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.