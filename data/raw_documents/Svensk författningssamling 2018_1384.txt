Title: Lag (2018:1384) om uppskovsbelopp vid betydande samhällsförflyttning
SFS Number: Svensk författningssamling 2018:1384
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181384-om-uppskovsbelopp-vid-betydande_sfs-2018-1384/
Source Link: http://rkrattsbaser.gov.se/sfst?bet=2018:1384
Amendment Register Link: http://rkrattsbaser.gov.se/sfsr?bet=2018:1384
Ministry/Authority: Finansdepartementet S1
Issued: 2018-06-28
Metadata: {"Utfärdad": "2018-06-28"}

==================================================

Lag (2018:1384) om uppskovsbelopp vid betydande samhällsförflyttning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1384
Departement/myndighet
:   
Finansdepartementet S1
Utfärdad
:   
2018-06-28
Tidsbestämd
: 
2035-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller vid tillämpningen av 47 kap.  inkomstskattelagen (1999:1229) om en privatbostadsfastighet  eller privatbostadsrätt avyttras under åren 2017-2027 på  grund av en betydande samhällsförflyttning som föranleds av  planerade yttre omständigheter.
2 §
Med ersättningsbostad avses, utöver vad som följer av 
47 kap. inkomstskattelagen (1999:1229), en sådan bostad som  förvärvas senare än året efter det år då ursprungsbostaden  avyttrades. Bostaden får dock inte förvärvas senare än sjunde  året efter det år då ursprungsbostaden avyttrades.
3 §
Om den skattskyldige har fått ett avdrag för  uppskovsbelopp enligt 47 kap. 8 § inkomstskattelagen 
(1999:1229), ska uppskovsbeloppet återföras till beskattning  senast sjunde året efter det år då ursprungsbostaden  avyttrades.
Om den skattskyldige senast sjunde året efter det år då  ursprungsbostaden avyttrades förvärvar en ersättningsbostad  och bosätter sig där senast den 2 maj året efter förvärvet,  ska dock vad som sägs i 47 kap. 9 § andra stycket 1 och 2  samt tredje stycket inkomstskattelagen tillämpas för det år  då ersättningsbostaden förvärvades. Vad som sägs i 47 kap. 
9 § andra stycket 2 om föregående års kapitalvinst ska i  stället avse kapitalvinsten från avyttringen.
4 §
Den som gör avdrag för uppskovsbelopp enligt 47 kap.  inkomstskattelagen (1999:1229) vid avyttring av en  privatbostadsfastighet eller privatbostadsrätt ska i  inkomstdeklarationen lämna uppgift om huruvida  uppskovsbeloppet avses att återföras med tillämpning av denna  lag.
Övergångsbestämmelser
2018:1384
1. Denna lag träder i kraft den 1 augusti 2018.
2. Bestämmelsen i 4 § tillämpas första gången på uppgifter  som avser kalenderåret 2018.
3. Den som för kalenderåret 2017 gör avdrag för  uppskovsbelopp enligt 47 kap. inkomstskattelagen (1999:1229)  vid avyttring av en privatbostadsfastighet eller  privatbostadsrätt ska i inkomstdeklarationen som ska lämnas 
2019 lämna uppgift om huruvida uppskovsbeloppet avses att  återföras med tillämpning av denna lag.
4. Lagen upphör att gälla vid utgången av 2034.
5. Den upphävda lagen gäller fortfarande för avyttringar som  har skett under åren 2017-2027.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.