Title: Förordning (1992:995)
om försöksverksamhet i vissa hovrätter med delegering av
arbetsuppgifter
SFS Number: Svensk författningssamling 1992:995
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1992995om-forsoksverksamhet-i-vissa_sfs-1992-995/
Source Link: http://rkrattsbaser.gov.se/sfst?bet=1992:995
Amendment Register Link: http://rkrattsbaser.gov.se/sfsr?bet=1992:995
Ministry/Authority: Justitiedepartementet F2
Issued: 1992-10-01
Metadata: {"Utfärdad": "1992-10-01"}

==================================================

Förordning (1992:995)
om försöksverksamhet i vissa hovrätter med delegering av
arbetsuppgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:995
Departement/myndighet
:   
Justitiedepartementet F2
Utfärdad
:   
1992-10-01
Tidsbestämd
: 
1993-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Försöksverksamhet enligt denna förordning skall bedrivas i Hovrätten över Skåne och Blekinge och Hovrätten för Västra Sverige. Förordningen gäller vid sidan av förordningen (1979:569) med hovrättsinstruktion.
2 §
Hovrätten får förordna domstolsbiträden som har tillräcklig kunskap och erfarenhet, att på eget ansvar vidta åtgärder för beredning av mål i den omfattning som rotelinnehavaren bestämmer.
3 §
En rotelinnehavare får besluta att sådana åtgärder för beredning av ett visst mål som rotelinnehavaren själv får vidta, i stället skall vidtas på eget ansvar av hovrättsfiskal, hovrättsfiskalsaspirant eller domstolsbiträde som har erhållit förordnande enligt 2 §.
Vad som nu sagts gäller inte i brottmål, där någon är berövad friheten.
4 §
Beslut enligt 3 § får inte avse mål vars beredning är av svår beskaffenhet eller som av någon annan orsak kräver särskild kunskap och erfarenhet. Uppkommer en fråga av sådant slag i ett mål där beslut enligt 3 § har fattats, är den som är ansvarig för beredningen skyldig att genast anmäla frågan för rotelinnehavaren.
5 §
Vid beredning av mål med stöd av beslut enligt 3 § har hovrättsfiskal, hovrättsfiskalsaspirant eller domstolsbiträde samma befogenheter som enligt 19 § förordningen (1979:569) med hovrättsinstruktion tillkommer rotelinnehavaren. Ett domstolsbiträde får dock inte besluta om avskrivning av mål.
Övergångsbestämmelser
1992:995
Denna förordning träder i kraft den 1 november 1992 och gäller till utgången av juni 1993.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.