Title: Lag (2021:530) om informationssamtal
SFS Number: Svensk författningssamling 2021:530
URL: https://www.riksdagen.se/sv/dokument-och-lagar/dokument/svensk-forfattningssamling/lag-2021530-om-informationssamtal_sfs-2021-530/
Source Link: http://rkrattsbaser.gov.se/sfst?bet=2021:530
Amendment Register Link: http://rkrattsbaser.gov.se/sfsr?bet=2021:530
Ministry/Authority: Socialdepartementet
Issued: 2021-06-03
Metadata: {"Utfärdad": "2021-06-03", "Ändrad": "t.o.m. SFS 2025:459"}

==================================================

Lag (2021:530) om informationssamtal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:530
Departement/myndighet
:   
Socialdepartementet
Utfärdad
:   
2021-06-03
Ändrad
:   
t.o.m. SFS 2025:459
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna lag gäller för sådana informationssamtal som avses i 
13 kap. 5 § socialtjänstlagen (2025:400) och som hålls med  föräldrar som inte är överens i frågor om vårdnad, boende  eller umgänge.
Om en förälder begär informationssamtal, ska socialnämnden  erbjuda föräldrarna samtal.
Lag (2025:459)
.
Ansvarig kommun
2 §
Socialnämnden i den kommun där barnet är folkbokfört  ansvarar för att informationssamtal kan hållas.
3 §
Om det kan antas att sekretess gäller för de uppgifter som  behövs för att avgöra var barnet är folkbokfört, ansvarar även  socialnämnden i en kommun där någon av föräldrarna är  folkbokförd för att informationssamtal kan hållas.
Om det kan antas att sekretess gäller också för de uppgifter  som behövs för att avgöra var föräldrarna är folkbokförda,  ansvarar socialnämnden i den kommun som en förälder väljer för  att sådana samtal kan hållas. Detsamma gäller om det kan antas  att sekretess gäller för de uppgifter som behövs för att  avgöra var barnet och en förälder är folkbokförda och den  andra föräldern inte är folkbokförd i landet.
4 §
Om barnet inte är folkbokfört i landet, ansvarar  socialnämnden i en kommun där någon av föräldrarna är  folkbokförd för att informationssamtal kan hållas.
Om det kan antas att sekretess gäller för de uppgifter som  behövs för att avgöra var föräldrarna är folkbokförda,  ansvarar socialnämnden i den kommun som en förälder väljer för  att sådana samtal kan hållas. Detsamma gäller om det kan antas  att sekretess gäller för de uppgifter som behövs för att  avgöra var en förälder är folkbokförd och den andra föräldern  inte är folkbokförd i landet.
Tidsfrister och deltagande
5 §
Informationssamtal ska hållas så snart det är möjligt och  senast inom fyra veckor från begäran. Om det finns särskilda  skäl, får socialnämnden erbjuda en senare tid för samtalet.
6 §
Socialnämnden ska erbjuda föräldrarna ett gemensamt  informationssamtal. Om det finns särskilda skäl för det, får  socialnämnden i stället erbjuda föräldrarna enskilda samtal.
Om någon av föräldrarna begär det, ska socialnämnden erbjuda  föräldrarna enskilda samtal.
Samtalens innehåll
7 §
I informationssamtalen ska föräldrarna få relevant  information som syftar till att de ska hitta den lösning som  är bäst för barnet i frågor om vårdnad, boende och umgänge.  Föräldrarna ska också erbjudas samarbetssamtal enligt 13 kap. 
6 § första stycket socialtjänstlagen (2025:400), om det inte  är olämpligt, och efter behov erbjudas eller vägledas till  insatser i annan form.
Lag (2025:459)
.
Samtalsintyg
8 §
Socialnämnden ska utfärda ett samtalsintyg till en  förälder som har deltagit i ett informationssamtal. Intyget  ska innehålla uppgifter om
1. föräldrarnas namn och person- eller samordningsnummer,
2. vem som har deltagit i samtalet, och
3. när samtalet ägde rum.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.