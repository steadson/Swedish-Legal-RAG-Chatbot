Title: Förordning (2016:1022) om inkomstgaranti, tjänstepension och vissa försäkringsförmåner för statsråd
SFS Number: Svensk författningssamling 2016:1022
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161022-om-inkomstgaranti_sfs-2016-1022/
Source Link: http://rkrattsbaser.gov.se/sfst?bet=2016:1022
Amendment Register Link: http://rkrattsbaser.gov.se/sfsr?bet=2016:1022
Ministry/Authority: Finansdepartementet ESA
Issued: 2016-11-17
Metadata: {"Utfärdad": "2016-11-17"}

==================================================

Förordning (2016:1022) om inkomstgaranti, tjänstepension och vissa försäkringsförmåner för statsråd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1022
Departement/myndighet
:   
Finansdepartementet ESA
Utfärdad
:   
2016-11-17
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns bestämmelser om inkomstgaranti,  tjänstepension och vissa försäkringsförmåner för statsråd.  Förordningen är meddelad med stöd av 8 kap. 7 §  regeringsformen.
2 §
Vid bestämning av inkomstgaranti och tjänstepension för  statsråd ska förordningen (2016:411) om tjänstepension,  inkomstgaranti och avgångsvederlag till myndighetschefer  tillämpas, med de tillägg och undantag som anges i det  följande. Då ska det som i den förordningen sägs om  myndighetschefer i stället gälla statsråd.
I fråga om försäkringsförmåner för statsråd ska avtal om  statens tjänstegrupplivförsäkring (TGL-S) och avtal om  ersättning vid personskada (PSA) gälla.
3 §
För rätt till inkomstgaranti gäller, i stället för vad  som anges i 4 § 2 och 3 i förordningen (2016:411) om  tjänstepension, inkomstgaranti och avgångsvederlag till  myndighetschefer, att statsrådet ska ha varit statsråd under  sammanlagt minst sex år eller ha varit statsråd och haft en  eller flera sådana anställningar som omfattas av  förordningen, eller varit anställd som statssekreterare  oavbrutet i minst sex år.
Vid beräkningen av den period som avses i första stycket ska  en regeringsperiod mellan två ordinarie val till riksdagen  alltid anses vara fyra år. Vid beräkningen av perioden får  ett statsråd tillgodoräkna sig tid som myndighetschef, trots  vad som anges i 1 § andra stycket i förordningen om  tjänstepension, inkomstgaranti och avgångsvederlag till  myndighetschefer.
4 §
Bestämmelserna i 21-25 §§ förordningen (2016:411) om  tjänstepension, inkomstgaranti och avgångsvederlag till  myndighetschefer ska inte tillämpas.
5 §
Ett statsråd har inte rätt att få inkomstgaranti enligt  denna förordning eller förordningen (2016:411) om  tjänstepension, inkomstgaranti och avgångsvederlag till  myndighetschefer för tid då statsrådsarvode eller  avgångsersättning på grund av uppdrag som statsråd betalas  ut. Detsamma gäller motsvarande förmåner enligt äldre  författningar.
Övergångsbestämmelser
2016:1022
1. Denna förordning träder i kraft den 1 januari 2017.
2. Genom förordningen upphävs förordningen (AgVFS 2003:1 B 1)  om inkomstgaranti och tjänstepension för statsråd.
3. För inkomstgaranti som har fastställts enligt förordningen 
(AgVFS 2003:1 B 1) om inkomstgaranti och tjänstepension för  statsråd eller enligt motsvarande äldre författningar ska  bestämmelserna i 14, 15, 19 och 20 §§ i förordningen 
(2016:411) om tjänstepension, inkomstgaranti och  avgångsvederlag till myndighetschefer tillämpas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.