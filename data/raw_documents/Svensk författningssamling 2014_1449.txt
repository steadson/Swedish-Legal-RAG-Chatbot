Title: Lag (2014:1449) om konsumentskydd vid automatisk avtalsförlängning
SFS Number: Svensk författningssamling 2014:1449
URL: https://www.riksdagen.se/sv/dokument-och-lagar/dokument/svensk-forfattningssamling/lag-20141449-om-konsumentskydd-vid-automatisk_sfs-2014-1449/
Source Link: http://rkrattsbaser.gov.se/sfst?bet=2014:1449
Amendment Register Link: http://rkrattsbaser.gov.se/sfsr?bet=2014:1449
Ministry/Authority: Justitiedepartementet L2
Issued: 2014-12-11
Metadata: {"Utfärdad": "2014-12-11"}

==================================================

Lag (2014:1449) om konsumentskydd vid automatisk avtalsförlängning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:1449
Departement/myndighet
:   
Justitiedepartementet L2
Utfärdad
:   
2014-12-11
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna lag gäller när ett tidsbestämt avtal mellan en näringsidkare och en konsument innehåller villkor om att avtalet förlängs om konsumenten inte säger upp det.
Lagen gäller inte om det finns särskilda bestämmelser om förlängning av ett avtal eller om konsumenten efter förlängningen kan säga upp avtalet till upphörande inom tre månader från uppsägningen.
2 §
Avtalsvillkor som i jämförelse med bestämmelserna i denna lag är till nackdel för konsumenten är utan verkan mot honom eller henne.
3 §
Näringsidkaren ska inför en förlängning av avtalet påminna konsumenten om innebörden av ett villkor som avses i 1 § första stycket. Påminnelsen ska vara skriftlig och lämnas senast en månad före den tidpunkt då avtalet senast måste sägas upp.
Om näringsidkaren inte påminner konsumenten enligt första stycket, har konsumenten rätt att säga upp avtalet med omedelbar verkan. Har avtalstiden inte löpt ut, har konsumenten dock endast rätt att säga upp avtalet till avtalstidens utgång.
2014:1449
1. Denna lag träder i kraft den 1 mars 2015.
2. Lagen gäller endast för avtal som har ingåtts eller förlängts efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.