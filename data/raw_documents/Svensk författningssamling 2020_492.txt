Title: Förordning (2020:492) om Rättsmedicinalverkets elimineringsdatabas
SFS Number: Svensk författningssamling 2020:492
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020492-om-rattsmedicinalverkets_sfs-2020-492/
Source Link: http://rkrattsbaser.gov.se/sfst?bet=2020:492
Amendment Register Link: http://rkrattsbaser.gov.se/sfsr?bet=2020:492
Ministry/Authority: Justitiedepartementet DÅ
Issued: 2020-06-11
Metadata: {"Utfärdad": "2020-06-11"}

==================================================

Förordning (2020:492) om Rättsmedicinalverkets elimineringsdatabas
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:492
Departement/myndighet
:   
Justitiedepartementet DÅ
Utfärdad
:   
2020-06-11
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns kompletterande föreskrifter till  lagen (2020:422) om Rättsmedicinalverkets elimineringsdatabas.
2 §
Begrepp och uttryck som används i denna förordning har  samma innebörd och tillämpningsområde som i lagen (2020:422)  om Rättsmedicinalverkets elimineringsdatabas.
Skyldighet att lämna prov
3 §
Skyldigheten att lämna prov för dna-analys enligt 6 §  lagen (2020:422) om Rättsmedicinalverkets elimineringsdatabas  omfattar
1. den som är anställd vid Rättsmedicinalverket och arbetar  med rättsgenetisk verksamhet,
2. den som är anställd vid Rättsmedicinalverket och arbetar  med rättsmedicinsk eller rättskemisk verksamhet som innefattar  tagande eller hantering av dna-prover som ska analyseras i  Rättsmedicinalverkets rättsgenetiska verksamhet,
3. den som regelbundet vistas i lokaler som används av  Rättsmedicinalverket och där det bedrivs sådan verksamhet som  anges i 1 eller 2, och
4. anställda hos tillverkare eller leverantörer av  förbrukningsmaterial som används vid dna-analyser.
Rättsmedicinalverket får meddela närmare föreskrifter om vilka  som är skyldiga att lämna prov för dna-analys enligt första  stycket.
4 §
Rättsmedicinalverket får i enskilda fall besluta om vilka  som ska omfattas av skyldigheten att lämna prov för dna-analys  enligt 7 § lagen (2020:422) om Rättsmedicinalverkets  elimineringsdatabas.
Sökning
5 §
Sökning i elimineringsdatabasen får endast göras av  särskilt angivna tjänstemän vid Rättsmedicinalverket.
Förfarandet vid överensstämmelser
6 §
Av 9 § lagen (2020:422) om Rättsmedicinalverkets  elimineringsdatabas framgår det vilka dna-profiler som får  jämföras med dna-profiler i elimineringsdatabasen.
En uppgift om överensstämmelse mellan en dna-profil i  elimineringsdatabasen och en annan dna-profil får endast  behandlas av de särskilt angivna tjänstemän vid  Rättsmedicinalverket som har till uppgift att utreda kontami-
neringar vid dna-analyser.
7 §
Om en dna-profil som har tagits fram inom ramen för en  utredning av brott överensstämmer med en dna-profil i  elimineringsdatabasen, ska Rättsmedicinalverket lämna  information om detta dels till den som har begärt dna-
analysen, dels till förundersökningsledaren. Informationen ska  inte innehålla uppgift om vem dna-profilen avser.
Ytterligare föreskrifter
8 §
Rättsmedicinalverket ska löpande föra en förteckning över  de tjänstemän som utför uppgifter enligt 5 och 6 §§.
9 §
Rättsmedicinalverket får meddela föreskrifter om  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.