Title: Lag (1998:493) om trafikskolor
SFS Number: Svensk författningssamling 1998:493
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998493-om-trafikskolor_sfs-1998-493/
Source Link: http://rkrattsbaser.gov.se/sfst?bet=1998:493
Amendment Register Link: http://rkrattsbaser.gov.se/sfsr?bet=1998:493
Ministry/Authority: Landsbygds- och infrastrukturdepartementet RSIB TM
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2022:1207"}

==================================================

Lag (1998:493) om trafikskolor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:493
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1998-06-11
Ändrad
:   
t.o.m. SFS 2022:1207
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Med trafikskola avses yrkesmässig utbildning av förare av fordon som kräver särskild behörighet.
Bestämmelserna i denna lag tillämpas inte på sådan förarutbildning som avses i lagen (2009:121) om utbildning till förare av mopeder, snöskotrar och terränghjulingar.
Lag (2009:123)
.
2 §
Trafikskola får drivas endast efter tillstånd av Transportstyrelsen.
Tillstånd får meddelas fysisk eller juridisk person, som med hänsyn till sina personliga och ekonomiska förhållanden och omständigheterna i övrigt bedöms ha förutsättningar att driva trafikskola på sådant sätt att kravet på god förarutbildning blir tillgodosett.
Lag (2008:1371)
.
3 §
En trafikskola skall ha en godkänd trafikskolechef, som svarar för att skolan drivs på det sätt som sägs i 2 §, och en eller flera godkända utbildningsledare, som är ansvariga för utbildningsarbetet.
Om det behövs med hänsyn till omfattningen av skolans verksamhet, skall det vid skolan utöver utbildningsledare finnas en eller flera godkända trafiklärare.
Frågor om godkännande som trafikskolechef, utbildningsledare eller trafiklärare prövas av Transportstyrelsen.
Lag (2008:1371)
.
4 §
För godkännande som trafiklärare eller utbildningsledare skall sökanden
1. ha fyllt 21 år,
2. ha ett körkort med förarbehörighet B och under sammanlagt minst tre av de senaste tio åren haft ett körkort med sådan behörighet, och
3. ha den behörighet som utbildningen avser.
Vad som sägs i 4 kap. 7 § andra stycket körkortslagen
(1998:488) om hinder mot att meddela godkännande tillämpas även i fråga om godkännande som trafiklärare eller utbildningsledare.
Ett godkännande som trafiklärare eller utbildningsledare kan begränsas till att avse utbildning för en eller flera behörigheter.
Med körkort i första stycket jämställs körkort utfärdat i en annan stat inom Europeiska ekonomiska samarbetsområdet (EES).
Lag (2004:1086)
.
5 §
Transportstyrelsen får återkalla tillståndet att driva trafikskola, om
1. tillståndshavaren visar sig vara olämplig att driva trafikskola,
2. utbildningen i trafikskola bedrivs i strid mot gällande föreskrifter eller i övrigt på ett otillfredsställande sätt, eller
3. undervisning inte har bedrivits vid skolan under de senaste tolv månaderna.
Lag (2008:1371)
.
6 §
Om Transportstyrelsen finner att den som har godkänts som trafikskolechef, utbildningsledare eller trafiklärare är olämplig, får styrelsen återkalla godkännandet.
Lag (2008:1371)
.
7 §
Har trafikskolans tillståndshavare, trafikskolechef, utbildningsledare eller trafiklärare gjort sig skyldig till något förfarande eller någon försummelse som kan leda till att tillståndet eller godkännandet återkallas, men det kan antas att han kommer att rätta till felet eller bristen utan sådan åtgärd, får Transportstyrelsen meddela varning.
Lag (2008:1371)
.
8 §
Transportstyrelsens beslut enligt denna lag får överklagas hos allmän förvaltningsdomstol. Beslut om varning enligt 7 §
får inte överklagas.
Prövningstillstånd krävs vid överklagande till kammarrätten.
Lag (2008:1371)
.
9 §
Den som driver trafikskola utan tillstånd döms till  fängelse i högst två år. Om brottet är ringa döms till böter  eller fängelse i högst sex månader.
Den som driver trafikskola med tillstånd men utan att följa  denna lag eller föreskrifter som har meddelats med stöd av  lagen döms till böter.
Det ska inte dömas till ansvar enligt andra stycket om  gärningen är belagd med straff i brottsbalken eller  bidragsbrottslagen (2007:612).
Lag (2022:1207)
.
10 §
Regeringen eller den myndighet som regeringen  bestämmer får meddela ytterligare föreskrifter om
1. trafikskolor,
2. kompetenskrav för godkända trafikskolechefer,  utbildningsledare och trafiklärare, och
3. utbildningen vid trafikskolor.
Regeringen eller den myndighet som regeringen bestämmer får  meddela föreskrifter om
1. avgifter för tillsyn och ärendehandläggning enligt denna  lag och enligt föreskrifter som har meddelats med stöd av  lagen, och
2. trafikskolors skyldighet att i ärenden om körkortslån  lämna uppgifter om elever.
Lag (2018:1117)
.
Övergångsbestämmelser
2008:1371
Denna lag träder i kraft den 1 januari 2009. Vid tillämpning av 7 a § förvaltningsprocesslagen (1971:291) ska Transportstyrelsen vara den enskildes motpart.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.