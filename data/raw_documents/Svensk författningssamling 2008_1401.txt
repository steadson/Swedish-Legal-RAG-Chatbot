Title: Förordning (2008:1401) med instruktion för Diskrimineringsombudsmannen
SFS Number: Svensk författningssamling 2008:1401
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20081401-med-instruktion-for_sfs-2008-1401/
Source Link: http://rkrattsbaser.gov.se/sfst?bet=2008:1401
Amendment Register Link: http://rkrattsbaser.gov.se/sfsr?bet=2008:1401
Ministry/Authority: Arbetsmarknadsdepartementet MRD
Issued: 2008-12-18
Metadata: {"Utfärdad": "2008-12-18", "Ändrad": "t.o.m. SFS 2022:1299"}

==================================================

Förordning (2008:1401) med instruktion för Diskrimineringsombudsmannen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:1401
Departement/myndighet
:   
Arbetsmarknadsdepartementet MRD
Utfärdad
:   
2008-12-18
Ändrad
:   
t.o.m. SFS 2022:1299
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Diskrimineringsombudsmannen har de uppgifter som följer av  diskrimineringslagen (2008:567), lagen (2008:568) om  Diskrimineringsombudsmannen, föräldraledighetslagen 
(1995:584), lagen (1988:1465) om ledighet för närståendevård  och lagen (1998:209) om rätt till ledighet av trängande  familjeskäl.
Diskrimineringsombudsmannen ska, i relevanta delar, i sin  årsredovisning redovisa resultatet av sin verksamhet fördelat  på kvinnor och män. Förordning (2022:1299).
2 §
Diskrimineringsombudsmannen ska följa och analysera utvecklingen inom sitt ansvarsområde.
Ledning
3 §
Diskrimineringsombudsmannen leds av en myndighetschef.
Anställningar och uppdrag
4 §
Ombudsmannen är myndighetschef.
Rådgivande organ
5 §
Vid myndigheten ska det finnas ett råd.
Rådet har till uppgift att ge myndigheten råd och stöd genom att tillföra myndigheten sakkunskap och bredd i diskrimineringsfrågor och i andra frågor som har betydelse för verksamheten.
Rådet består av ombudsmannen, som är ordförande, och högst tio ledamöter som utses av ombudsmannen.
Personalansvarsnämnd
6 §
Vid myndigheten ska det finnas en personalansvarsnämnd.
Tillämpligheten av vissa förordningar
7 §
Myndigheten ska tillämpa personalföreträdarförordningen
(1987:1101).
Undantag från myndighetsförordningen
8 §
Följande bestämmelse i myndighetsförordningen (2007:515)
ska inte tillämpas på myndigheten: 7 § om medverkan i EU-
arbetet och annat internationellt samarbete.
Ärendenas handläggning
9 §
Har upphävts genom förordning (2011:169).
10 §
Myndigheten får bevilja den som på kallelse har inställt sig för att höras under utredningen av ett ärende skälig ersättning av allmänna medel för kostnader för resa och uppehälle.
Övergångsbestämmelser
2011:169
Äldre bestämmelser gäller om ett beslut om delgivning enligt 15-17 §§ delgivningslagen (1970:428) har fattats före den 1 april 2011 eller om en handling har skickats eller lämnats före denna tidpunkt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.