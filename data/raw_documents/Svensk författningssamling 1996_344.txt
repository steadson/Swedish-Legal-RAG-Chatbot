Title: Förordning (1996:344) om gruppundantag enligt 17 §
konkurrenslagen (1993:20) för avtal om forskning 
och utveckling
SFS Number: Svensk författningssamling 1996:344
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1996344-om-gruppundantag-enligt-17-s_sfs-1996-344/
Source Link: http://rkrattsbaser.gov.se/sfst?bet=1996:344
Amendment Register Link: http://rkrattsbaser.gov.se/sfsr?bet=1996:344
Ministry/Authority: Näringsdepartementet
Issued: 1996-05-09
Metadata: {"Utfärdad": "1996-05-09", "Ändrad": "t.o.m. SFS 1998:120"}

==================================================

Förordning (1996:344) om gruppundantag enligt 17 §
konkurrenslagen (1993:20) för avtal om forskning 
och utveckling
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:344
Departement/myndighet
:   
Näringsdepartementet
Utfärdad
:   
1996-05-09
Ändrad
:   
t.o.m. SFS 1998:120
Tidsbestämd
: 
2001-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Under de villkor som föreskrivs i denna förordning gäller för avtal om forskning och utveckling gruppundantag enligt 17 §
konkurrenslagen (1993:20) från förbudet i 6 § samma lag.
2 §
Denna förordning tillämpas på avtal som träffas mellan företag för
1. gemensam forskning och utveckling avseende varor eller metoder och gemensamt utnyttjande av resultaten av denna forskning och utveckling,
2. gemensamt utnyttjande av resultaten av forskning och utveckling avseende varor eller metoder som gemensamt har bedrivits inom ramen för ett tidigare ingånget avtal mellan samma företag, eller
3. gemensam forskning och utveckling avseende varor eller metoder utan gemensamt utnyttjande av resultaten.
3 §
I fråga om avtalen tillämpas vad som anges i kommissionens förordning (EEG) nr 418/85 av den 19 december 1984 om tillämpning av fördragets artikel 85.3 på grupper av avtal om forskning och utveckling2 på motsvarande sätt, med undantag av artiklarna 1.1, 3.2, 3.4, 3.5, 7, 8, 10, 11 och 13 samt med de ändringar som följer av 4-6 §§.
4 §
Vidare tillämpas ändringsbestämmelserna i artikel 2, samt häremot svarande del i ingressen, i kommissionens förordning (EEG) nr 151/93 av den 23 december 1992 om ändring av förordningarna (EEG) nr 417/85, (EEG) nr 418/85, (EEG) nr 2349/84 och (EEG) nr 556/89 om tillämpning av fördragets artikel 85.3 på vissa grupper av specialiseringsavtal, avtal om forskning och utveckling, patentlicensavtal och know-howlicensavtal3 på motsvarande sätt. Dock gäller de ändringar som följer av 6 §.
5 §
I den förordning som anges i 3 § skall i artikel 3, som innehåller bestämmelser om marknadsandelsgränser, i punkt 1 "Om parterna inte är konkurrerande tillverkare av varor som kan förbättras eller ersättas av de varor som omfattas av avtalet, skall undantaget enligt artikel 1" ersättas med "Undantaget enligt artikel 1 skall". Vidare skall i artikel 5.2 "artikel 85.1" ersättas med "6 §
konkurrenslagen (1993:20)" samt i artikel 4.1 e) "såvida inte vid avtalets ingående två eller flera av parterna är konkurrenter enligt artikel 3" utgå. Hänvisningar till artikel 1 skall avse 1 § i förening med 2 §.
6 §
I den förordning som anges i 4 § skall i artikel 2.2 "punkterna 2 och 3" ersättas med "punkt 3". Vidare skall i artikel 2.3
"punkterna 3 och 4" ersättas med "punkterna 3 och 3 a" samt "punkt 5"
ersättas med "punkt 4". Hänvisningar till artikel 1 skall avse 1 § i förening med 2 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.