Title: Lag (1977:266) om statlig ersättning vid ideell skada m.m.
SFS Number: Svensk författningssamling 1977:266
URL: https://www.riksdagen.se/sv/dokument-och-lagar/dokument/svensk-forfattningssamling/lag-1977266-om-statlig-ersattning-vid-ideell_sfs-1977-266/
Source Link: http://rkrattsbaser.gov.se/sfst?bet=1977:266
Amendment Register Link: http://rkrattsbaser.gov.se/sfsr?bet=1977:266
Ministry/Authority: Socialdepartementet
Issued: 1977-04-28
Metadata: {"Utfärdad": "1977-04-28", "Ändrad": "t.o.m. SFS 2017:555"}

==================================================

Lag (1977:266) om statlig ersättning vid ideell skada m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:266
Departement/myndighet
:   
Socialdepartementet
Utfärdad
:   
1977-04-28
Ändrad
:   
t.o.m. SFS 2017:555
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Den som ådrar sig skada som Försäkringskassan har godkänt  enligt bestämmelserna om statligt personskadeskydd i 43 kap.  socialförsäkringsbalken eller den som ådrar sig skada som  Pensionsmyndigheten har godkänt enligt bestämmelserna om  statligt personskadeskydd i 87 och 88 kap.  socialförsäkringsbalken har rätt till ersättning av staten  enligt denna lag.
Om skadan har ådragits under ledighet eller annan fritid vid  vistelse utanför förläggningsplats eller annan plats där  verksamheten i fråga bedrivs, och skadan inte har orsakats av  olycksfall vid färd till eller från nämnda plats då färden  föranleddes av och stod i nära samband med verksamheten,  utges ersättning endast till den som fullgör grundutbildning  eller repetitionsutbildning enligt lagen (1994:1809) om  totalförsvarsplikt samt till den som genomgår militär  utbildning inom Försvarsmakten som rekryt och som har skadats  under tjänstgöringen.
Lag (2017:555)
.
2 §
Rätten till ersättning avser de förmåner och belopp som skulle ha utgått om den skadade hade haft rätt till ersättning enligt avtalet om ersättning vid personskada (PSA).
Den som avses i 7 kap. 2 § 3-6 socialförsäkringsbalken har dock endast rätt till ersättning för sveda och värk, lyte eller annat stadigvarande men samt olägenheter i övrigt till följd av skadan.
Vid skada som avses i 1 § andra stycket utges ersättning endast för sveda och värk, lyte eller annat stadigvarande men samt olägenheter i övrigt till följd av skadan.
Bestämmelserna i 43 kap. 20 § socialförsäkringsbalken har motsvarande tillämpning i fråga om ersättning enligt denna lag.
Lag (2010:1221)
.
3 §
Staten inträder i den skadades rätt till skadestånd eller trafikskadeersättning intill belopp som utges enligt denna lag.
Om ersättning enligt denna lag endast utges för ideell skada inträder staten dock endast i den skadades rätt till skadestånd eller trafikskadeersättning för sådan skada.
Lag (1991:469)
.
4 §
Om ersättning enligt denna lag beslutar den myndighet som regeringen bestämmer.
Den som är missnöjd med ett beslut enligt denna lag får hänskjuta frågan till prövning inför Skiljenämnden i vissa trygghetsfrågor.
Bestämmelserna i avtalet om ersättning vid personskada (PSA)
och för den angivna nämnden gäller även i övrigt i tillämpliga delar i ärende enligt denna lag.
Lag (2002:230)
.
Övergångsbestämmelser
1991:469
Denna lag träder i kraft den 1 juli 1991. Äldre föreskrifter tillämpas på skada som inträffat före ikraftträdandet.
1994:2074
Denna lag träder i kraft den 1 juli 1995. De nya bestämmelserna tillämpas även på den som tjänstgör enligt den upphävda lagen
(1980:1021) om militär grundutbildning för kvinnor. Äldre bestämmelser tillämpas fortfarande på skada som någon ådragit sig vid tjänstgöring före ikraftträdandet.
2002:230
Denna lag träder i kraft den 1 juli 2002. För skada som inträffat före ikraftträdandet tillämpas 2 § andra stycket i sin äldre lydelse för den som avses i 1 § första stycket 4--6 lagen (1977:265) om statligt personskadeskydd.
2002:280
1. Denna lag träder i kraft den 1 juli 2002.
2. Äldre bestämmelser gäller för skador som har inträffat före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.