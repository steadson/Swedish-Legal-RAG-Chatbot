Title: Förordning (2010:1157) om polisens allmänna spaningsregister
SFS Number: Svensk författningssamling 2010:1157
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101157-om-polisens-allmanna_sfs-2010-1157/
Source Link: http://rkrattsbaser.gov.se/sfst?bet=2010:1157
Amendment Register Link: http://rkrattsbaser.gov.se/sfsr?bet=2010:1157
Ministry/Authority: Justitiedepartementet L4
Issued: 2010-10-28
Metadata: {"Utfärdad": "2010-10-28", "Ändrad": "t.o.m. SFS 2014:1182"}

==================================================

Förordning (2010:1157) om polisens allmänna spaningsregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1157
Departement/myndighet
:   
Justitiedepartementet L4
Utfärdad
:   
2010-10-28
Ändrad
:   
t.o.m. SFS 2014:1182
Tidsbestämd
: 
2017-03-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
I denna förordning finns kompletterande föreskrifter om sådan behandling av personuppgifter som omfattas av lagen (2010:362) om polisens allmänna spaningsregister.
Begrepp och uttryck som används i denna förordning har samma innebörd och tillämpningsområde som i lagen.
2 §
Har upphävts genom förordning (2014:1182).
3 §
Direktåtkomst till uppgifter som behandlas enligt lagen
(2010:362) om polisens allmänna spaningsregister får inte medges innan Polismyndigheten har försäkrat sig om att den mottagande myndigheten uppfyller Polismyndighetens krav på behörighet och säkerhet. Förordning (2014:1182).
4 §
Begränsningen i 19 § första meningen lagen (2010:362)
om polisens allmänna spaningsregister gäller inte för myndigheter som får ha direktåtkomst enligt 20 § samma lag.
5 §
Om det följer av en internationell överenskommelse får fler personuppgifter än vad som anges i 19 § första meningen lagen (2010:362) om polisens allmänna spaningsregister lämnas ut på medium för automatiserad behandling till Europol och Interpol.
Gallring
6 §
Polismyndigheten får, efter samråd med Riksarkivet, meddela närmare föreskrifter om gallring.
Förordning (2014:1182).
7 §
Riksarkivet får, efter samråd med Polismyndigheten, meddela föreskrifter om att uppgifter som ska gallras enligt 21-23 §§ lagen (2010:362) om polisens allmänna spaningsregister får bevaras för historiska, statistiska eller vetenskapliga ändamål. Förordning (2014:1182).
8 §
Polismyndigheten får meddela de ytterligare föreskrifter som behövs för verkställighet av lagen (2010:362) om polisens allmänna spaningsregister och denna förordning.
Förordning (2014:1182).
9 §
Innan Polismyndigheten meddelar föreskrifter med stöd av denna förordning ska myndigheten samråda med Datainspektionen i frågor som anges i 8 och 9 §§ lagen (2010:362) om polisens allmänna spaningsregister och med både Datainspektionen och Säkerhets- och integritetsskyddsnämnden i frågor som anges i 12 och 14 §§ den lagen. Förordning (2014:1182).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.