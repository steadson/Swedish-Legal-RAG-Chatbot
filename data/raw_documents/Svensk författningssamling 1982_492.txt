Title: Förordning (1982:492) om statsbidrag till
studie- och yrkesorientering i gymnasieskolan
budgetåret 1982/83
SFS Number: Svensk författningssamling 1982:492
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1982492-om-statsbidrag-tillstudie-_sfs-1982-492/
Source Link: http://rkrattsbaser.gov.se/sfst?bet=1982:492
Amendment Register Link: http://rkrattsbaser.gov.se/sfsr?bet=1982:492
Ministry/Authority: Utbildningsdepartementet
Issued: 1982-06-10
Metadata: {"Utfärdad": "1982-06-10"}

==================================================

Förordning (1982:492) om statsbidrag till
studie- och yrkesorientering i gymnasieskolan
budgetåret 1982/83
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:492
Departement/myndighet
:   
Utbildningsdepartementet
Utfärdad
:   
1982-06-10
Tidsbestämd
: 
1983-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
För budgetåret 1982/83 har kommunerna rätt att få statsbidrag för  studie- och yrkesorientering (syo) i gymnasieskolan enligt  föreskrifterna i denna förordning.
Med kommun avses i förordningen även landstingskommuner och  kommunalförbund.
2 §
Statsbidraget beräknas med hänsyn till antalet elever i kommunens  gymnasieskola den 15 september 1982. Elever i högre specialkurser och  gymnasial lärlingsutbildning medräknas dock inte.
3 §
I statsbidraget ingår bidrag till socialavgifter och  pensionskostnader motsvarande reducerat lönekostnadspålägg.
4 §
Som villkor för statsbidrag gäller att kommunen för syo i  gymnasieskolan gör insatser som i förhållande till antalet elever når  åtminstone samma nivå som den statsbidragstäckta verksamheten  budgetåret 1981/82.
5 §
Statsbidrag rekvireras hos skolöverstyrelsen.
6 §
Kommunerna får för varje kvartal rekvirera statsbidrag motsvarande  det delbelopp per elev som hänför sig till kvartalet. Om inte  regeringen föreskriver annat skall delbeloppet beräknas till 40  kronor.
7 §
Skolöverstyrelsen beslutar om bidrag och betalar ut detta snarast.  Utbetalning får dock ske tidigast i oktober för kvartalet juli--  september, i januari för kvartalet oktober--december, i april för  kvartalet januari--mars och i juli för kvartalet april--juni.
8 §
Statsbidrag som lämnas till landstingskommuner eller till  kommunalförbund i vilka en landstingskommun ingår och som grundas på  antalet elever i utbildning inom vårdområdet skall minskas med 20  procent enligt föreskrifterna i förordningen (1981:449) om minskning  av vissa statsbidrag till kommunal utbildning.
Statsbidrag i övrigt skall minskas med två procent enligt  föreskrifterna i nämnda förordning.
9 §
Skolöverstyrelsen meddelar de närmare föreskrifter som behövs för  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.