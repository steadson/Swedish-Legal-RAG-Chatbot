Title: Förordning (2007:1121) med instruktion för Elsäkerhetsverket
SFS Number: Svensk författningssamling 2007:1121
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071121-med-instruktion-for_sfs-2007-1121/
Source Link: http://rkrattsbaser.gov.se/sfst?bet=2007:1121
Amendment Register Link: http://rkrattsbaser.gov.se/sfsr?bet=2007:1121
Ministry/Authority: Klimat- och näringslivsdepartementet RSE
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2022:1662"}

==================================================

Förordning (2007:1121) med instruktion för Elsäkerhetsverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1121
Departement/myndighet
:   
Klimat- och näringslivsdepartementet RSE
Utfärdad
:   
2007-11-29
Ändrad
:   
t.o.m. SFS 2022:1662
Övrig text
:   
Rättelseblad 2016:179 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Elsäkerhetsverket är förvaltningsmyndighet för tekniska  säkerhetsfrågor på elområdet. Myndigheten har till uppgift att  förebygga skador orsakade av elektricitet på person och  egendom samt störningar på radiokommunikation och  näringsverksamhet inom området elektromagnetisk kompatibilitet 
(EMC). Myndigheten ska svara för att bygga upp, upprätthålla  och utveckla en god säkerhetsnivå för elektriska anläggningar  och elektrisk utrustning. Myndigheten ska också verka för en  tillfredsställande elektromagnetisk kompatibilitet.  Förordning (2022:1662).
2 §
Med stöd av bestämmelser i lag eller förordning ger  myndigheten auktorisation att utföra elinstallationsarbete  samt är tillsynsmyndighet för personer med sådan auktorisation  och för elinstallationsföretag, elektriska anläggningar och  elektrisk utrustning. Förordning (2022:1662).
3 §
Myndigheten utför de uppgifter som följer av förordningen 
(2016:157) om erkännande av yrkeskvalifikationer.  Förordning (2016:179).
3 a §
Myndigheten har till uppgift att utöva marknadskontroll  inom sitt ansvarsområde. Förordning (2022:1166).
4 §
Myndigheten ska
1. se till att de regelverk och rutiner som myndigheten  disponerar över är kostnadseffektiva och enkla att följa och  förstå för medborgare och företag, och
2. integrera ett jämställdhetsperspektiv i sin verksamhet.  Förordning (2022:1662).
Ledning
5 §
Myndigheten leds av en myndighetschef.
Särskilda organ
6 §
Inom myndigheten finns ett rådgivande organ som benämns  Elsäkerhetsrådet. Rådet ska bistå myndigheten i strategiska  frågor som rör myndighetens verksamhetsområde.
Elsäkerhetsrådet består av myndighetschefen, som är  ordförande, och högst nio andra ledamöter.  Förordning (2022:1662).
Anställningar och uppdrag
7 §
Generaldirektören är myndighetschef. Förordning (2022:1662).
8 §
Ledamöterna i Elsäkerhetsrådet utses av myndighetschefen  för en bestämd tid. Förordning (2022:1662).
9 §
Endast den som är svensk medborgare får inneha eller utöva  anställning som chef inom myndighetens organisation för  anläggningstillsyn. Förordning (2022:1662).
Personalansvarsnämnd
10 §
Vid myndigheten ska det finnas en personalansvarsnämnd.
Tillämpligheten av viss förordning
11 §
Myndigheten ska tillämpa personalföreträdarförordningen 
(1987:1101). Förordning (2022:1662).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.