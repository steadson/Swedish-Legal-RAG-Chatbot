Title: Lag (2022:759) om Fondtorgsnämnden
SFS Number: Svensk författningssamling 2022:759
URL: https://www.riksdagen.se/sv/dokument-och-lagar/dokument/svensk-forfattningssamling/lag-2022759-om-fondtorgsnamnden_sfs-2022-759/
Source Link: http://rkrattsbaser.gov.se/sfst?bet=2022:759
Amendment Register Link: http://rkrattsbaser.gov.se/sfsr?bet=2022:759
Ministry/Authority: Socialdepartementet
Issued: 2022-06-02
Metadata: {"Utfärdad": "2022-06-02"}

==================================================

Lag (2022:759) om Fondtorgsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:759
Departement/myndighet
:   
Socialdepartementet
Utfärdad
:   
2022-06-02
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna lag finns bestämmelser om Fondtorgsnämnden.
2 §
Fondtorgsnämnden ska verka för att målen för  premiepensionssystemet uppnås genom att förvalta  premiepensionens fondtorg.
3 §
Fondtorgsnämnden ska upphandla fonder till fondtorget för  premiepensionen enligt lagen (2022:760) om upphandling av  fonder till premiepensionens fondtorg.
Fondtorgsnämnden ska ingå sådana fondavtal som avses i 1 kap. 
3 § lagen om upphandling av fonder till premiepensionens  fondtorg.
4 §
Fondtorgsnämnden ska granska att fondförvaltare och fonder  löpande uppfyller villkoren i fondavtalen.
Fondtorgsnämnden ska även regelbundet utvärdera  fondförvaltarnas förvaltning av medlen i de upphandlade  fonderna.
5 §
Fondtorgsnämnden ska fortlöpande förvalta premiepensionens  fondtorg enligt 64 kap. 3 a-3 c §§ socialförsäkringsbalken.
6 §
Fondtorgsnämnden ska ta ut en avgift från de  fondförvaltare som ger in en anbudsansökan eller ett anbud i  en upphandling enligt lagen (2022:760) om upphandling av  fonder till premiepensionens fondtorg för att täcka  myndighetens kostnader för att granska och pröva anbudsansökan  eller anbudet.
Fondförvaltaren ska betala avgiften senast när anbudsansökan  eller anbudet ges in. Om fondförvaltaren inte gör detta, ska  förvaltaren föreläggas att betala avgiften inom en viss tid.  Följer fondförvaltaren inte föreläggandet ska anbudsansökan  eller anbudet avvisas. Fondförvaltaren ska underrättas om  detta i föreläggandet.
Fondtorgsnämnden får, om det finns särskilda skäl, betala  tillbaka hela eller delar av avgiften.
7 §
Fondtorgsnämnden ska ta ut årliga avgifter från de  fondförvaltare som Fondtorgsnämnden har ingått fondavtal med  för att täcka sina kostnader för
1. upphandling av fonder enligt lagen (2022:760) om  upphandling av fonder till premiepensionens fondtorg, till den  del kostnaderna inte täcks av avgifter enligt 6 §, och
2. verksamhet enligt 4 § respektive 64 kap. 3 b och 3 c §§  socialförsäkringsbalken som har anknytning till  Fondtorgsnämndens verksamhet att förvalta fondtorget.
Fondtorgsnämnden bestämmer när avgiften ska tas ut.
8 §
Fondtorgsnämnden bestämmer hur avgifterna enligt 6 och 
7 §§ ska beräknas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.