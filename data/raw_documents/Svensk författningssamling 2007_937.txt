Title: Förordning (2007:937) med instruktion för Försvarets radioanstalt
SFS Number: Svensk författningssamling 2007:937
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007937-med-instruktion-for_sfs-2007-937/
Source Link: http://rkrattsbaser.gov.se/sfst?bet=2007:937
Amendment Register Link: http://rkrattsbaser.gov.se/sfsr?bet=2007:937
Ministry/Authority: Försvarsdepartementet
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2024:670"}

==================================================

Förordning (2007:937) med instruktion för Försvarets radioanstalt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:937
Departement/myndighet
:   
Försvarsdepartementet
Utfärdad
:   
2007-11-15
Ändrad
:   
t.o.m. SFS 2024:670
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Försvarets radioanstalt har till uppgift att bedriva signalspaning enligt lagen (2008:717) om signalspaning i försvarsunderrättelseverksamhet och till lagen anslutande förordning. Förordning (2008:927).
2 §
Försvarets radioanstalt ska särskilt
1. följa förändringen av signalmiljön i omvärlden, den tekniska utvecklingen och signalskyddet,
2. fortlöpande utveckla den teknik och metodik som behövs för att bedriva verksamheten, och
3. utföra matematiska bedömningar av kryptosystem för totalförsvaret.
2 a §
Försvarets radioanstalt ska upprätthålla kompetensen  för de nationella behoven i fråga om kryptologi.
Förordning (2015:379).
3 §
Försvarets radioanstalt ska biträda andra myndigheter vid värdering, utveckling, anskaffning och drift av signalspaningssystem.
3 a §
Försvarets radioanstalt ska stödja Försvarsmakten genom  att utveckla metodik och utbilda personal inom  signalspaningsområdet. Förordning (2015:379).
3 b §
Försvarets radioanstalt ska kunna stödja  Försvarsmaktens deltagande i internationella insatser med  kompetens, personal och materiel. Förordning (2015:379).
3 c §
Försvarets radioanstalt ska vidmakthålla och utveckla  signalreferensbibliotek för Försvarsmaktens behov.
Förordning (2015:379).
3 d §
Försvarets radioanstalt får på uppdrag av Försvarets  materielverk utföra prov och utveckling inom  teleteknikområdet. Förordning (2015:379).
3 e §
Försvarets radioanstalt ska stödja Försvarsmakten i  verksamhet som avser utveckling och vidmakthållande av  Försvarsmaktens cyberförsvarsförmåga.  Förordning (2020:1236).
4 §
Försvarets radioanstalt ska ha hög teknisk kompetens inom  informationssäkerhetsområdet. Försvarets radioanstalt får  efter begäran stödja sådana statliga myndigheter och enskilda  verksamhetsutövare som hanterar information som bedöms vara  känslig från sårbarhetssynpunkt eller i ett säkerhets- eller  försvarspolitiskt avseende. Försvarets radioanstalt ska  särskilt kunna
1. stödja insatser vid nationella kriser med it-inslag,
2. medverka till identifieringen av inblandade aktörer vid it-
relaterade hot mot samhällsviktiga system,
3. genomföra it-säkerhetsanalyser, och
4. ge annat tekniskt stöd.
Försvarets radioanstalt ska samverka med andra organisationer  inom informationssäkerhetsområdet såväl inom som utom landet.
Förordning (2022:776).
4 a §
Inom myndigheten finns ett nationellt  cybersäkerhetscenter med uppgift att utveckla och stärka  Sveriges samlade förmåga att förebygga, upptäcka och hantera  antagonistiska cyberhot och andra it-incidenter.
Förordning (2024:670).
Ledning
5 §
Försvarets radioanstalt leds av en myndighetschef.
Anställningar och uppdrag
6 §
Generaldirektören är myndighetschef.
7 §
Vid Försvarets radioanstalt finns en överdirektör.
7 a §
Regeringen beslutar om anställning som chef för det  nationella cybersäkerhetscentret. Förordning (2024:670).
Personalansvarsnämnd
8 §
Vid Försvarets radioanstalt ska det finnas en personalansvarsnämnd.
Integritetsskyddsråd
8 a §
Vid Försvarets radioanstalt finns ett integritetsskyddsråd med de uppgifter som följer av 11 § lagen
(2008:717) om signalspaning i försvarsunderrättelseverksamhet.
Förordning (2008:927).
8 b §
Integritetsskyddsrådet består av tre ledamöter.
Regeringen utser ordförande och övriga ledamöter i rådet. Rådet sammanträder på kallelse av ordföranden. Förordning (2008:927).
Tillämpligheten av vissa förordningar
9 §
Försvarets radioanstalt ska tillämpa  internrevisionsförordningen (2006:1228) och  personalföreträdarförordningen (1987:1101). Bestämmelserna i 
6 § personalföreträdarförordningen är dock tillämpliga endast  i fråga om beslut i administrativa ärenden.
Förordning (2024:157).
10 §
I fråga om anställning vid Försvarets radioanstalt tillämpas inte 6 § anställningsförordningen (1994:373).
Avgifter
11 §
Försvarets radioanstalt får ta ut avgifter för den  verksamhet som anges i 3, 3 a och 3 d §§ samt för drift av  personalmatsal. Inkomsterna från den avgiftsbelagda  verksamheten disponeras av myndigheten.
Myndigheten får meddela föreskrifter eller i enskilda fall  besluta om avgifternas storlek. Förordning (2018:2042).
Undantag från myndighetsförordningen
12 §
Försvarets radioanstalt ska inte tillämpa 29 §
myndighetsförordningen (2007:515) om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.