Title: Förordning (1997:407) om ersättningsgaranti vid
bodelning
SFS Number: Svensk författningssamling 1997:407
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997407-om-ersattningsgaranti-vid_sfs-1997-407/
Source Link: http://rkrattsbaser.gov.se/sfst?bet=1997:407
Amendment Register Link: http://rkrattsbaser.gov.se/sfsr?bet=1997:407
Ministry/Authority: Justitiedepartementet L2
Issued: 1997-06-05
Metadata: {"Utfärdad": "1997-06-05", "Ändrad": "t.o.m. SFS 2005:83"}

==================================================

Förordning (1997:407) om ersättningsgaranti vid
bodelning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:407
Departement/myndighet
:   
Justitiedepartementet L2
Utfärdad
:   
1997-06-05
Ändrad
:   
t.o.m. SFS 2005:83
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om tillämpning av bestämmelserna i 17 kap. 7 a § äktenskapsbalken om ersättningsgaranti vid bodelning.
Ansökan om ersättningsgaranti
2 §
En ansökan om ersättningsgaranti enligt 17 kap. 7 a §
äktenskapsbalken skall innehålla uppgifter om den sökandes ekonomiska och övriga förhållanden i den omfattning som Domstolsverket föreskriver. Uppgifterna om de ekonomiska förhållandena skall lämnas på heder och samvete. Den sökande skall också på heder och samvete intyga att det i ansökan har lämnats alla uppgifter som, såvitt den sökande vet, är av betydelse för bedömningen av ansökan och att de lämnade uppgifterna är riktiga.
Underrättelser
3 §
Har någon beviljats ersättningsgaranti enligt 17 kap. 7 a §
äktenskapsbalken skall domstolen, innan bodelningsförrättare förordnas, vid behov underrätta den som har föreslagits till bodelningsförrättare om garantin. Beviljas ersättningsgarantin efter det att rätten har förordnat en bodelningsförrättare, skall bodelningsförrättaren få ett skriftligt besked om garantin.
4 §
Har upphävts genom förordning (2005:83).
Utbetalning av ersättning till bodelningsförrättare
5 §
En ansökan från en bodelningsförrättare om utbetalning av ersättningsgaranti skall innehålla uppgift om den ersättning som begärs för arbete samt vilken tid som har lagts ned på uppdraget. Om bodelningsförrättaren är skyldig att redovisa mervärdesskatt skall han eller hon ange hur stor del av ersättningen som utgör mervärdesskatt.
Kostnadsräkningen skall ges in till den domstol som skall besluta om ersättningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.