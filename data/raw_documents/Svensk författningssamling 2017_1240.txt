Title: Förordning (2017:1240) om ansvar för vrak
SFS Number: Svensk författningssamling 2017:1240
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20171240-om-ansvar-for-vrak_sfs-2017-1240/
Source Link: http://rkrattsbaser.gov.se/sfst?bet=2017:1240
Amendment Register Link: http://rkrattsbaser.gov.se/sfsr?bet=2017:1240
Ministry/Authority: Justitiedepartementet L3
Issued: 2017-12-07
Metadata: {"Utfärdad": "2017-12-07"}

==================================================

Förordning (2017:1240) om ansvar för vrak
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1240
Departement/myndighet
:   
Justitiedepartementet L3
Utfärdad
:   
2017-12-07
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller kompletterande bestämmelser  till 11 a kap. sjölagen (1994:1009) om ansvar för vrak.  Förordningen är meddelad med stöd av 11 a kap. 15 § sjölagen  och 8 kap. 7 § regeringsformen.
De termer och uttryck som används i denna förordning har  samma betydelse som i 11 a kap. sjölagen.
Rapporteringsskyldighet
2 §
En rapport enligt 11 a kap. 6 § sjölagen (1994:1009) ska  innehålla uppgift om fartygsägarens namn och adressen där  denne bedriver sin huvudsakliga verksamhet. Rapporten ska  även innehålla uppgifter om
1. vrakets position,
2. vrakets typ, storlek och konstruktion,
3. skadans omfattning och vrakets skick,
4. arten av och mängden last ombord, inbegripet farliga och  skadliga ämnen,
5. typen av och mängden olja ombord, inbegripet bunkerolja  och smörjolja, och
6. andra omständigheter av betydelse för att fastställa om  vraket utgör en fara.
Åtgärder med anledning av ett vrak
3 §
Vid fastställande av om ett vrak utgör en fara enligt 
11 a kap. 8 § sjölagen (1994:1009) ska följande särskilt  beaktas:
1. vrakets typ, storlek och konstruktion samt akustiska och  magnetiska egenskaper hos vraket,
2. vattendjupet, strömmarna och bottentopografin i området  samt rådande meteorologiska och hydrografiska förhållanden,
3. minsta djup över vraket eller dess höjd över vattenytan,
4. om det finns särskilt känsliga havsområden som  identifierats och i förekommande fall pekats ut i enlighet  med riktlinjer som har antagits av den internationella  sjöfartsorganisationen, eller om det i enlighet med artikel 
211.6 i Förenta nationernas havsrättskonvention av den 10  december 1982 finns ett klart avgränsat område i den  ekonomiska zonen för vilket särskilda obligatoriska åtgärder  krävs,
5. arten av och mängden last respektive olja ombord på vraket  samt den skada lasten eller oljan kan förväntas orsaka om den  släpps ut i den marina miljön,
6. vrakets närhet till farleder, sjövägar och ruttsystem samt  sjötrafikens typ, täthet och omfattning i området,
7. vrakets påverkan på hamnar i området,
8. vrakets närhet till anläggningar, rörledningar, kablar för  telekommunikation och liknande anordningar utanför kusten,  och
9. andra omständigheter som kan göra det nödvändigt att  avlägsna vraket eller att vidta någon annan åtgärd för att  undanröja faran.
4 §
Innan Sjöfartsverket vidtar en åtgärd eller uppställer  villkor för fartygsägarens åtgärder enligt 11 a kap. 11 §  andra stycket och 12 § sjölagen (1994:1009) beträffande ett  utländskt fartyg i den ekonomiska zonen, ska samråd ske med  behörig myndighet i fartygets registreringsstat. Om ett vrak  kan påverka en annan stat än fartygets registreringsstat, ska  samråd ske även med behörig myndighet i den staten.  Utrikesdepartementet ansvarar för samråd i sådana fall. En  omedelbar åtgärd enligt 11 a kap. 12 § 3 sjölagen får dock  vidtas utan samråd om det är nödvändigt.
5 §
Innan en omedelbar åtgärd enligt 11 a kap. 12 § 3  sjölagen (1994:1009) vidtas ska Sjöfartsverket, om det är  möjligt, underrätta fartygets ägare om att en sådan åtgärd  kan komma att vidtas och, om det är fråga om ett utländskt  fartyg, även underrätta behörig myndighet i fartygets  registreringsstat.
Försäkring eller annan säkerhet för ett svenskt fartyg
6 §
Frågor om godkännande av en försäkring eller en säkerhet  som avses i 11 a kap. 20 § första stycket sjölagen 
(1994:1009) prövas av Transportstyrelsen.
Ett certifikat som avses i 11 a kap. 20 § tredje stycket  sjölagen utfärdas av Transportstyrelsen.
7 §
En ansökan om ett certifikat görs hos Transportstyrelsen.
8 §
En ansökan om ett certifikat ska innehålla ett intyg av  försäkringsgivaren eller den som har ställt annan säkerhet.  Av intyget ska det framgå att försäkringen eller säkerheten
1. täcker det ansvar som avses i 11 a kap. 20 § första  stycket sjölagen (1994:1009), och
2. under certifikatets giltighetstid kan upphöra att gälla  tidigare än tre månader från den dag ett skriftligt  meddelande om tiden för försäkringens eller säkerhetens  upphörande kom in till Transportstyrelsen endast om  certifikatet har getts in till Transportstyrelsen eller ett  nytt certifikat har utfärdats.
Intyget ska vara skrivet på svenska eller engelska.
Om Transportstyrelsen begär det, ska sökanden lämna in andra  handlingar som visar att försäkringsskyldigheten eller  skyldigheten att ställa säkerhet är uppfylld.
9 §
Ett certifikat som avses i 11 a kap. 20 § tredje stycket  sjölagen (1994:1009) ska utfärdas på ett formulär enligt  bilagan till denna förordning. För ett fartyg som ägs av  staten ska formulär 1 användas och för ett annat svenskt  fartyg formulär 2.
Transportstyrelsen ska sända certifikatet till fartygets  ägare.
Försäkring eller annan säkerhet för ett utländskt fartyg
10 §
För ett utländskt fartyg som är registrerat i en  konventionsstat och inte ägs av en främmande stat ska ett  certifikat som avses i 11 a kap. 21 § andra stycket sjölagen 
(1994:1009) vara utfärdat eller bestyrkt av en behörig  myndighet i registreringsstaten.
Certifikatet ska vara skrivet på engelska eller franska eller  innehålla en översättning till ett av dessa språk.
Certifikatet ska innehålla de uppgifter som anges i formulär 
2 i bilagan till denna förordning.
11 §
För ett utländskt fartyg som inte är registrerat i en  konventionsstat och inte ägs av en främmande stat ska ett  certifikat som avses i 11 a kap. 21 § andra stycket sjölagen 
(1994:1009) utfärdas av Transportstyrelsen.
En ansökan om ett certifikat görs hos Transportstyrelsen  senast trettio dagar innan fartyget kan förväntas komma till  en svensk hamn eller en tilläggsplats som är belägen inom  svenskt sjöterritorium.
Ansökan ska vara skriven på svenska eller engelska och  innehålla uppgift om
1. fartygets namn, registerbeteckning,  IMO-identifikationsnummer, nationalitet och hemort,
2. fartygsägarens namn och den adress där denne bedriver sin  huvudsakliga verksamhet,
3. försäkringens eller säkerhetens art och giltighetstid,  samt
4. namn på försäkringsgivaren eller den som har ställt annan  säkerhet och den adress där denne bedriver sin huvudsakliga  verksamhet samt den adress där försäkringen har utfärdats  eller säkerheten ställts.
12 §
En ansökan om ett certifikat som avses i 11 § ska  innehålla ett intyg av försäkringsgivaren eller den som har  ställt annan säkerhet. Av intyget ska det framgå att  försäkringen eller säkerheten
1. täcker det ansvar som avses i 11 a kap. 21 § första  stycket sjölagen (1994:1009), och
2. under certifikatets giltighetstid kan upphöra att gälla  tidigare än tre månader från den dag ett skriftligt  meddelande om tiden för försäkringens eller säkerhetens  upphörande kom in till Transportstyrelsen endast om  certifikatet har getts in till Transportstyrelsen eller ett  nytt certifikat har utfärdats.
Intyget ska vara skrivet på svenska eller engelska.
Om Transportstyrelsen begär det, ska sökanden lämna in andra  handlingar som visar att försäkringsskyldigheten eller  skyldigheten att ställa säkerhet är uppfylld.
13 §
Om Transportstyrelsen anser att försäkringen eller  säkerheten för ett fartyg som avses i 11 § är betryggande,  ska ett certifikat utfärdas på formulär 2 i bilagan till  denna förordning.
Transportstyrelsen ska sända certifikatet till fartygets  ägare.
14 §
Ett certifikat som har utfärdats i en annan  konventionsstat för ett fartyg som avses i 11 § ska  jämställas med ett certifikat som har utfärdats av  Transportstyrelsen enligt 13 §.
15 §
För ett fartyg som ägs av en främmande stat ska ett  certifikat som avses i 11 a kap. 21 § andra stycket sjölagen 
(1994:1009) vara utfärdat av en behörig myndighet i den  staten.
Övriga bestämmelser
16 §
Transportstyrelsen ska i samarbete med Tullverket och  Kustbevakningen kontrollera att den skyldighet att ha  försäkring eller ställa säkerhet som föreskrivs i 11 a kap.  sjölagen (1994:1009) fullgörs. Det ska också kontrolleras att  certifikat medförs ombord på fartyg enligt 11 a kap. 20 eller 
21 § samma lag.
17 §
Transportstyrelsen får meddela föreskrifter om  rapporteringsskyldighet, utfärdande av varningar,  fastställande av vrakets position, fastställande av fara och  utmärkning samt om avlägsnande av vrak och andra åtgärder för  att undanröja faran. Innan Transportstyrelsen meddelar sådana  föreskrifter ska Sjöfartsverket yttra sig.
18 §
Transportstyrelsen får meddela de föreskrifter som  behövs för verkställigheten av 6-15 §§ och om avgifter för  prövningen av ansökningar om certifikat. Transportstyrelsen  får efter samråd med Tullverket och Kustbevakningen meddela  de föreskrifter som behövs för verkställigheten av 16 §.
Bilaga
FORMULÄR 1
Certifikat för försäkring eller annan ekonomisk säkerhet om  ansvar för avlägsnande av vrak
Certificate of insurance or other financial security in  respect of liability for the removal of wrecks
Utfärdat enligt bestämmelserna i artikel 12 i 2007 års  internationella Nairobikonvention om avlägsnande av vrak
Issued in accordance with the provisions of article 12 of the  Nairobi International Convention on the Removal of Wrecks, 
2007
Fartygets	Brutto-		Bokstäver	IMO-	Hemort	Den 	
namn		dräktighet	eller siffror 	nummer		regi-
				som identi-			strerade
				fierar far-			ägarens
				tyget				namn samt
								full-
								ständig 
								adress
								där
								denne
								bedriver
								sin
								huvud-
								sakliga
								verk-
								samhet
Name of 	Gross 		Distinctive	IMO	Port of Name and Ship		tonnage		number or 	Ship	Regis-	full
				letters		Identi-	try	address 
						fication	of the
						Number		principal
								place of
								business 
								of the 
								regis-
								tered
								owner
Härmed intygas att ovan angivna fartyg ägs av den svenska  staten och att staten täcker dess ansvarighet inom de gränser  som anges i artikel 12.1 i 2007 års internationella  Nairobikonvention om avlägsnande av vrak.
This is to certify that the above-named ship is owned by the  State of Sweden and that the ship's liability is covered  within the limits prescribed by article 12, paragraph 1, of  the Nairobi International Convention on the Removal of  Wrecks, 2007.
Detta certifikat gäller till 	
This certificate is valid until
Utfärdat enligt den svenska regeringens bemyndigande av  Transportstyrelsen
Issued under the authority of the Government of Sweden by the  Swedish Transport Agency
I				den
At	(ort)			on	(datum)
	(place)				(date)
(den utfärdande tjänstemannens 
				namnteckning och titel)
				(signature and title of issuing
				official)
FORMULÄR 2
Certifikat för försäkring eller annan ekonomisk säkerhet om  ansvar för avlägsnande av vrak
Certificate of insurance or other financial security in  respect of liability for the removal of wrecks
Utfärdat enligt bestämmelserna i artikel 12 i 2007 års  internationella Nairobikonvention om avlägsnande av vrak
Issued in accordance with the provisions of article 12 of the  Nairobi International Convention on the Removal of Wrecks, 
2007
Fartygets	Brutto-		Bokstäver	IMO-	Hemort	Den 	
namn		dräktighet	eller siffror 	nummer		regi-
				som identi-			strerade
				fierar far-			ägarens
				tyget				namn samt
								full-
								ständig 
								adress
								där
								denne
								bedriver
								sin
								huvud-
								sakliga
								verk-
								samhet
Name of 	Gross 		Distinctive	IMO	Port of Name and Ship		tonnage		number or 	Ship	Regis-	full
				letters		Identi-	try	address 
						fication	of the
						Number		principal
								place of
								business 
								of the 
								regis-
								tered
								owner
Härmed intygas att för ovan angivna fartyg gäller en  försäkring eller en annan ekonomisk säkerhet som uppfyller  föreskrifterna i artikel 12 i 2007 års internationella  Nairobikonvention om avlägsnande av vrak.
This is to certify that there is in force in respect of the  above-named ship a policy of insurance or other financial  security satisfying the requirements of article 12 of the  Nairobi International Convention on the Removal of Wrecks, 
2007.
Säkerhetens art 	
Type of security
Säkerhetens giltighetstid 	
Duration of security
Namn och adress för försäkringsgivaren och/eller den (de)  person(er) som har ställt annan ekonomisk säkerhet
Name and address of the insurer(s) and/or guarantor(s)
Namn 	
Name
Adress 	
Address
Detta certifikat gäller till 	
This certificate is valid until
Utfärdat enligt den svenska regeringens bemyndigande av  Transportstyrelsen
Issued under the authority of the Government of Sweden by the  Swedish Transport Agency
I				den
At	(ort)			on	(datum)
	(place)				(date)
(den utfärdande tjänstemannens 
				namnteckning och titel)
				(signature and title of issuing
				official)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.