Title: Kungörelse (1968:439) om ersättning av statsmedel vid vissa atomolyckor
SFS Number: Svensk författningssamling 1968:439
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1968439-om-ersattning-av-statsmedel_sfs-1968-439/
Source Link: http://rkrattsbaser.gov.se/sfst?bet=1968:439
Amendment Register Link: http://rkrattsbaser.gov.se/sfsr?bet=1968:439
Ministry/Authority: Klimat- och näringslivsdepartementet
Issued: 1968-06-28
Metadata: {"Utfärdad": "1968-06-28"}

==================================================

Kungörelse (1968:439) om ersättning av statsmedel vid vissa atomolyckor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1968:439
Departement/myndighet
:   
Klimat- och näringslivsdepartementet
Utfärdad
:   
1968-06-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Inträffar under tiden till dess Danmark och Norge blivit bundna av  den i Bryssel den 31 januari 1963 avslutade tilläggskonventionen till  den i Paris den 29 juli 1960 avslutade konventionen om skadeståndsansvar  på atomenergins område atomolycka i den atomanläggning som enligt Kungl.  Maj:ts tillstånd den 1 april 1966 är under uppförande vid Simpevarp i  Kalmar län, utgår ersättning av statsmedel för atomskada i följd av  olyckan med de belopp som anläggningens innehavare, utöver de  ersättningsbelopp som det åligger denne att betala enligt  atomansvarighetslagen den 8 mars 1968 (nr 45), skulle ha varit skyldig  att utge, om det för anläggningsinnehavaren enligt 17 §  atomansvarighetslagen gällande ansvarighetsbeloppet utgjort ett belopp  motsvarande 15 miljoner sådana betalningsenheter som avses i 31 §  atomansvarighetslagen.
2 §
Inträffar under tiden till dess 29-31 §§ atomansvarighetslagen  träder i kraft atomolycka som avses i 1 §, utgår ersättning av  statsmedel för atomskada i följd av olyckan med belopp som staten skulle  ha varit skyldig att betala, om nämnda paragrafer i  atomansvarighetslagen varit i kraft men det i 31 § första stycket nämnda  lag föreskrivna beloppet utgjort 70 miljoner sådana betalningsenheter  som avses i sistnämnda lagrum.
Vid tillämpning av första stycket och 29-31 §§ atomansvarighetslagen  anses som stat vilken tillträtt tilläggskonventionen varje stat som  ratificerat eller anslutit sig till konventionen senast nittio dagar  före den dag då atomolyckan inträffade.
3 §
Fråga om ersättning enligt denna kungörelse prövas av Kungl. Maj:t.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.