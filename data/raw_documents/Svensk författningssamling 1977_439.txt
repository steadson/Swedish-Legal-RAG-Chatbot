Title: Lag (1977:439) om kommunal energiplanering
SFS Number: Svensk författningssamling 1977:439
URL: https://www.riksdagen.se/sv/dokument-och-lagar/dokument/svensk-forfattningssamling/lag-1977439-om-kommunal-energiplanering_sfs-1977-439/
Source Link: http://rkrattsbaser.gov.se/sfst?bet=1977:439
Amendment Register Link: http://rkrattsbaser.gov.se/sfsr?bet=1977:439
Ministry/Authority: Klimat- och näringslivsdepartementet RSE
Issued: 1977-06-09
Metadata: {"Utfärdad": "1977-06-09", "Ändrad": "t.o.m. SFS 2017:1031"}

==================================================

Lag (1977:439) om kommunal energiplanering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:439
Departement/myndighet
:   
Klimat- och näringslivsdepartementet RSE
Utfärdad
:   
1977-06-09
Ändrad
:   
t.o.m. SFS 2017:1031
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Kommun skall i sin planering främja hushållningen med energi samt verka för en säker och tillräcklig energitillförsel.
2 §
Kommun skall vid sin planering undersöka förutsättningarna att genom samverkan med annan kommun eller betydande intressent på energiområdet såsom processindustri eller kraftföretag gemensamt lösa frågor som har betydelse för hushållningen med energi eller för energitillförseln.
Finnes förutsättning för sådan gemensam lösning föreligga, skall den tagas till vara i planeringen.
3 §
I varje kommun skall det finnas en aktuell plan för tillförsel, distribution och användning av energi i kommunen. I en sådan plan skall finnas en analys av vilken inverkan den i planen upptagna verksamheten har på miljön, hälsan och hushållningen med mark och vatten och andra resurser.
Planen beslutas av kommunfullmäktige.
Lag (1998:836)
.
4 §
Den som bedriver verksamhet i vilken användes större mängd energi eller den som yrkesmässigt producerar eller distribuerar energi skall på begäran lämna kommun de uppgifter som behövs för planeringen.
Kommun skall på begäran bereda den som är uppgiftsskyldig enligt första stycket tillfälle att överlägga med kommunen om energifrågor som har väsentlig betydelse för honom.
Vid tillämpning av första stycket skall iakttas att den som är uppgiftsskyldig ej betungas onödigt.
Lag (1981:601)
.
5 §
Fullgörs ej uppgiftsskyldighet enligt 4 §, får länsstyrelsen vid vite kalla den uppgiftsskyldige till överläggning med kommunen, om denna begär det.
Lag (1981:601)
.
6 §
Beslut om föreläggande av vite får överklagas hos allmän förvaltningsdomstol.
Prövningstillstånd krävs vid överklagande till kammarrätten.
Lag (1995:40)
.
7 §
Kommun är skyldig att på begäran av myndighet som regeringen be stämmer lämna myndigheten uppgifter om fullgörandet av kommunens skyldighet enligt 1, 2 eller 3 §.
Lag (1981:601)
.
8 §
Om en plan som upprättas enligt denna lag kan antas  medföra en betydande miljöpåverkan ska en strategisk  miljöbedömning göras, beslut fattas, information lämnas samt  övervakning och samordning ske enligt 6 kap. 9-19 och 46 §§  miljöbalken.
Frågan om huruvida planen kan antas medföra en betydande  miljöpåverkan ska avgöras i ett särskilt beslut enligt 6 kap. 
7 och 8 §§ miljöbalken efter att kommunen har gjort en  undersökning enligt 6 kap. 6 § miljöbalken och föreskrifter  som har meddelats i anslutning till den bestämmelsen. En  sådan undersökning behöver inte göras och ett sådant beslut  behöver inte fattas om frågan om betydande miljöpåverkan är  avgjord genom föreskrifter som regeringen har meddelat med  stöd av 6 kap. 4 § miljöbalken.
Lag (2017:1031)
.
Övergångsbestämmelser
1995:40
Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.
2017:1031
1. Denna lag träder i kraft den 1 januari 2018.
2. Äldre föreskrifter gäller fortfarande för handläggningen  och bedömningen av ärenden om planer som har påbörjats före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.