Title: Förordning (2016:623) om redovisningscentraler och beställningscentraler för taxitrafik
SFS Number: Svensk författningssamling 2016:623
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016623-om-redovisningscentraler-och_sfs-2016-623/
Source Link: http://rkrattsbaser.gov.se/sfst?bet=2016:623
Amendment Register Link: http://rkrattsbaser.gov.se/sfsr?bet=2016:623
Ministry/Authority: Landsbygds- och infrastrukturdepartementet RSIB TM
Issued: 2016-06-02
Metadata: {"Utfärdad": "2016-06-02", "Ändrad": "t.o.m. SFS 2022:1195"}

==================================================

Förordning (2016:623) om redovisningscentraler och beställningscentraler för taxitrafik
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:623
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2016-06-02
Ändrad
:   
t.o.m. SFS 2022:1195
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll
1 §
Denna förordning innehåller föreskrifter som ansluter till  lagen (2014:1020) om redovisningscentraler och  beställningscentraler för taxitrafik samt till 2 a kap. och 
2 b kap. taxitrafiklagen (2012:211). Förordning (2019:197).
Tillståndsmyndighet
2 §
Transportstyrelsen är tillståndsmyndighet enligt 4 § lagen 
(2014:1020) om redovisningscentraler och beställningscentraler  för taxitrafik. Förordning (2019:197).
Ansökan
3 §
En ansökan om tillstånd för att få driva en  redovisningscentral eller en beställningscentral ska vara  skriftlig och ges in till Transportstyrelsen.
Sökanden ska tillsammans med ansökan ge in de handlingar som  behövs för att visa att verksamheten kommer att uppfylla  kraven enligt 8-10 och 13 §§ lagen (2014:1020) om  redovisningscentraler och beställningscentraler för taxitrafik  och de föreskrifter som har meddelats i anslutning till lagen.
Transportstyrelsen ska, i fråga om utländska medborgare som  inte har sin hemvist i Sverige, godta som utredning om gott  anseende sådana utdrag ur en behörig myndighets register eller  intyg som är utfärdade av en behörig myndighet eller ett organ  i det land där utlänningen är medborgare eller har sin hemvist.
Förordning (2019:197).
4 §
Sökanden ska på begäran lämna det ytterligare underlag som  Transportstyrelsen behöver för att kunna pröva en ansökan om  tillstånd för att få driva en redovisningscentral eller en  beställningscentral. Förordning (2019:197).
Beslut om tillstånd
5 §
Ett beslut om tillstånd för att få driva en  redovisningscentral eller en beställningscentral ska minst  innehålla
1. tillståndshavarens namn, adress och personnummer,  organisationsnummer, samordningsnummer eller motsvarande  identitetsbeteckning,
2. uppgift om vem eller vilka som ska vara  verksamhetsansvariga och om övriga prövade personer enligt 
11 § lagen (2014:1020) om redovisningscentraler och  beställningscentraler för taxitrafik, och
3. en påminnelse om skyldigheterna enligt 12 § lagen om  redovisningscentraler och beställningscentraler för taxitrafik  och en upplysning om under vilka förutsättningar som  tillståndet kan återkallas. Förordning (2019:197).
Certifiering av teknisk utrustning
6 §
Den tekniska utrustning som används i  redovisningscentralens eller beställningscentralens verksamhet  ska vara certifierad av ett organ som är ackrediterat för  uppgiften enligt Europaparlamentets och rådets förordning (EG)  nr 765/2008 av den 9 juli 2008 om krav för ackreditering och  upphävande av förordning (EEG) nr 339/93, i lydelsen enligt  Europaparlamentets och rådets förordning (EU) 2019/1020, och  lagen (2011:791) om ackreditering och teknisk kontroll, eller  av ett certifieringsorgan som ackrediterats i motsvarande  ordning i något annat land inom Europeiska ekonomiska  samarbetsområdet.
Vid certifiering av sådan teknisk utrustning tillämpas de  föreskrifter om teknisk utrustning som har meddelats av  Transportstyrelsen med stöd av denna förordning.
Förordning (2022:1195).
Tillståndsprövning
7 §
Kravet på gott anseende enligt 8 och 13 §§ lagen 
(2014:1020) om redovisningscentraler och beställningscentraler  för taxitrafik anses inte uppfyllt av den som dömts för ett  allvarligt brott, inräknat ett allvarligt ekonomiskt brott.
Kravet på gott anseende anses inte heller uppfyllt av den som  har meddelats återkallelse eller upprepade gånger har  meddelats varning enligt 18 § lagen om redovisningscentraler  och beställningscentraler för taxitrafik.  Förordning (2019:197).
8 §
Om en ansökan om tillstånd för att få driva en  redovisningscentral eller beställningscentral avslås på grund  av omständigheter som anges i 7 §, ska en tid på lägst sex  månader bestämmas under vilken den prövade ska anses olämplig  att driva en redovisningscentral eller en beställningscentral.
Förordning (2019:197).
Anmälan om ändrade förhållanden
9 §
Tillståndshavaren ska till Transportstyrelsen anmäla om  den eller de som är verksamhetsansvariga eller någon annan  som lämplighetsprövningen ska avse byts ut, senast en vecka  efter det att bytet har skett. Detsamma gäller om någon sådan  person tillkommer.
10 §
Tillståndshavaren ska till Transportstyrelsen anmäla  ändringar av den adress där den tekniska utrustning som  används för mottagande, insamling, lagring och utlämnande  finns. Om tillståndshavaren inte själv lagrar informationen,  ska ändringar av adressen till det företag med vilket avtal om  lagring slutits anmälas. Förordning (2019:197).
11 §
Det som föreskrivs om ansökan om tillstånd och prövning  av en sådan ansökan i 3 och 4 §§ gäller också en anmälan  enligt 9 och 10 §§ och prövningen med anledning av en sådan  anmälan.
Tillsyn
12 §
I 27 § lagen (2014:1020) om redovisningscentraler och  beställningscentraler för taxitrafik finns bestämmelser om att  tillståndsmyndigheten utövar tillsyn över att den lagen och de  föreskrifter som har meddelats i anslutning till lagen följs.
Skatteverket och Styrelsen för ackreditering och teknisk  kontroll ska lämna den information som Transportstyrelsen  behöver för att utföra tillsynen. Förordning (2019:197).
Anmälan om anlitad redovisningscentral eller  beställningscentral
13 §
En anmälan enligt 2 a kap. 2 § taxitrafiklagen (2012:211)  om anlitad redovisningscentral ska göras till  Transportstyrelsen.
En anmälan enligt 2 b kap. 2 § taxitrafiklagen (2012:211) om  anlitad beställningscentral ska göras till Transportstyrelsen.  Anmälan ska också göras när en tidigare anmälan inte längre är  aktuell. Förordning (2019:197).
Myndigheters underrättelseskyldighet
14 §
En myndighet ska anmäla till Transportstyrelsen om  myndigheten uppmärksammar en omständighet som kan vara av  betydelse för prövningen av om en tillståndshavare ska  meddelas en varning eller om tillståndet ska återkallas.
15 §
Skatteverket och andra myndigheter som uppbär eller  driver in skatter eller avgifter ska på begäran av  Transportstyrelsen lämna de uppgifter som styrelsen behöver  för sin prövning eller tillsyn.
16 §
När en domstol dömt någon för ett brott som anges i 
6 kap. 3 § vägtrafikdataförordningen (2019:382) eller när en  högre rätt har avgjort ett mål där en sådan fråga har prövats,  ska en kopia av domen eller beslutet omedelbart sändas till  Transportstyrelsen om domen eller beslutet avser antingen  någon som har tillstånd för att få driva redovisningscentral  eller beställningscentral eller någon annan prövad som avses i 
11 och 12 §§ lagen (2014:1020) om redovisningscentraler och  beställningscentraler för taxitrafik. Förordning (2019:405).
Uppgift om utebliven överföring av taxameteruppgifter
17 §
Sådan uppgift om utebliven överföring av  taxameteruppgifter som avses i 24 § tredje stycket lagen 
(2014:1020) om redovisningscentraler och beställningscentraler  för taxitrafik ska lämnas senast en vecka efter det att  överföringen senast skulle ha gjorts. Uppgiften ska lämnas om  de taxameteruppgifter som omfattas av överföringsskyldigheten  helt eller delvis har uteblivit. Förordning (2019:197).
Bemyndiganden
Krav för tillstånd
18 §
Transportstyrelsen får, efter att ha gett Skatteverket  tillfälle att yttra sig, meddela föreskrifter om sådana krav  som avses i 8, 9 och 13 §§ lagen (2014:1020) om  redovisningscentraler och beställningscentraler för taxi-
trafik. I 2 § förordningen (2011:811) om ackreditering och  teknisk kontroll finns bestämmelser om att statliga  myndigheter som får meddela föreskrifter om vissa egenskaper  hos produkter, anläggningar eller motsvarande (föreskrivande  myndigheter) ska höra Styrelsen för ackreditering och teknisk  kontroll innan de meddelar föreskrifter om bedömning av  överensstämmelse. Förordning (2019:197).
Utlämnande av taxameteruppgifter och insamlande av uppgifter  m.m.
19 §
Transportstyrelsen får, efter att ha gett Skatteverket  och Styrelsen för ackreditering och teknisk kontroll tillfälle  att yttra sig, meddela närmare föreskrifter om
1. vilka taxameteruppgifter som omfattas av  överföringsskyldigheten enligt 2 a kap. 1 § taxitrafiklagen 
(2012:211),
2. digital och trådlös överföring av taxameteruppgifter enligt 
2 a kap. 3 § taxitrafiklagen,
3. sådana överföringar av taxameteruppgifter som avses i 17  och 22 §§ lagen (2014:1020) om redovisningscentraler och  beställningscentraler för taxitrafik,
4. sådana överföringar av insamlade uppgifter som avses i 17  och 22 §§ lagen om redovisningscentraler och  beställningscentraler för taxitrafik, och
5. utlämnande av sådana uppgifter och meddelanden till  Skatteverket som avses i 24 § första stycket lagen om  redovisningscentraler och beställningscentraler för  taxitrafik. Förordning (2019:197).
20 §
Transportstyrelsen får meddela närmare föreskrifter om
1. sådan uppgiftsskyldighet som avses i 24 § tredje stycket  och 26 § lagen (2014:1020) om redovisningscentraler och  beställningscentraler för taxitrafik, och
2. hur en anmälan som avses i 2 a kap. 2 § och 2 b kap. 2 §  taxitrafiklagen (2012:211) ska göras och vad den ska  innehålla. Förordning (2019:197).
20 a §
Transportstyrelsen får, efter att ha gett Skatteverket  tillfälle att yttra sig, meddela närmare föreskrifter om vilka  uppgifter en beställningscentral för taxitrafik ska samla in  och lagra enligt 23 a § lagen (2014:1020) om  redovisningscentraler och beställningscentraler för  taxitrafik. Förordning (2019:197).
20 b §
Transportstyrelsen får, efter att ha gett Skatteverket  och Styrelsen för ackreditering och teknisk kontroll tillfälle  att yttra sig, meddela närmare föreskrifter om på vilket sätt  uppgifter ska samlas in och lagras av en beställningscentral  med stöd av 23 a § lagen (2014:1020) om redovisningscentraler  och beställningscentraler för taxitrafik.  Förordning (2019:197).
Tillsyn och avgifter
21 §
Transportstyrelsen får meddela föreskrifter om
1. tillsyn enligt lagen (2014:1020) om redovisningscentraler  och beställningscentraler för taxitrafik, och
2. avgifter för tillsyn och ärendehandläggning enligt lagen om  redovisningscentraler och beställningscentraler för taxitrafik  och enligt föreskrifter som har meddelats i anslutning till  den lagen. Förordning (2019:197).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.