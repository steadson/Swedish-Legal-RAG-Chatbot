Title: Förordning (1996:345) om gruppundantag enligt 17 § 
konkurrenslagen (1993:20) för avtal om tekniköverföring
SFS Number: Svensk författningssamling 1996:345
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1996345-om-gruppundantag-enligt-17-s_sfs-1996-345/
Source Link: http://rkrattsbaser.gov.se/sfst?bet=1996:345
Amendment Register Link: http://rkrattsbaser.gov.se/sfsr?bet=1996:345
Ministry/Authority: Näringsdepartementet
Issued: 1996-05-09
Metadata: {"Utfärdad": "1996-05-09"}

==================================================

Förordning (1996:345) om gruppundantag enligt 17 § 
konkurrenslagen (1993:20) för avtal om tekniköverföring
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:345
Departement/myndighet
:   
Näringsdepartementet
Utfärdad
:   
1996-05-09
Tidsbestämd
: 
2006-04-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Under de villkor som föreskrivs i denna förordning gäller för avtal om tekniköverföring gruppundantag enligt 17 § konkurrenslagen
(1993:20) från förbudet i 6 § samma lag.
2 §
Förordningen tillämpas på rena patentlicensavtal eller know-how-licensavtal, blandade patent och know-howlicensavtal och avtal som innehåller anknutna bestämmelser om andra immateriella rättigheter än patent, i vilka endast två företag är parter och som innehåller en eller flera av de skyldigheter som följer av punkterna 1-8 i artikel 1.1 eller som anges i artikel 2.2 i kommissionens förordning (EG) nr 240/96 av den 31 januari 1996 om tillämpning av fördragets artikel 85.3 på vissa grupper av avtal om tekniköverföring2.
Förordningen tillämpas dock inte på sådana avtal som anges i artikel 5.1 i kommissionens i första stycket nämnda förordning, annat än i den utsträckning som följer av artikel 5.2-3, som även innehåller bestämmelser om marknadsandelsgränser. Vidare tillämpas förordningen på sådana avtal som nämns i artiklarna 6 och 8.2-3.
3 §
I fråga om avtalen tillämpas vad som anges i den i 2 § nämnda förordningen på motsvarande sätt, med undantag av dels artikel 1.1 utom punkterna 1-8, dels artiklarna 4, 7, 9 och 11-13. Dock skall i artikel 2.2 "artikel 85.1" ersättas med "6 § konkurrenslagen".
Hänvisning endast till själva undantaget i artikel 1 skall avse 1 §
i förening med 2 §.
Övergångsbestämmelser
1996:345
1. Denna förordning träder i kraft den 1 juli 1996 och gäller till utgången av mars 2006.
2. Genom förordningen upphävs förordningen (1993:77) om gruppundantag enligt 17 § konkurrenslagen (1993:20) för patentlicensavtal.
3. Den upphävda förordningen gäller dock till utgången av mars 2006 i fråga om avtal som är i kraft vid utgången av juni 1996 och som är undantagna från förbudet i 6 § konkurrenslagen (1993:20) enligt den upphävda förordningen men inte enligt denna förordning.
4. I fråga om know-howlicensavtal som är i kraft vid utgången av juni 1996 finns föreskrifter i övergångsbestämmelserna till förordningen (1993:78) om gruppundantag enligt 17 § konkurrenslagen
(1993:20) för know-howlicensavtal.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.