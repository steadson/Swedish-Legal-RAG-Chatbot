Title: Lag (2012:263) om kvalitets- och säkerhetsnormer vid hantering av mänskliga organ
SFS Number: Svensk författningssamling 2012:263
URL: https://www.riksdagen.se/sv/dokument-och-lagar/dokument/svensk-forfattningssamling/lag-2012263-om-kvalitets-och-sakerhetsnormer_sfs-2012-263/
Source Link: http://rkrattsbaser.gov.se/sfst?bet=2012:263
Amendment Register Link: http://rkrattsbaser.gov.se/sfsr?bet=2012:263
Ministry/Authority: Socialdepartementet
Issued: 2012-05-16
Metadata: {"Utfärdad": "2012-05-16", "Ändrad": "t.o.m. SFS 2019:957"}

==================================================

Lag (2012:263) om kvalitets- och säkerhetsnormer vid hantering av mänskliga organ
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:263
Departement/myndighet
:   
Socialdepartementet
Utfärdad
:   
2012-05-16
Ändrad
:   
t.o.m. SFS 2019:957
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
Innehåll och syfte
1 §
Denna lag innehåller bestämmelser om kvalitets- och säkerhetsnormer vid hantering av mänskliga organ avsedda för transplantation till människokroppen.
Syftet med lagen är att skydda människors hälsa.
Definitioner
2 §
I denna lag används följande beteckningar med nedan  angiven betydelse.
Allvarlig avvikande händelse    Händelse som inträffar i något
steg i kedjan från donation
till transplantation och som kan
1. leda till överföring av en
smittsam sjukdom eller till
döden,
2. vara livshotande eller
invalidiserande eller medföra
betydande funktionsnedsättning
för patienten, eller
3. leda till eller förlänga
sjukdom eller behov av
sjukhusvård.
Allvarlig biverkning            Icke avsedd reaktion,
inbegripet smittsam sjukdom,
hos den levande donatorn eller
mottagaren som kan ha samband
med något steg i kedjan från
donation till transplantation,
och som
1. kan leda till döden eller
till ett livshotande eller
invalidiserande tillstånd,
2. medför betydande
funktionsnedsättning, eller
3. leder till eller förlänger
sjukdom eller behov av
sjukhusvård.
Behörig myndighet eller
delegerad inrättning            De myndigheter eller
inrättningar som anges i den
förteckning som Europeiska
kommissionen ska förse
medlemsstaterna med enligt
artikel 8 i kommissionens
genomförandedirektiv 2012/25/EU
av den 9 oktober 2012 om
informationsförfarandena för
utbyte mellan medlemsstater av
mänskliga organ avsedda för
transplantation.
Organ                           1. Differentierad del av
människokroppen som består av
olika sorters vävnad och som
upprätthåller sin struktur,
kärlbildning och förmåga att
utveckla fysiologiska
funktioner med en betydande
grad av autonomi, eller
2. del av ett sådant organ som
avses i 1 och som är avsedd
att användas för samma syfte
som hela organet i
människokroppen och som
uppfyller kraven för struktur
och kärlbildning.
Vårdgivare			Statlig myndighet, region och 
				kommun i fråga om sådan hälso- 
				och sjukvård som myndigheten, 
				regionen eller kommunen har 
				ansvar för samt annan juridisk 
				person eller enskild näringsidkare 
				som bedriver hälso- och sjukvård.
Lag (2019:957)
.
Tillämpningsområde
3 §
Lagen gäller vid donation, kontroll, karakterisering, tillvaratagande, bevarande, transport och transplantation av mänskliga organ avsedda för transplantation.
Förhållandet till annan dataskyddsreglering
4 §
Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:451)
.
Anmälan om allvarliga avvikande händelser och allvarliga biverkningar
5 §
Den vårdgivare som ansvarar för att tillvarata ett organ ska omedelbart till den vårdgivare som ansvarar för att transplantera organet anmäla misstänkta och konstaterade allvarliga avvikande händelser och allvarliga biverkningar som kan påverka organets säkerhet och kvalitet.
I de fall sådana avvikande händelser eller biverkningar som avses i första stycket misstänks hänga samman med en donator vars organ skickats till ett land inom Europeiska ekonomiska samarbetsområdet (EES) ska den vårdgivare som ansvarade för att tillvarata denne donators organ omedelbart anmäla dessa händelser eller biverkningar till behörig myndighet eller delegerad inrättning i det land som mottagit donatorns organ.
Lag (2014:358)
.
5 a §
Den vårdgivare som ansvarar för att transplantera ett organ ska omedelbart till den vårdgivare som ansvarade för att tillvarata organet anmäla misstänkta och konstaterade allvarliga avvikande händelser och allvarliga biverkningar som kan påverka organets säkerhet och kvalitet.
I de fall sådana avvikande händelser eller biverkningar som avses i första stycket misstänks hänga samman med ett organ som mottagits från ett land inom Europeiska ekonomiska samarbetsområdet (EES) ska den vårdgivare som ansvarade för att transplantera organet omedelbart anmäla dessa händelser eller biverkningar till behörig myndighet eller delegerad inrättning i det land där organet tillvaratogs.
Lag (2014:358)
.
6 §
Om en vårdgivare anmäler misstänkta eller konstaterade allvarliga avvikande händelser eller allvarliga biverkningar enligt 5 eller 5 a § eller får underrättelse om sådana händelser eller biverkningar från behörig myndighet eller delegerad inrättning i ett land inom Europeiska ekonomiska samarbetsområdet (EES), ska vårdgivaren omedelbart anmäla dessa händelser och biverkningar till Inspektionen för vård och omsorg.
Lag (2014:358)
.
Register
7 §
Inspektionen för vård och omsorg ska med hjälp av automatiserad databehandling föra ett register över verksamheten hos vårdgivare som tillvaratar eller transplanterar organ. Registret har till ändamål att ge offentlighet åt verksamhet som innefattar tillvaratagande och transplantation av organ.
Registret får också användas för tillsyn, i forskning och för framställning av statistik.
Registret får i fråga om personuppgifter innehålla uppgifter endast om vårdgivaren och om verksamhetschefen.
Inspektionen för vård och omsorg är personuppgiftsansvarig för registret.
Regeringen meddelar föreskrifter om vilken myndighet som får ha direktåtkomst till uppgifterna i Inspektionen för vård och omsorgs register.
Lag (2012:960)
.
8 §
Har upphävts genom
lag (2018:451)
.
Bemyndiganden
9 §
Regeringen eller den myndighet som regeringen bestämmer får meddela föreskrifter om skyldighet för vårdgivare att lämna uppgifter till Inspektionen för vård och omsorg för behandling i det register som avses i 7 §.
Lag (2012:960)
.
10 §
Regeringen eller den myndighet som regeringen bestämmer får meddela ytterligare föreskrifter till skydd för liv och hälsa om vårdgivare som tillvaratar eller transplanterar organ och om hanteringen av organ.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.