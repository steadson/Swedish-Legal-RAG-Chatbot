Title: Lag (1996:1157) om läkemedelskommittéer
SFS Number: Svensk författningssamling 1996:1157
URL: https://www.riksdagen.se/sv/dokument-och-lagar/dokument/svensk-forfattningssamling/lag-19961157-om-lakemedelskommitteer_sfs-1996-1157/
Source Link: http://rkrattsbaser.gov.se/sfst?bet=1996:1157
Amendment Register Link: http://rkrattsbaser.gov.se/sfsr?bet=1996:1157
Ministry/Authority: Socialdepartementet
Issued: 1996-11-28
Metadata: {"Utfärdad": "1996-11-28", "Ändrad": "t.o.m. SFS 2020:306"}

==================================================

Lag (1996:1157) om läkemedelskommittéer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:1157
Departement/myndighet
:   
Socialdepartementet
Utfärdad
:   
1996-11-28
Ändrad
:   
t.o.m. SFS 2020:306
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I varje region ska det finnas en eller flera  läkemedelskommittéer.
Regionen bestämmer hur många sådana kommittéer som ska finnas  och vilket organ inom regionen som ska tillsätta en kommitté.  Regionen bestämmer också antalet ledamöter i varje kommitté  och mandattiden för ledamöterna.
Det som i denna lag sägs om regioner gäller även kommuner som  inte ingår i en region.
Lag (2019:899)
.
2 §
Varje läkemedelskommitté skall erbjuda företrädare för farmaceutisk och medicinsk expertis att på lämpligt sätt delta i kommitténs arbete.
3 §
En läkemedelskommitté ska genom rekommendationer till  hälso- och sjukvårdspersonalen eller på annat lämpligt sätt  verka för en tillförlitlig och rationell läkemedelsanvändning  inom regionen. Rekommendationerna ska vara grundade på  vetenskap och beprövad erfarenhet.
Lag (2019:899)
.
4 §
E-hälsomyndigheten ska till en läkemedelskommitté  lämna uppgift om läkemedelsförskrivningar av personal vid  vårdinrättning inom kommitténs verksamhetsområde och som  registrerats enligt lagen (2018:1212) om nationell  läkemedelslista.
Om kommittén finner att det förekommer brister i  läkemedelsanvändningen inom verksamhetsområdet ska kommittén  göra de påpekanden som behövs och vid behov erbjuda hälso-  och sjukvårdspersonalen utbildning för att avhjälpa  bristerna.
Lag (2018:1213)
.
5 §
Varje läkemedelskommitté skall i den omfattning som behövs samverka med andra läkemedelskommittéer samt med berörda myndigheter, universitet och högskolor.
6 §
Regionen ska utfärda ett reglemente med de föreskrifter om  en läkemedelskommittés verksamhet och arbetsformer som behövs.
Lag (2019:899)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.