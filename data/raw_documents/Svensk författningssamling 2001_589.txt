Title: Förordning (2001:589) om behandling av personuppgifter i Skatteverkets folkbokföringsverksamhet
SFS Number: Svensk författningssamling 2001:589
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001589-om-behandling-av_sfs-2001-589/
Source Link: http://rkrattsbaser.gov.se/sfst?bet=2001:589
Amendment Register Link: http://rkrattsbaser.gov.se/sfsr?bet=2001:589
Ministry/Authority: Finansdepartementet S3
Issued: 2001-06-28
Metadata: {"Utfärdad": "2001-06-28", "Ändrad": "t.o.m. SFS 2023:156"}

==================================================

Förordning (2001:589) om behandling av personuppgifter i Skatteverkets folkbokföringsverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:589
Departement/myndighet
:   
Finansdepartementet S3
Utfärdad
:   
2001-06-28
Ändrad
:   
t.o.m. SFS 2023:156
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Definitioner
1 §
Termer och uttryck i denna förordning har samma betydelse och tillämpningsområde som i lagen (2001:182) om behandling av personuppgifter i Skatteverkets folkbokföringsverksamhet.
Förordning (2003:1024).
Skyldighet att behandla uppgifter
2 §
När en person folkbokförs eller när ändring görs av någon  uppgift som får behandlas enligt 2 kap. 3 § lagen (2001:182)  om behandling av personuppgifter i Skatteverkets  folkbokföringsverksamhet ska uppgift om detta registreras i  folkbokföringsdatabasen. Förordning (2023:156).
3 §
Har upphävts genom förordning (2003:1024).
Uppgifter som får behandlas i folkbokföringsdatabasen
4 §
För handläggning av ärenden får i databasen behandlas uppgifter som avses i 5 kap. 2 § offentlighets- och sekretesslagen (2009:400) och andra ärendeuppgifter om den person som ärendet rör.
För handläggning av sådana ärenden som avses i 1 § andra stycket folkbokföringslagen (1991:481) får behandlas uppgifter om personer som inte är eller har varit folkbokförda.
Skatteverket meddelar närmare föreskrifter om vilka uppgifter som får behandlas enligt första och andra styckena.
Förordning (2011:1139).
5 §
Med annan person som den registrerade har samband med inom folkbokföringen enligt 2 kap. 3 § 10 lagen (2001:182) om behandling av personuppgifter i Skatteverkets folkbokföringsverksamhet avses annan vuxen person än förälder eller vårdnadshavare hos vilken ett barn under 18 år är bosatt.
Förordning (2003:1024).
5 a §
Vilket distrikt som enligt 2 kap. 3 § 7 lagen
(2001:182) om behandling av personuppgifter i Skatteverkets folkbokföringsverksamhet ska anges för en person avgörs av den personens belägenhetsadress på den fastighet där personen är folkbokförd med stöd av 6 § folkbokföringslagen
(1991:481). Med distrikt avses här detsamma som i 2 §
förordningen (2015:493) om distrikt. Förordning (2015:494).
Analys- och urvalsdatabasen
5 b §
Skatteverket ska ha rutiner för utformningen av  urvalsmodeller och användandet av sökbegrepp i analys- och  urvalsdatabasen. Förordning (2023:156).
5 c §
I databasen får sådana uppgifter behandlas som ska  lämnas av andra myndigheter till Skatteverket för kontroll av  uppgifter i folkbokföringsverksamheten. Uppgifter om  fastigheter, byggnader, lagfarter och tomträtter får också  behandlas. Förordning (2023:156).
Underrättelser från Skatteverket
6 §
Statistiska centralbyrån ska underrättas när registrering har skett beträffande
1. födelse av dödfött barn,
2. adoption,
3. avregistrering som försvunnen,
4. invandring eller utvandring, eller
5. annan person än förälder eller vårdnadshavare som barn under 18 år är bosatt hos.
Underrättelse enligt första stycket 1 ska lämnas snarast. I övrigt ska underrättelse lämnas vid tidpunkt som Skatteverket bestämmer efter samråd med Statistiska centralbyrån.
Förordning (2013:809).
7 §
Socialnämnden ska snarast underrättas när
1. ett barn har folkbokförts eller registrerats enligt 1 §  andra stycket folkbokföringslagen (1991:481) och faderskapet  eller föräldraskapet enligt 1 kap. 9 § föräldrabalken till  barnet inte följer av 1 kap. 1 §, 9 § första stycket eller 
11 a § föräldrabalken eller annan lag,
2. gemensam vårdnad om barn har registrerats efter en anmälan  enligt 6 kap. 4 § andra stycket 2 föräldrabalken,
3. ett barn saknar registrerad vårdnadshavare, eller
4. sekretessmarkering i fråga om ett barn har förts in i  folkbokföringsdatabasen.
Om modern vid barnets födelse är myndig och folkbokförd,  inträder skyldigheten att enligt första stycket 1 underrätta  socialnämnden om att ett barn har folkbokförts först 15 dagar  efter barnets födelse, förutsatt att faderskapet eller  föräldraskapet enligt 1 kap. 9 § föräldrabalken till barnet då  inte har fastställts.
Underrättelse enligt första och andra styckena ska lämnas till  socialnämnden i den kommun där barnet är folkbokfört eller, om  barnet inte är folkbokfört, till socialnämnden i den kommun  där barnet har fötts. Förordning (2023:156).
8 §
Försäkringskassan och Pensionsmyndigheten ska underrättas när registrering skett beträffande
1. adoption, eller
2. annan person än förälder eller vårdnadshavare som barn under 18 år är bosatt hos. Förordning (2009:1191).
9 §
Socialstyrelsen skall underrättas när uppgift om ingivare och utfärdare av dödsbevis registrerats.
10 §
Närmare föreskrifter om innehållet i underrättelser som avses i 6-9 §§ meddelas av Skatteverket efter samråd med berörda centrala myndigheter. Förordning (2003:1024).
Personbevis
11 §
Formulär för personbevis och andra utdrag ur  folkbokföringsdatabasen fastställs av Skatteverket.
Förordning (2023:156).
12 §
Har upphävts genom förordning (2015:910).
12 a §
Har upphävts genom förordning (2015:910).
Utlämnande av uppgifter till enskilda på medium för automatiserad behandling
13 §
För de ändamål som anges i 1 kap. 4 § 5 och 6 lagen 
(2001:182) om behandling av personuppgifter i Skatteverkets  folkbokföringsverksamhet får uppgifter som avses i 2 kap. 3 §  första stycket samma lag lämnas ut från  folkbokföringsdatabasen till Svenska kyrkan. Uppgifterna får  lämnas ut på medium för automatiserad behandling.
Förordning (2023:156).
14 §
För de ändamål som anges i 1 kap. 4 § 5 och 6 lagen 
(2001:182) om behandling av personuppgifter i Skatteverkets  folkbokföringsverksamhet får uppgifter om en nordisk  medborgare som är folkbokförd i Sverige lämnas till central  registreringsmyndighet för folkbokföring i det nordiska land  personen är medborgare i. Uppgifterna får lämnas ut på medium  för automatiserad behandling. Förordning (2015:910).
14 a §
Uppgifter i folkbokföringsdatabasen får lämnas ut till  arbetslöshetskassorna vid en underrättelse enligt 3 § lagen 
(2008:206) om underrättelseskyldighet vid felaktiga  utbetalningar från välfärdssystemen. Uppgifterna får lämnas ut  på medium för automatiserad behandling. Förordning (2023:156).
15 §
Uppgifter om den enskilde själv får lämnas ut till denne  på medium för automatiserad behandling.
Uppgifter om en annan person än den enskilde själv får lämnas  ut till den enskilde på medium för automatiserad behandling  om uppgiften ingår i
- en handling i ett ärende som avser den enskilde, eller
- ett personbevis eller motsvarande utdrag som avser den  enskilde eller ett barn under 18 år som den enskilde är  vårdnadshavare för.
Enstaka uppgifter om annan person får även i övrigt lämnas ut  till en enskild på medium för automatiserad behandling.
Ett utlämnande får inte göras om det är olämpligt ur  integritetssynpunkt. Förordning (2015:910).
15 a §
För de ändamål som anges i 1 kap. 4 § 4 lagen 
(2001:182) om behandling av personuppgifter i Skatteverkets  folkbokföringsverksamhet får uppgifter som avses i 2 kap. 3 §  första stycket 1-10 och 13 samma lag lämnas ut om en avliden.  Uppgifterna får lämnas till begravningsbyråer,  begravningshuvudmän, krematorier, advokater, banker,  pensionsbolag, försäkringsföretag och tjänstepensionsföretag  som på grund av dödsfallet har ett uppdrag av dödsboet.  Uppgifterna får lämnas ut på medium för automatiserad  behandling. Förordning (2019:815).
Direktåtkomst för enskilda
16 §
Svenska kyrkan får ha direktåtkomst till uppgifter som  avses i 2 kap. 8 § första stycket lagen (2001:182) om  behandling av personuppgifter i Skatteverkets  folkbokföringsverksamhet. Förordning (2015:910).
17 §
En enskild får ha direktåtkomst till person- och  ärendeuppgifter om sig själv. Vid en sådan direktåtkomst får  även medges direktåtkomst till uppgifter som avses i 2 kap. 
8 § första stycket lagen (2001:182) om behandling av  personuppgifter i Skatteverkets folkbokföringsverksamhet som  avser make, barn, förälder eller vårdnadshavare som den  enskilde har samband med inom folkbokföringen samt uppgift om  dessa personers samband med den enskilde.
Till uppgifter som avses i 2 kap. 8 § första stycket lagen om  behandling av personuppgifter i Skatteverkets  folkbokföringsverksamhet om ett barn under 18 år får även  dennes vårdnadshavare ha direktåtkomst. Vid en sådan  direktåtkomst får även medges direktåtkomst till uppgifter  som avses i 2 kap. 8 § första stycket lagen om behandling av  personuppgifter i Skatteverkets folkbokföringsverksamhet om  förälder eller vårdnadshavare som barnet har samband med samt  uppgift om dessa personers samband med barnet.
Skatteverket får meddela närmare föreskrifter om vilka  uppgifter som får omfattas av direktåtkomst enligt första och  andra styckena. Förordning (2015:910).
Avgifter
18 §
När uppgifter ur folkbokföringsdatabasen lämnas ut för  ändamål som avses i 1 kap. 4 § 5 och 6 lagen (2001:182) om  behandling av personuppgifter i Skatteverkets  folkbokföringsverksamhet ska en avgift tas ut.
När uppgifter ur folkbokföringsdatabasen lämnas ut i andra  fall får en avgift tas ut.
Statliga myndigheter, med undantag för affärsverken, är fria  från sådana avgifter som avses i första och andra styckena när  uppgifter ur folkbokföringsdatabasen lämnas ut genom  direktåtkomst eller på medium för automatiserad behandling.
Skatteverket fastställer avgifterna för att lämna ut uppgifter  ur folkbokföringsdatabasen. Förordning (2023:156).
Verkställighetsföreskrifter
19 § katteverket får meddela närmare föreskrifter om verkställighet av bestämmelserna i lagen (2001:182) om behandling av personuppgifter i Skatteverkets folkbokföringsverksamhet och denna förordning.
Förordning (2003:1024).
Övergångsbestämmelser
2001:589
1. Denna förordning träder i kraft den 1 oktober 2001, då förordningen (1991:750) om folkbokföringsregister och förordningen (1996:1298) om aviseringsregister upphör att gälla.
2. Vid utlämnande av uppgifter ur folkbokföringsdatabasen till Rikspolisstyrelsen, Riksförsäkringsverket, Totalförsvarets pliktverk, Lantmäteriverket och Statistiska centralbyrån med stöd av 12 § denna förordning skall avgift inte tas ut under 2001.
2021:1050
1. Denna förordning träder i kraft den 1 januari 2022.
2. Äldre föreskrifter gäller fortfarande för underrättelser  avseende barn som har fötts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.