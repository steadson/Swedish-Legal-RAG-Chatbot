Title: Förordning (2016:858) om användning av genetiska resurser och traditionell kunskap om sådana resurser
SFS Number: Svensk författningssamling 2016:858
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016858-om-anvandning-av-genetiska_sfs-2016-858/
Source Link: http://rkrattsbaser.gov.se/sfst?bet=2016:858
Amendment Register Link: http://rkrattsbaser.gov.se/sfsr?bet=2016:858
Ministry/Authority: Klimat- och näringslivsdepartementet
Issued: 2016-08-18
Metadata: {"Utfärdad": "2016-08-18"}

==================================================

Förordning (2016:858) om användning av genetiska resurser och traditionell kunskap om sådana resurser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:858
Departement/myndighet
:   
Klimat- och näringslivsdepartementet
Utfärdad
:   
2016-08-18
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning kompletterar
1. Europaparlamentets och rådets förordning (EU) nr 511/2014  av den 16 april 2014 om åtgärder för användarnas efterlevnad  i Nagoyaprotokollet om tillträde till och rimlig och rättvis  fördelning av vinster från utnyttjande av genetiska resurser  i unionen, och
2. kommissionens genomförandeförordning (EU) 2015/1866 av den 
13 oktober 2015 om närmare föreskrifter för genomförandet av  Europaparlamentets och rådets förordning (EU) nr 511/2014 vad  gäller registret över samlingar, övervakning av användarnas  efterlevnad och bästa praxis.
2 §
Denna förordning är meddelad med stöd av
- 8 kap. 6 § miljöbalken i fråga om 7 § andra stycket, och
- 8 kap. 7 § regeringsformen i fråga om övriga bestämmelser.
Myndighetsansvar
3 §
Naturvårdsverket är behörig myndighet enligt artikel 6.1  i förordning (EU) nr 511/2014.
Naturvårdsverkets ansvar som behörig myndighet enligt artikel 
7.2, artikel 7.3 i fråga om kontakter med  förmedlingsinstitutionen och behöriga nationella myndigheter  och artiklarna 7.4, 7.5, 9, 10.1 och 12.c i förordning (EU)  nr 511/2014 och artiklarna 5, 6, 7.1 och 7.2 i förordning 
(EU) 2015/1866 gäller även i fråga om sådana traditionella  kunskaper som omfattas av 8 kap. 5 § andra stycket  miljöbalken.
4 §
Naturvårdsverket ska
1. vidta kompletterande åtgärder enligt artikel 13 i  förordning (EU) nr 511/2014,
2. företräda Sverige i det samrådsforum som avses i artikel 
15 i förordning (EU) nr 511/2014, och
3. ansvara för Sveriges rapporteringsskyldighet enligt
a) artikel 16 i förordning (EU) nr 511/2014, och
b) artikel 29 i Nagoyaprotokollet om tillträde till genetiska  resurser och rimlig och rättvis fördelning av den nytta som  uppstår vid deras användning, i fråga om andra åtgärder som  vidtagits för att genomföra protokollet än sådana åtgärder  som ska rapporteras enligt artikel 16 i förordning (EU) nr 
511/2014.
Register över samlingar
5 §
En ansökan om registrering av en samling enligt artikel 
5.2 i förordning (EU) nr 511/2014 ska lämnas till  Naturvårdsverket.
6 §
Naturvårdsverket prövar ansökningar om registrering av  samlingar enligt artikel 5.2 i förordning (EU) nr 511/2014.
Deklarationsskyldighet
7 §
I artikel 7.2 i förordning (EU) nr 511/2014 finns  bestämmelser om skyldigheter för den som använder en genetisk  resurs eller en traditionell kunskap som rör en sådan resurs.  I artikel 5.1-5.3 i förordning (EU) 2015/1866 finns  bestämmelser om skyldigheter för den som tar emot  forskningsmedel som avser användning av en sådan resurs eller  kunskap.
Skyldigheterna i artikel 7.2 i förordning (EU) nr 511/2014  och i artikel 5.1-5.3 i förordning (EU) 2015/1866 gäller även  den som använder en sådan traditionell kunskap som avses i 
8 kap. 5 § andra stycket miljöbalken.
Tillsyn och avgifter
8 §
Bestämmelser om tillsyn finns i 26 kap. miljöbalken och 
2 kap. 9 a § miljötillsynsförordningen (2011:13).
Bestämmelser om avgifter finns i 7 kap. 4 a § förordningen 
(1998:940) om avgifter för prövning och tillsyn enligt  miljöbalken.
Straff och förverkande
9 §
Bestämmelser om straff och förverkande finns i 29 kap.  miljöbalken.
Överklagande
10 §
I 19 kap. 1 § tredje stycket miljöbalken finns  bestämmelser om överklagande till mark- och miljödomstol.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.