Title: Förordning (2013:118) om Nationellt centrum för livsvetenskaplig forskning
SFS Number: Svensk författningssamling 2013:118
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2013118-om-nationellt-centrum-for_sfs-2013-118/
Source Link: http://rkrattsbaser.gov.se/sfst?bet=2013:118
Amendment Register Link: http://rkrattsbaser.gov.se/sfsr?bet=2013:118
Ministry/Authority: Utbildningsdepartementet
Issued: 2013-02-28
Metadata: {"Utfärdad": "2013-02-28", "Ändrad": "t.o.m. SFS 2024:160"}

==================================================

Förordning (2013:118) om Nationellt centrum för livsvetenskaplig forskning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:118
Departement/myndighet
:   
Utbildningsdepartementet
Utfärdad
:   
2013-02-28
Ändrad
:   
t.o.m. SFS 2024:160
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Vid Kungl. Tekniska högskolan finns Nationellt centrum för livsvetenskaplig forskning (SciLifeLab) som ska vara organiserat i enlighet med vad som framgår av 3 och 4 §§.
Uppgifter
2 §
Vid centrumet ska det bedrivas storskalig molekylärbiologisk forskning. Centrumet ska vara tillgängligt för forskare från universitet och högskolor samt andra forskningsutövare.
Organisation
3 §
Centrumets verksamhet leds av en styrelse. Under styrelsen  leds verksamheten av en direktör som ska utses av styrelsen  för en bestämd tid, dock längst sex år. Ett sådant förordnande  får förlängas en gång med högst tre år. Förordning (2024:160).
4 §
Styrelsen ska bestå av en ordförande och åtta övriga ledamöter. Bland de övriga ledamöterna ska det ingå en företrädare för Uppsala universitet, en för Stockholms universitet, en för Karolinska institutet, en för Kungl.
Tekniska högskolan, tre för andra universitet och högskolor eller enskilda utbildningsanordnare samt en för näringslivet.
Ordföranden och företrädaren för näringslivet ska utses av regeringen. Övriga ledamöter ska utses av styrelsen för Kungl. Tekniska högskolan efter samråd med Uppsala universitet, Stockholms universitet och Karolinska institutet.
Ledamöterna ska utses för en tid av högst tre år. En ledamot får inte utses för mer än två mandatperioder i följd.
Styrelsens uppgifter
5 §
Styrelsen ska
1. avgöra frågor om inriktningen av centrumets verksamhet,
2. besluta om fördelning av de resurser som ställs till förfogande för centrumets verksamhet,
3. verka för medelsanskaffning,
4. analysera centrumets resultat och effektivitet, och
5. utarbeta förslag till budgetunderlag och årsredovisning till styrelsen för Kungl. Tekniska högskolan.
6 §
Styrelsen är beslutför när ordföranden och minst hälften av de övriga ledamöterna är närvarande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.