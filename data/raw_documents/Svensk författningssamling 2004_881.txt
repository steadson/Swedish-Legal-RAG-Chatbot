Title: Förordning (2004:881) om kommunalekonomisk utjämning
SFS Number: Svensk författningssamling 2004:881
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2004881-om-kommunalekonomisk_sfs-2004-881/
Source Link: http://rkrattsbaser.gov.se/sfst?bet=2004:881
Amendment Register Link: http://rkrattsbaser.gov.se/sfsr?bet=2004:881
Ministry/Authority: Finansdepartementet K
Issued: 2004-10-28
Metadata: {"Utfärdad": "2004-10-28", "Ändrad": "t.o.m. SFS 2024:1070"}

==================================================

Förordning (2004:881) om kommunalekonomisk utjämning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:881
Departement/myndighet
:   
Finansdepartementet K
Utfärdad
:   
2004-10-28
Ändrad
:   
t.o.m. SFS 2024:1070
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmän bestämmelse
1 §
Statistiska centralbyrån ska varje utjämningsår beräkna
1. skatteutjämningsunderlag, standardkostnad och strukturkostnad enligt 3 § lagen (2004:773) om kommunalekonomisk utjämning,
2. inkomstutjämningsbidrag enligt 5 § lagen om kommunalekonomisk utjämning,
3. inkomstutjämningsavgift enligt 6 § lagen om kommunalekonomisk utjämning,
4. kostnadsutjämningsbidrag enligt 9 § lagen om kommunalekonomisk utjämning,
5. kostnadsutjämningsavgift enligt 10 § lagen om kommunalekonomisk utjämning,
6. strukturbidrag enligt 11 och 12 §§ lagen om kommunalekonomisk utjämning,
7. införandebidrag enligt 13 § lagen om kommunalekonomisk utjämning,
8. regleringsbidrag enligt 15 § lagen om kommunalekonomisk utjämning, och
9. regleringsavgift enligt 16 § lagen om kommunalekonomisk utjämning. Förordning (2013:976).
Inkomstutjämning
2 §
Vid beräkning av inkomstutjämningsbidrag för kommuner och  för regioner ska följande länsvisa skattesatser tillämpas:
Län	                Kommuner	Region
Stockholms	        19,05	        10,03
Uppsala	                19,14	        9,94
Södermanlands	        19,87	        9,21
Östergötlands	        18,93	        10,15
Jönköpings	        19,14	        9,94
Kronobergs	        19,77	        9,31
Kalmar	                20,36	        8,72
Blekinge	        19,11	        9,97
Skåne	                19,70	        9,38
Hallands	        19,28	        9,80
Västra Götalands        19,41	        9,67
Värmlands	        19,97	        9,11
Örebro	                19,00	        10,08
Västmanlands	        20,19	        8,89
Dalarnas	        19,51	        9,57
Gävleborgs	        19,31	        9,77
Västernorrlands	        21,04	        8,04
Jämtlands	        20,17	        8,91
Västerbottens	        20,55	        8,53
Norrbottens	        20,45	        8,63
För en kommun som inte ingår i en region är skattesatsen 
19,60 procent vid beräkning av inkomstutjämningsbidrag för  kommuner.
För en kommun som inte ingår i en region är skattesatsen 
9,48 procent vid beräkning av inkomstutjämningsbidrag för  regioner. Förordning (2023:683).
3 §
Vid beräkning av inkomstutjämningsavgifter för kommuner  och för regioner ska följande länsvisa skattesatser tillämpas:
Län                     Kommuner	Region
Stockholms	        16,98	        9,51
Uppsala	                17,07	        9,42
Södermanlands	        17,80	        8,69
Östergötlands	        16,86	        9,63
Jönköpings	        17,07	        9,42
Kronobergs	        17,70	        8,79
Kalmar	                18,29	        8,20
Blekinge	        17,04	        9,45
Skåne	                17,63	        8,86
Hallands	        17,21	        9,28
Västra Götalands	17,34	        9,15
Värmlands	        17,90	        8,59
Örebro	                16,93	        9,56
Västmanlands	        18,12	        8,37
Dalarnas	        17,44	        9,05
Gävleborgs	        17,24	        9,25
Västernorrlands	        18,97	        7,52
Jämtlands	        18,10	        8,39
Västerbottens	        18,48	        8,01
Norrbottens	        18,38	        8,11
För en kommun som inte ingår i en region är skattesatsen 
17,54 procent vid beräkning av inkomstutjämningsavgift för  kommuner.
För en kommun som inte ingår i en region är skattesatsen 
8,95 procent vid beräkning av inkomstutjämningsavgift för  regioner. Förordning (2023:683).
3 a §
Har upphävts genom förordning (2015:1011).
4 §
Inkomstutjämningsbidrag och inkomstutjämningsavgift ska  anges i kronor per invånare i kommunen respektive regionen och  avrundas till närmaste hela krontal. Förordning (2019:797).
Kostnadsutjämning
Standardkostnad
5 §
Standardkostnaden ska beräknas utifrån  befolkningsuppgifter per den 31 december två år före  utjämningsåret, anges i kronor per invånare och avrundas till  närmaste hela krontal. Standardkostnaden ska, utom i fråga om 
16 § 1 och 2 och 25 a §, beräknas i utjämningsårets prisnivå  utifrån utvecklingen av konsumentprisindex med fast ränta.
Förordning (2019:797).
Förskola, fritidshem och annan pedagogisk verksamhet
Standardkostnad för förskola, fritidshem och annan pedagogisk  verksamhet
6 §
En kommuns standardkostnad för förskola, fritidshem och  sådan pedagogisk verksamhet som avses i 25 kap. skollagen 
(2010:800) ska beräknas genom att summera
1. åldersersättningar för barn i åldern 1-5 år respektive 6-12  år,
2. tillägg eller avdrag för skillnader i behov av förskola för  barn i åldern 1-5 år,
3. tillägg eller avdrag för skillnader i behov av fritidshem  för barn i åldern 6-12 år,
4. tillägg eller avdrag för socioekonomiska skillnader för  barn i åldern  1-5 år,
5. tillägg eller avdrag för gles bebyggelse,
6. tillägg eller avdrag för lönekostnadsskillnader i förskola,  fritidshem och annan pedagogisk verksamhet, och
7. tillägg eller avdrag för förändringar av antalet barn i  åldern 1-5 år. Förordning (2019:797).
Åldersersättningar för barn i åldern 1-5 år respektive 6-12 år
6 a §
Åldersersättningarna enligt 6 § 1 ska beräknas enligt  följande. Andelen barn i respektive åldersgrupp i kommunen  multipliceras med den beräknade genomsnittskostnaden per barn  i respektive åldersgrupp i landet.
Den beräknade genomsnittskostnaden per barn i respektive  åldersgrupp beräknas utifrån de genomsnittliga  standardkostnaderna för förskola och pedagogisk omsorg  respektive för fritidshem och pedagogisk omsorg per invånare,  som anges i bilagan till denna förordning.  Förordning (2019:797).
Behov av förskola
6 b §
Tillägg eller avdrag enligt 6 § 2 ska beräknas enligt  följande. Åldersersättningen enligt 6 § 1 för barn i åldern 
1-5 år multipliceras med ett index för behov av förskola.  Därefter minskas produkten med åldersersättningen för barn i  åldern 1-5 år. Samtliga kommuner får därefter ett  invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Index för behov av förskola anges i bilagan till denna  förordning. Förordning (2019:797).
Behov av fritidshem
6 c §
Tillägg eller avdrag enligt 6 § 3 ska beräknas enligt  följande. Åldersersättningen enligt 6 § 1 för barn i åldern 6-12 år multipliceras med ett index för behov av fritidshem.  Därefter minskas produkten med åldersersättningen för barn i  åldern 6-12 år. Samtliga kommuner får därefter ett  invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Index för behov av fritidshem anges i bilagan till denna  förordning. Förordning (2019:797).
Socioekonomiska skillnader för barn i åldern 1-5 år
6 d §
Tillägg eller avdrag enligt 6 § 4 ska beräknas enligt  följande. Tillägg beräknas genom att ett socioekonomiskt index  multipliceras med fem procent av åldersersättningen enligt 6 § 
1 för barn i åldern 1-5 år. Samtliga kommuner får därefter ett  invånarbaserat avdrag, som beräknas så att summan av avdragen  motsvarar summan av tilläggen.
Beräkningen av det socioekonomiska indexet framgår av bilagan  till denna förordning. Förordning (2019:797).
Gles bebyggelse
6 e §
Tillägg eller avdrag enligt 6 § 5 ska beräknas enligt  följande. Ett glesbygdsindex för förskola multipliceras med  åldersersättningen enligt 6 § 1 för barn i åldern 1-5 år.  Produkten minskas sedan med åldersersättningen för barn i  åldern 1-5 år. Samtliga kommuner får därefter ett  invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Glesbygdsindex för förskola anges i bilagan till denna  förordning. Förordning (2019:797).
Lönekostnadsskillnader i förskola, fritidshem och annan  pedagogisk verksamhet
6 f §
Tillägg eller avdrag enligt 6 § 6 ska beräknas enligt  följande. Tillägg beräknas genom att den del av kommunens  löneindex som överstiger 100 multipliceras med den justerade  lönekostnaden dividerad med 100. Samtliga kommuner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Den justerade lönekostnaden beräknas som summan av 6 § 1-5  multiplicerad med lönekostnadsandelen för förskola, fritidshem  och annan pedagogisk verksamhet.
Löneindex och lönekostnadsandel för förskola, fritidshem och  annan pedagogisk verksamhet anges i bilagan till denna  förordning. Förordning (2019:797).
Förändringar av antalet barn i åldern 1-5 år
6 g §
Tillägg eller avdrag enligt 6 § 7 ska beräknas enligt  följande. Tillägg beräknas så att den del av ökningen av  antalet barn i åldern 1-5 år i kommunen under en femårsperiod  som överstiger ökningen i landet under samma period med två  procentenheter multipliceras med ett ersättningsbelopp som  uppgår till 13 000 kronor per barn i 2016 års prisnivå.  Motsvarande gäller om antalet barn i åldern 1-5 år i kommunen  minskat samtidigt som antalet barn i åldersgruppen minskat i  landet under samma period. Om antalet barn i åldern 1-5 år i  en kommun minskat när antalet barn i samma åldersgrupp ökat i  landet eller ökat när antalet barn i åldersgruppen minskat i  landet, ska den del av minskningen eller ökningen i kommunen  som överstiger två procentenheter multipliceras med  ersättningsbeloppet. Ersättningsbeloppet räknas varje år upp  med utvecklingen av konsumentprisindex med fast ränta till två  år före utjämningsåret. Samtliga kommuner får därefter ett  invånarbaserat avdrag, som beräknas så att summan av avdragen  motsvarar summan av tilläggen.
Förändringen under en femårsperiod beräknas som skillnaden  mellan antalet barn i åldern 1-5 år i kommunen den 31 december  sju år före utjämningsåret och antalet barn i åldern 1-5 år i  kommunen den 31 december två år före utjämningsåret.
Förordning (2019:797).
Förskoleklass och grundskola
Standardkostnad för förskoleklass och grundskola
7 §
En kommuns standardkostnad för förskoleklass och  grundskola ska beräknas genom att summera
1. åldersersättning,
2. tillägg eller avdrag för modersmålsundervisning och  undervisning i svenska som andraspråk,
3. tillägg eller avdrag för merkostnader för små skolor och  skolskjutsar,
4. tillägg eller avdrag för lönekostnadsskillnader i  förskoleklass och grundskola, och
5. tillägg eller avdrag för förändringar av antalet barn i  åldern 6-15 år. Förordning (2019:797).
Åldersersättning för förskoleklass och grundskola
7 a §
Åldersersättning enligt 7 § 1 ska beräknas genom att  andelen barn i åldrarna 6 respektive 7-15 år i kommunen  multipliceras med den beräknade genomsnittskostnaden per barn  i respektive åldersgrupp i landet. Därefter summeras dessa  produkter.
Den beräknade genomsnittskostnaden per barn i respektive  åldersgrupp beräknas utifrån den genomsnittliga  standardkostnaden för förskoleklass och grundskola per  invånare, som anges i bilagan till denna förordning.
Förordning (2019:797).
Modersmålsundervisning och undervisning i svenska som  andraspråk
7 b §
Tillägg eller avdrag enligt 7 § 2 ska beräknas enligt  följande. Tillägg beräknas genom att andelen barn i åldern 7-15 år som är födda utanför Sverige, Norge eller Danmark eller  vars båda föräldrar är födda utanför dessa länder i kommunen  multipliceras med en genomsnittlig kostnad per barn i åldern 
7-15 år i landet för modersmålsundervisning och undervisning i  svenska som andraspråk. Samtliga kommuner får därefter ett  invånarbaserat avdrag, som beräknas så att summan av avdragen  motsvarar summan av tilläggen.
Beräkningen av den genomsnittliga kostnaden för modersmåls-
undervisning och undervisning i svenska som andraspråk per  barn i åldern 7-15 år framgår av bilagan till denna  förordning. Förordning (2019:797).
Små skolor och skolskjutsar
7 c §
Tillägg eller avdrag enligt 7 § 3 ska beräknas enligt  följande. Ett glesbygdsindex för förskoleklass och grundskola  multipliceras med åldersersättningen enligt 7 § 1. Produkten  minskas sedan med åldersersättningen. Samtliga kommuner får  därefter ett invånarbaserat avdrag från tillägget eller  avdraget, som beräknas så att summan av samtliga avdrag  motsvarar summan av tilläggen.
Glesbygdsindex för förskoleklass och grundskola anges i  bilagan till denna förordning. Förordning (2019:797).
Lönekostnadsskillnader i förskoleklass och grundskola
7 d §
Tillägg och avdrag enligt 7 § 4 ska beräknas enligt  följande. Tillägg beräknas genom att den del av löneindexet  som överstiger 100 multipliceras med den justerade  lönekostnaden dividerad med 100. Samtliga kommuner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Den justerade lönekostnaden beräknas som summan av 7 § 1-3,  multiplicerad med lönekostnadsandelen för förskoleklass och  grundskola.
Löneindex och lönekostnadsandel för förskoleklass och  grundskola anges i bilagan till denna förordning.
Förordning (2019:797).
Förändringar av antalet barn i åldern 6-15 år
7 e §
Tillägg eller avdrag enligt 7 § 5 ska beräknas enligt  följande. Tillägg beräknas så att den del av ökningen av  antalet barn i åldern 6-15 år i en kommun som under en  femårsperiod överstiger ökningen i landet under samma period  med två procentenheter multipliceras med ett ersättningsbelopp  som uppgår till 15 600 kronor per barn i 2016 års prisnivå.  Motsvarande gäller om antalet barn i åldern 6-15 år i kommunen  minskat samtidigt som antalet barn i åldersgruppen minskat i  landet under samma period. Om antalet barn i åldern 6-15 år i  en kommun minskat när antalet barn i samma åldersgrupp ökat i  landet eller ökat när antalet barn i åldersgruppen minskat i  landet, ska den del av minskningen eller ökningen i kommunen  som överstiger två procentenheter multipliceras med  ersättningsbeloppet. Ersättningsbeloppet räknas varje år upp  med utvecklingen av konsumentprisindex med fast ränta till två  år före utjämningsåret. Samtliga kommuner får därefter ett  invånarbaserat avdrag, som beräknas så att summan av avdragen  motsvarar summan av tilläggen.
Förändringen under en femårsperiod beräknas som skillnaden  mellan antalet barn i åldern 6-15 år i kommunen den 
31 december sju år före utjämningsåret och antalet barn i  åldern 6-15 år i kommunen den 31 december två år före  utjämningsåret. Förordning (2019:797).
Gymnasieskola
Standardkostnad för gymnasieskola
8 §
En kommuns standardkostnad för gymnasieskola ska beräknas  genom att summera
1. åldersersättning,
2. tillägg eller avdrag för resor, inackordering och små  gymnasieskolor,
3. tillägg eller avdrag för programval,
4. tillägg eller avdrag för lönekostnadsskillnader i  gymnasieskola, och
5. tillägg eller avdrag för förändringar av antalet ungdomar i  åldern 16-18 år.
Åldersersättning för gymnasieskola
8 a §
Åldersersättningen enligt 8 § 1 ska beräknas genom att  andelen ungdomar i åldern 16-18 år i kommunen multipliceras  med den beräknade genomsnittskostnaden per ungdom i  åldersgruppen i landet.
Den beräknade genomsnittskostnaden per ungdom beräknas utifrån  den genomsnittliga standardkostnaden för gymnasieskola per  invånare, som anges i bilagan till denna förordning.  Förordning (2019:797).
Merkostnader för resor, inackordering och små gymnasieskolor
8 b §
Tillägg eller avdrag enligt 8 § 2 ska beräknas enligt  följande. Ett glesbygdsindex för gymnasieskola multipliceras  med åldersersättningen enligt 8 § 1. Produkten minskas sedan  med åldersersättningen. Samtliga kommuner får därefter ett  invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Glesbygdsindex för gymnasieskola anges i bilagan till denna  förordning. Förordning (2019:797).
Programval
8 c §
Tillägg eller avdrag enligt 8 § 3 ska beräknas som ett  genomsnitt av kommunens programvalsfaktor två respektive tre  år före utjämningsåret.
Hur programvalsfaktorn beräknas framgår av bilagan till denna  förordning. Förordning (2019:797).
Lönekostnadsskillnader i gymnasieskola
8 d §
Tillägg eller avdrag enligt 8 § 4 ska beräknas enligt  följande. Tillägg beräknas genom att den del av löneindexet  som överstiger 100 multipliceras med den justerade  lönekostnaden dividerad med 100. Samtliga kommuner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Den justerade lönekostnaden beräknas som summan av 8 § 1-3,  multiplicerad med lönekostnadsandelen för gymnasieskola.
Löneindex och lönekostnadsandel för gymnasieskola anges i  bilagan till denna förordning. Förordning (2019:797).
Förändringar av antalet ungdomar i åldern 16-18 år
8 e §
Tillägg eller avdrag enligt 8 § 5 ska beräknas enligt  följande. Tillägg beräknas genom att den del av ökningen av  antalet ungdomar i åldern 16-18 år i en kommun under en  femårsperiod som överstiger ökningen i landet under samma  period med två procentenheter multipliceras med ett er-
sättningsbelopp som uppgår till 15 600 kronor per ungdom i 
2016 års prisnivå. Motsvarande gäller om antalet ungdomar i  åldern 16-18 år i kommunen minskat samtidigt som antalet  ungdomar i åldersgruppen minskat i landet under samma period.  Om antalet ungdomar i åldern 16-18 år i en kommun minskat när  antalet ungdomar i samma åldersgrupp ökat i landet eller ökat  när antalet ungdomar i åldersgruppen minskat i landet, ska den  del av minskningen eller ökningen i kommunen som överstiger  två procentenheter multipliceras med ersättningsbeloppet.  Ersättningsbeloppet räknas varje år upp med utvecklingen av  konsumentprisindex med fast ränta till två år före  utjämningsåret. Samtliga kommuner får därefter ett  invånarbaserat avdrag, som beräknas så att summan av avdragen  motsvarar summan av tilläggen.
Förändringen under en femårsperiod beräknas som skillnaden  mellan antalet ungdomar i åldern 16-18 år i kommunen den 
31 december sju år före utjämningsåret och antalet ungdomar i  åldern 16-18 år i kommunen den 31 december två år före  utjämningsåret. Förordning (2019:797).
Individ- och familjeomsorg
Standardkostnad för individ- och familjeomsorg
9 §
En kommuns standardkostnad för individ- och familjeomsorg  ska beräknas genom att ett modellberäknat värde multipliceras  med en korrigeringsfaktor. Därefter ska tillägg eller avdrag  göras för lönekostnadsskillnader.
För att få fram det modellberäknade värdet ska följande  variabler användas:
- andelen barn och ungdomar i åldern 0-19 år som lever i  hushåll med låg inkomststandard justerad för inkomster från  ekonomiskt bistånd i kommunen,
- andelen lågutbildade personer födda i Sverige i åldern 20-40 år i kommunen,
- roten ur tätortsbefolkningen i kommunen,
- andelen av befolkningen boende i flerfamiljshus byggda 1965-1975 i kommunen,
- ohälsotal i kommunen, och
- en variabel för justering av inkomsteffekt som beror på  gränspendling till Norge och Danmark i kommunen.
Korrigeringsfaktorn ska bestämmas så att det modellberäknade  värdet, som vägts med befolkningen den 31 december två år före  utjämningsåret, överensstämmer med den genomsnittliga  standardkostnaden för individ- och familjeomsorg.
Den genomsnittliga standardkostnaden för individ- och  familjeomsorg samt hur det modellberäknade värdet och  korrigeringsfaktorn närmare beräknas framgår av bilagan till  denna förordning. Förordning (2019:797).
Lönekostnadsskillnader i individ- och familjeomsorg
9 a §
Tillägg eller avdrag för lönekostnadsskillnader enligt 
9 § första stycket ska beräknas enligt följande. Tillägg  beräknas genom att den del av löneindexet som överstiger 100  multipliceras med den justerade lönekostnaden dividerad med 
100. Samtliga kommuner får därefter ett invånarbaserat avdrag,  som beräknas så att summan av avdragen motsvarar summan av  tilläggen.
Den justerade lönekostnaden beräknas som produkten av det  modellberäknade värdet, korrigeringsfaktorn och  lönekostnadsandelen för individ- och familjeomsorg.
Löneindex och lönekostnadsandel för individ- och familjeomsorg  anges i bilagan till denna förordning. Förordning (2019:797).
Kommunal vuxenutbildning
Standardkostnad för kommunal vuxenutbildning
10 §
En kommuns standardkostnad för kommunal vuxenutbildning  ska beräknas genom att summera
1. kostnad för behov av vuxenutbildning på grundläggande nivå,
2. kostnad för behov av vuxenutbildning på gymnasial nivå,
3. kostnad för behov av svenska för invandrare, och
4. tillägg eller avdrag för sysselsättning.
Förordning (2019:797).
Kostnader för behov av vuxenutbildning på grundläggande nivå
11 §
Kostnaden enligt 10 § 1 ska beräknas genom att antalet  personer i åldern 20-56 år utan grundläggande utbildningsnivå  i kommunen multipliceras med den genomsnittliga kostnaden per  person i denna målgrupp i landet och divideras med  befolkningen i kommunen den 31 december två år före  utjämningsåret.
Den genomsnittliga kostnaden per person i målgruppen beräknas  utifrån den genomsnittliga standardkostnaden för  vuxenutbildning på grundläggande nivå per invånare, som anges  i bilagan till denna förordning. Förordning (2019:797).
Kostnader för behov av vuxenutbildning på gymnasial nivå
12 §
Kostnaden enligt 10 § 2 ska beräknas genom att antalet  personer i åldern 20-56 år utan gymnasial utbildningsnivå i  kommunen multipliceras med den genomsnittliga kostnaden per  person i denna målgrupp i landet och divideras med  befolkningen i kommunen den 31 december två år före  utjämningsåret.
Den genomsnittliga kostnaden per person i målgruppen beräknas  utifrån den genomsnittliga standardkostnaden för  vuxenutbildning på gymnasial nivå per invånare, som anges i  bilagan till denna förordning. Förordning (2019:797).
Kostnader för behov av svenska för invandrare
13 §
Kostnaden enligt 10 § 3 ska beräknas genom att antalet  personer i åldern 20-64 år som haft uppehållstillstånd i  mindre än fem år i kommunen, med undantag för de första två  åren efter mottagandet i en kommun för personer som omfattas  av förordningen (2010:1122) om statlig ersättning för insatser  för vissa utlänningar, multipliceras med den genomsnittliga  kostnaden per person i denna målgrupp och divideras med  befolkningen i kommunen den 31 december två år före  utjämningsåret.
Den genomsnittliga kostnaden per person i målgruppen beräknas  utifrån den genomsnittliga standardkostnaden för svenska för  invandrare per invånare, som anges i bilagan till denna  förordning. Förordning (2019:797).
Sysselsättning
13 a §
Tillägg eller avdrag enligt 10 § 4 ska beräknas enligt  följande. Summan av 10 § 1-3 multipliceras med kvoten av  andelen personer som förvärvsarbetar eller bedriver  eftergymnasiala studier i landet i åldern 20-64 år och samma  andel i kommunen. Produkten minskas sedan med summan av 10 § 
1-3. Därefter får samtliga kommuner ett invånarbaserat avdrag  till tillägget eller avdraget, som beräknas så att summan av  samtliga avdrag motsvarar summan av tilläggen.
Förordning (2019:797).
Äldreomsorg
Standardkostnad för äldreomsorg
14 §
En kommuns standardkostnad för äldreomsorg ska beräknas  genom att summera
1. korrigerad åldersersättning,
2. tillägg eller avdrag för skillnader i dödlighet,
3. tillägg eller avdrag för personer födda utanför Norden,
4. tillägg eller avdrag för institutionsboende i glesbygd,
5. tillägg eller avdrag för hemtjänst i glesbygd, och
6. tillägg eller avdrag för lönekostnadsskillnader i  äldreomsorg. Förordning (2019:797).
Korrigerad åldersersättning
14 a §
Den korrigerade åldersersättningen enligt 14 § 1 ska  beräknas enligt följande. Andelen sammanboende respektive  ensamboende personer i kommunen i åldersgrupperna 65-79, 80-89  samt 90 år eller äldre multipliceras med en genomsnittlig  kostnad per person för respektive åldersgrupp. Därefter  summeras produkterna för respektive åldersgrupp till en  åldersersättning som multipliceras med en korrigeringsfaktor.
Korrigeringsfaktorn ska bestämmas så att åldersersättningen,  som vägts med befolkningen den 31 december två år före  utjämningsåret, överensstämmer med den genomsnittliga  standardkostnaden för äldreomsorg.
Den genomsnittliga kostnaden per person för respektive  åldersgrupp, den genomsnittliga standardkostnaden för  äldreomsorg samt hur korrigeringsfaktorn närmare beräknas  framgår av bilagan till denna förordning.
Förordning (2019:797).
Skillnader i dödlighet
14 b §
Tillägg eller avdrag enligt 14 § 2 ska beräknas utifrån  skillnaden mellan faktiskt och förväntat antal avlidna  personer i kommunen under en femårsperiod och den korrigerade  åldersersättningen enligt 14 § 1 per person i åldern 65 år och  äldre i kommunen. Samtliga kommuner får därefter ett  invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Hur tillägg och avdrag för skillnader i dödlighet närmare  beräknas framgår av bilagan till denna förordning.  Förordning (2019:797).
Personer födda utanför Norden
14 c §
Tillägg eller avdrag enligt 14 § 3 ska beräknas enligt  följande. Tillägg beräknas genom att varje kommun får ett  tillägg med fem procent av genomsnittskostnaden per person i  åldern 65 år eller äldre för andelen personer i åldersgruppen  i kommunen som är födda utanför Norden. Samtliga kommuner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Genomsnittskostnaden per person i åldersgruppen beräknas  utifrån den genomsnittliga standardkostnaden för äldreomsorg  per invånare, som anges i bilagan till denna förordning.
Förordning (2019:797).
Institutionsboende i glesbygd
14 d §
Tillägg eller avdrag enligt 14 § 4 ska beräknas enligt  följande. Tillägg beräknas för de kommuner som har en  glesbygdsfaktor som är lägre än 0,8. Glesbygdsfaktorn baseras  på tätortsgrad och antalet invånare per kvadratkilometer.  Samtliga kommuner får därefter ett invånarbaserat avdrag, som  beräknas så att summan av avdragen motsvarar summan av  tilläggen.
Hur beräkningarna görs framgår av bilagan till denna  förordning. Förordning (2019:797).
Hemtjänst i glesbygd
14 e §
Tillägg eller avdrag enligt 14 § 5 ska beräknas enligt  följande. Ett glesbygdsindex multipliceras med den korrigerade  åldersersättningen enligt 14 § 1. Därefter minskas produkten  med den korrigerade åldersersättningen. Samtliga kommuner får  därefter ett invånarbaserat avdrag från tillägget eller  avdraget, som beräknas så att summan av samtliga avdrag  motsvarar summan av tilläggen.
Glesbygdsindex för äldreomsorg anges i bilagan till denna  förordning. Förordning (2019:797).
Lönekostnadsskillnader i äldreomsorg
14 f §
Tillägg eller avdrag enligt 14 § 6 ska beräknas enligt  följande. Tillägg beräknas genom att den del av löneindexet  som överstiger 100 multipliceras med den justerade  lönekostnaden dividerad med 100. Samtliga kommuner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Den justerade lönekostnaden beräknas som summan av 14 § 1-5  multiplicerad med lönekostnadsandelen för äldreomsorg.
Löneindex och lönekostnadsandel för äldreomsorg anges i  bilagan till denna förordning. Förordning (2019:797).
Infrastruktur och skydd
15 §
En kommuns standardkostnad för infrastruktur och skydd  ska beräknas genom att summera
1. klimattillägg för gator och vägar,
2. ortstillägg för gator och vägar, och
3. tillägg för räddningstjänst.
Ortstillägg, klimattillägg och tillägg för räddningstjänst  anges i bilagan till denna förordning. Förordning (2019:797).
Verksamhetsövergripande kostnader
Standardkostnad för verksamhetsövergripande kostnader
16 §
En kommuns standardkostnad för verksamhetsövergripande  kostnader ska beräknas genom att summera
1. tillägg för befolkningsminskning,
2. tillägg för eftersläpning av intäkter,
3. tillägg eller avdrag för uppvärmning,
4. tillägg eller avdrag för byggnation, och
5. tillägg för administration.
Förordning (2019:797).
Befolkningsminskning
17 §
Tillägg enligt 16 § 1 ska beräknas så att den del av  befolkningsminskningen i kommunen, räknat i antal personer  under en tioårsperiod, som överstiger två procentenheter  multipliceras med ett ersättningsbelopp som uppgår till 
200 kronor per invånare.
Befolkningsminskning under en tioårsperiod ska beräknas som  skillnaden mellan befolkningen i kommunen den 31 december tolv  år före utjämningsåret och befolkningen i kommunen den 
31 december två år före utjämningsåret. Förordning (2019:797).
Eftersläpning av intäkter
18 §
Tillägg enligt 16 § 2 ska beräknas för kommuner som under  en fyraårsperiod haft en befolkningsökning med i genomsnitt  minst 1,2 procent per år och där antalet invånare från och med  den 1 november två år före utjämningsåret till och med den 1  november året före utjämningsåret ökat med minst 1,2 procent.
Befolkningsökningen under en fyraårsperiod ska beräknas som  skillnaden mellan befolkningen i kommunen den 1 november sex  år före utjämningsåret och befolkningen i kommunen den 1  november två år före utjämningsåret.
Hur tillägget närmare beräknas framgår av bilagan till denna  förordning. Förordning (2019:797).
Uppvärmning
19 §
Tillägg eller avdrag enligt 16 § 3 ska beräknas enligt  följande. Ett uppvärmningsindex multipliceras med ett  ersättningsbelopp som uppgår till 356 kronor i 2016 års  prisnivå. Produkten minskas sedan med ersättningsbeloppet.
Uppvärmningsindex anges i bilagan till denna förordningen.
Förordning (2019:797).
Byggnation
20 §
Tillägg eller avdrag enligt 16 § 4 ska göras enligt  bilagan till denna förordning. Förordning (2019:797).
Administration
20 a §
Tillägg enligt 16 § 5 ska göras enligt bilagan till  denna förordning. Förordning (2019:797).
Hälso- och sjukvård
Standardkostnad för hälso- och sjukvård
21 §
En regions standardkostnad för hälso- och sjukvård ska  beräknas genom att summera
1. korrigerad kostnad för befolkningens vårdbehov,
2. tillägg eller avdrag för hälso- och sjukvård i glesbygd,
3. tillägg eller avdrag för bemanning i glesbygd, och
4. tillägg eller avdrag för lönekostnadsskillnader i hälso-  och sjukvård. Förordning (2019:797).
Korrigerad kostnad för befolkningens vårdbehov
22 §
Den korrigerade kostnaden för befolkningens vårdbehov  enligt 21 § 1 ska beräknas enligt följande. Befolkningen delas  in i olika grupper enligt bilagan till denna förordning.  Antalet personer i respektive grupp den 31 december tre år  före utjämningsåret i varje region multipliceras med den  genomsnittliga kostnaden för respektive grupp och summeras  till en genomsnittlig kostnad för befolkningens vårdbehov.  Summan divideras med antalet invånare i regionen den 
31 december tre år före utjämningsåret och multipliceras  därefter med en korrigeringsfaktor.
Korrigeringsfaktorn ska bestämmas så att den genomsnittliga  kostnaden för befolkningens vårdbehov, som vägts med  befolkningen den 31 december två år före utjämningsåret,  överensstämmer med den genomsnittliga standardkostnaden för  hälso- och sjukvård.
Den genomsnittliga standardkostnaden för hälso- och sjukvård  samt hur korrigeringsfaktorn närmare beräknas framgår av  bilagan till denna förordning. Förordning (2019:797).
Hälso- och sjukvård i glesbygd
23 §
Tillägg eller avdrag enligt 21 § 2 ska beräknas enligt  följande. Ett index för vård i glesbygd multipliceras med den  korrigerade kostnaden för befolkningens vårdbehov enligt 21 § 
1. Därefter minskas produkten med den korrigerade kostnaden  för befolkningens vårdbehov. Samtliga regioner får därefter  ett invånarbaserat avdrag från tillägget eller avdraget, som  beräknas så att summan av samtliga avdrag motsvarar summan av  tilläggen.
Index för vård i glesbygd anges i bilagan till denna  förordning. Förordning (2019:797).
Bemanning i glesbygd
24 §
Tillägg eller avdrag enligt 21 § 3 ska beräknas enligt  följande. Ett index för bemanning i glesbygd multipliceras med  summan av den korrigerade kostnaden för befolkningens  vårdbehov och tillägg eller avdrag för vård i glesbygd.  Därefter minskas produkten med summan av den korrigerade  kostnaden för befolkningens vårdbehov och tillägg eller avdrag  för vård i glesbygd. Samtliga regioner får därefter ett  invånarbaserat avdrag från tillägget och avdraget, som  beräknas så att summan av samtliga avdrag motsvarar summan av  tilläggen.
Index för bemanning i glesbygd anges i bilagan till denna  förordning. Förordning (2019:797).
Lönekostnadsskillnader i hälso- och sjukvård
25 §
Tillägg eller avdrag enligt 21 § 4 ska beräknas enligt  följande. Tillägg beräknas genom att den del av löneindexet  som överstiger 100 multipliceras med den justerade  lönekostnaden dividerad med 100. Samtliga regioner får  därefter ett invånarbaserat avdrag, som beräknas så att summan  av avdragen motsvarar summan av tilläggen.
Den justerade lönekostnaden beräknas som summan av 21 § 1-3  multiplicerad med lönekostnadsandelen för hälso- och sjukvård.
Löneindex och lönekostnadsandel för hälso- och sjukvård anges  i bilagan till denna förordning. Förordning (2019:797).
Befolkningsförändringar
Standardkostnad för befolkningsförändringar
25 a §
En regions standardkostnad för befolkningsförändringar  ska beräknas genom att summera tillägg för eftersläpning av  intäkter och tillägg för befolkningsförändringar.
Förordning (2019:797).
Eftersläpning av intäkter
25 b §
Tillägg för eftersläpning av intäkter enligt 25 a § ska  beräknas för regioner som under en fyraårsperiod haft en  befolkningsökning med i genomsnitt minst 1,2 procent per år  och där antalet invånare från och med den 1 november två år  före utjämningsåret till och med den 1 november året före  utjämningsåret ökat med minst 1,2 procent.
Befolkningsökning under en fyraårsperiod ska beräknas som  skillnaden mellan befolkningen i regionen den 1 november sex  år före utjämningsåret och befolkningen i regionen den 
1 november två år före utjämningsåret.
Hur tillägget beräknas framgår av bilagan till denna  förordning. Förordning (2019:797).
Tillägg för befolkningsförändringar
25 c §
Tillägg för befolkningsförändringar enligt 25 a § ska  beräknas genom att den del av en befolkningsökning i regionen,  räknat i antal personer under en tioårsperiod, som överstiger  ökningen i landet under samma period med två procentenheter  multipliceras med ett ersättningsbelopp som uppgår till 100  kronor per person. Motsvarande gäller om befolkningen i  regionen minskat samtidigt som befolkningen i landet minskat  under samma period. Om regionens befolkning minskat när  befolkningen i landet ökat eller ökat när befolkningen i  landet minskat, ska den del av minskningen eller ökningen i  regionen, räknat i antal personer, som överstiger två procent-
enheter multipliceras med ersättningsbeloppet.
Befolkningsförändringarna under en tioårsperiod ska beräknas  som skillnaden mellan befolkningen i regionen den 31 december  tolv år före utjämningsåret och befolkningen i regionen två år  före utjämningsåret. Förordning (2019:797).
Kollektivtrafik
Standardkostnad för kollektivtrafik
26 §
Standardkostnaden för kollektivtrafik ska beräknas för  respektive län enligt följande. Ett modellberäknat värde  multipliceras med en korrigeringsfaktor. Hälften av  standardkostnaden tillförs därefter kommunerna i länet i  enlighet med 26 a § och hälften regionen, med undantag för  Stockholms län där kommunernas andel är 40 procent och  regionens andel är 60 procent av standardkostnaden.
För att få fram det modellberäknade värdet ska följande  variabler användas:
- antal boende i tätort i länet,
- andelen personer som arbetspendlar över kommungräns i länet,  och
- roten ur det genomsnittliga avståndet mellan invånarna i  länet.
Korrigeringsfaktorn ska bestämmas så att det modellberäknade  värdet, som vägts med befolkningen den 31 december två år före  utjämningsåret, överensstämmer med den genomsnittliga  standardkostnaden för kollektivtrafik.
Den genomsnittliga standardkostnaden för kollektivtrafik samt  hur det modellberäknade värdet och korrigeringsfaktorn närmare  beräknas framgår av bilagan till denna förordning.
Förordning (2019:797).
Fördelning av kommunernas andel av standardkostnaden
26 a §
Fördelningen av kommunernas andel av standardkostnaden  mellan kommunerna i länet ska göras på följande sätt:
1. För kommunerna i Västmanlands län, Västernorrlands län,  Västerbottens län och Norrbottens län ska andelen beräknas  genom att använda variablerna det genomsnittliga avståndet  mellan invånarna, pendlingsavstånd och tätortsbefolkning på  det sätt som framgår av bilagan till denna förordning.
2. För kommunerna i Stockholms län, Uppsala län, Östergötlands  län, Jönköpings län, Kronobergs län, Kalmar län, Blekinge län,  Skåne län, Hallands län, Västra Götalands län, Värmlands län,  Örebro län, Dalarnas län, Gävleborgs län, Jämtlands län och i  Gotlands kommun görs fördelningen med lika stora belopp per  invånare.
3. För kommunerna i Södermanlands län fattar regeringen  särskilda beslut om varje kommuns andel av de totala  kostnaderna i länet. Förordning (2019:797).
Beräkningsmetoder och närmare detaljer för kostnadsutjämningen
27 §
För beräkningarna gäller i övrigt de beräkningsmetoder och närmare detaljer som anges i bilagan till denna förordning.
28 §
Har upphävts genom förordning (2013:976).
Uppgiftslämnande
29 §
Statistiska centralbyrån ska senast den 1 oktober året  före utjämningsåret lämna uppgifter till varje kommun och  varje region om preliminära bidrag och avgifter enligt 5, 6  och 9-16 §§ lagen (2004:773) om kommunalekonomisk utjämning.
Förordning (2019:797).
30 §
Statistiska centralbyrån skall senast den 10 januari varje år till Skatteverket lämna uppgifter som beräknats enligt denna förordning.
Verkställighetsföreskrifter
31 §
Statistiska centralbyrån får meddela de ytterligare föreskrifter som behövs för verkställigheten av denna förordning.
Övergångsbestämmelser
2004:881
1. Denna förordning träder i kraft den 1 januari 2005.
2. Genom förordningen upphävs förordningen (1995:1645) om utjämningsbidrag och utjämningsavgift för kommuner och landsting samt förordningen (1995:1646) om skattesatser vid beräkning av utjämningsbidrag och utjämningsavgift för kommuner och landsting. De upphävda förordningarna gäller dock fortfarande i fråga om förhållanden som hänför sig till tiden före den 1 januari 2005.
2011:680
1. Denna förordning träder i kraft den 1 juli 2011.
2. Äldre föreskrifter gäller fortfarande i fråga om underlaget för beräkningen av åldersersättningen enligt 6 § andra och fjärde styckena till och med utjämningsåret 2013.
2012:704
1. Denna förordning träder i kraft den 1 januari 2013.
2. Vid beräkning av en kommuns skattekraft ska 2013 och tidigare års taxeringar anses som beslut om slutlig skatt enligt 56 kap. 2 § skatteförfarandelagen (2011:1244).
2013:976
1. Denna förordning träder i kraft den 1 januari 2014.
2. Äldre föreskrifter gäller fortfarande i fråga om bidrag och avgifter som avser tiden före ikraftträdandet.
Bilaga
Beräkningsmetoder och närmare detaljer för kostnadsutjämningen
Generella bestämmelser för kostnadsutjämningen
Uppgifter i beräkningen av kostnadsutjämningen
De uppgifter som används i beräkningen av kostnadsutjämningen  ska, om inte annat anges i denna bilaga, hämtas från  Statistiska centralbyråns statistik.
Genomsnittlig standardkostnad
Den för landet genomsnittliga standardkostnaden i kronor per  invånare före uppräkning till utjämningsårets kostnadsnivå för  var och en av följande verksamheter är:
Verksamhet	Genomsnittlig standardkostnad
Förskola 	                        7 587
Pedagogisk omsorg               	84
Fritidshem                      	1 706
Förskoleklass                   	805
Grundskola                      	13 094
Gymnasieskola                   	4 622
Individ- och familjeomsorg      	5 235
Vuxenutbildning på grundläggande nivå	138
Vuxenutbildning på gymnasial nivå	276
Svenska för invandrare	                278
Äldreomsorg	                        12 651
Hälso- och sjukvård             	30 094
Kollektivtrafik                 	3 093
Beloppen avser år 2023.
Uppräkning med prisindex
Uppräkning till utjämningsårets prisnivå sker med hjälp av  utvecklingen av konsumentprisindex med fast ränta. Som  genomsnittlig procentuell förändring i konsumentprisindex med  fast ränta för respektive år används för
- 2017: 2,0
- 2018: 2,1
- 2019: 1,7
- 2020: 0,5
- 2021: 2,4
- 2022: 7,7
- 2023: 6,0
- 2024: 1,9
- 2025: 1,7.
Följande verksamheters och kostnadsslags standardkostnad  räknas upp till utjämningsårets prisnivå med hjälp av  konsumentprisindex med fast ränta året före utjämningsåret  samt utjämningsåret: förskola, fritidshem och annan pedagogisk  verksamhet, förskoleklass och grundskola, gymnasieskola,  individ- och familjeomsorg, kommunal vuxenutbildning,  äldreomsorg, hälso- och sjukvård och kollektivtrafik.
Följande verksamheters och kostnadsslags standardkostnad  räknas upp till utjämningsårets prisnivå med hjälp av  konsumentprisindex med fast ränta från år 2016 till och med  utjämningsåret: infrastruktur och skydd samt  verksamhetsövergripande kostnader med undantag för 16 § 1  och 2.
Förskola, fritidshem och annan pedagogisk verksamhet
Index för behov av förskola respektive fritidshem
Index för behov av förskola respektive fritidshem anges under  rubriken Fasta index för kommuner.
Socioekonomiskt index för barn i åldern 1-5 år
Det socioekonomiska indexet per kommun beräknas som  genomsnittet av följande kvoter:
1. andelen barn i åldern 1-5 år i kommunen med föräldrar som  saknar eftergymnasial utbildning, dividerad med medelvärdet  för motsvarande grupp i landet två år före utjämningsåret,
2. andelen barn i åldern 1-5 år i kommunen som bor i hushåll  med låg disponibel inkomst, dividerad med medelvärdet för  motsvarande grupp i landet tre år före utjämningsåret, och
3. andelen barn i åldern 1-5 år i kommunen med minst en  förälder som har haft uppehållstillstånd i högst fyra år,  dividerad med medelvärdet för motsvarande grupp i landet två  år före utjämningsåret.
Med låg disponibel inkomst avses personer som lever i hushåll  som har en disponibel inkomst per konsumtionsenhet som är  mindre än 60 procent av medianvärdet för samtliga hushåll, i  enlighet med Statistiska centralbyråns definition.
Glesbygds- respektive löneindex
Glesbygds- respektive löneindex för förskola anges under  rubriken Fasta index för kommuner.
Lönekostnadsandel förskola, fritidshem och annan pedagogisk  verksamhet
Lönekostnadsandelen i förskola, fritidshem och annan  pedagogisk verksamhet är 0,738.
Förskoleklass och grundskola
Genomsnittlig kostnad för modersmålsundervisning och  undervisning i svenska som andraspråk
Genomsnittlig kostnad för modersmålsundervisning och  undervisning i svenska som andraspråk beräknas genom att den  genomsnittliga lärarlönen i landet per månad i kommunal skola  för grundskollärare, inklusive lönekostnadspålägg, två år före  utjämningsåret multipliceras med 12. Produkten multipliceras  därefter med kvoten av antal lärare (heltid) i landet för  modersmålsundervisning och svenska som andraspråk under det  läsår som avser höstterminen två år före utjämningsåret och  vårterminen ett år före utjämningsåret och antalet elever i  landet som deltog i modersmålsundervisning eller svenska som  andraspråk under samma läsår.
Statistik över antal lärare och elever hämtas från Statens  skolverk.
Lönekostnadspålägget i beräkningen av den genomsnittliga  kostnaden är 44,53 procent.
Glesbygds- respektive löneindex för förskoleklass och  grundskola
Glesbygds- respektive löneindex för förskoleklass och  grundskola anges under rubriken Fasta index för kommuner.
Lönekostnadsandel förskoleklass och grundskola
Lönekostnadsandelen i förskoleklass och grundskola är 0,688.
Programvalsfaktor för gymnasieskola
Programvalsfaktorn för respektive kommun beräknas genom att  produkten av antalet folkbokförda elever per hemkommun och  program och landets genomsnittskostnad per program summeras  med produkten av antalet ungdomar i åldern 16-18 år i kommunen  som inte är inskrivna i gymnasieskolan och  genomsnittskostnaden för nationella gymnasieprogram och  introduktionsprogram. Denna summa ska sedan minskas med ett  relationstal.
Relationstalet ska beräknas genom att antalet ungdomar i  åldern 16-18 år i kommunen multipliceras med gymnasiets  genomsnittskostnad i landet per ungdom i åldersgruppen.  Därefter divideras denna produkt med antalet invånare i  kommunen.
Uppgifter om kostnader för de nationella gymnasieprogrammen  hämtas från Statens skolverks statistik. Kostnaden för  introduktionsprogrammen uppgår till 111 523 kronor i 2016 års  prisnivå och ska räknas upp med den genomsnittliga  kostnadsutvecklingen för de nationella programmen 
(riksprislistan) till motsvarande år.
Lönekostnadsandel gymnasieskola
Lönekostnadsandelen i gymnasieskola är 0,678.
Individ- och familjeomsorg
Beräkning av det modellberäknade värdet
Det modellberäknade värdet för individ- och familjeomsorg  beräknas genom att summera
1. 488,71,
2. 11 523,54 multiplicerat med andelen barn och ungdomar i  kommunen i åldersgruppen 0-19 år som lever i hushåll med låg  inkomststandard justerad för inkomster från ekonomiskt  bistånd,
3. 26 610,39 multiplicerat med andelen lågutbildade personer  födda i Sverige i åldern 20-40 år i kommunen,
4. 2,60 multiplicerat med roten ur tätortsbefolkningen i  kommunen,
5. 2 797,15 multiplicerat med andelen av befolkningen i  kommunen boende i flerfamiljshus byggda 1965-1975,
6. 17,29 multiplicerat med ohälsotalet i kommunen,
7. -495,53 multiplicerat med en variabel för justering av en  inkomsteffekt av gränspendling i kommunen.
Med låg inkomststandard avses den definition som används av  Statistiska centralbyrån, där hushållets disponibla inkomst  sätts i relation till hushållets baskonsumtion, med  justeringen att inkomster från andra länder exkluderas.  Uppgiften avser tre år före utjämningsåret.
Med andel lågutbildade personer avses personer som har  grundskola som högsta avslutade utbildningsnivå.
Med ohälsotal avses genomsnittligt antal dagar med sjukpenning  eller sjukersättning i åldersgruppen 16-64 år i kommunen.  Uppgifter om ohälsotal hämtas från Försäkringskassan.
Variabeln roten ur tätortsbefolkningen i kommunen avser  år 2015 och uppdateras vart femte år.
Variabeln för justering av en inkomsteffekt av gränspendling  definieras som produkten av andelen av befolkningen i åldern 
16-74 år som gränspendlar till Norge eller Danmark  multiplicerad med andelen barn och ungdomar i åldern 0-19 år  som lever i hushåll med låg inkomststandard. Uppgifterna som  avser andelen i befolkningen som gränspendlar till Danmark är  från 2015 och motsvarande uppgifter avseende Norge är från 
2014 och dessa uppgifter uppdateras inte.
Beräkning av korrigeringsfaktorn
Korrigeringsfaktorn bestäms så att det genomsnittliga  modellberäknade värdet överensstämmer med den genomsnittliga  standardkostnaden för individ- och familjeomsorg enligt  följande. Det modellberäknade värdet multipliceras med  befolkningen i kommunen, därefter summeras produkterna för  samtliga kommuner. Summan divideras därefter med befolkningen  i landet den 31 december två år före utjämningsåret. Den  genomsnittliga standardkostnaden för individ- och  familjeomsorg divideras därefter med denna kvot.
Lönekostnadsandel individ- och familjeomsorg
Lönekostnadsandelen i individ- och familjeomsorg är 0,578.
Äldreomsorg
Genomsnittliga kostnader per person för äldreomsorg
Sammanboende (65-79 år)			6 948
Sammanboende (80-89 år)			47 954
Sammanboende (90 år eller äldre)	129 050
Ensamboende (65-79 år)			32 678
Ensamboende (80-89 år)			127 094
Ensamboende (90 år eller äldre)		258 543
Beräkning av korrigeringsfaktorn
Korrigeringsfaktorn bestäms så att den genomsnittliga  åldersersättningen överensstämmer med den genomsnittliga  standardkostnaden för äldreomsorg enligt följande. Den ålders-
ersättningen multipliceras med befolkningen i kommunen,  därefter summeras produkterna för samtliga kommuner. Summan  divideras därefter med befolkningen i landet den 31 december  två år före utjämningsåret. Den genomsnittliga standard-
kostnaden för äldreomsorg divideras därefter med denna kvot.
Beräkning av skillnader i dödlighet
Tillägg eller avdrag för skillnader i dödlighet beräknas  enligt följande. Skillnaden mellan faktiskt antal avlidna och  förväntat antal avlidna personer i kommunen för perioden sex  år före utjämningsåret och två år före utjämningsåret  beräknas. Skillnaden summeras sedan med det faktiska antalet  invånare 65 år eller äldre i kommunen. Summan multipliceras  därefter med den korrigerade åldersersättningen omräknad från  kronor per invånare till kronor per invånare 65 år eller äldre  och divideras med befolkningen i kommunen den 31 december två  år före utjämningsåret. Denna kvot minskas med den korrigerade  åldersersättningen för de kommuner som har fler avlidna  personer än förväntat. För de kommuner som har färre avlidna  personer än förväntat minskas den uppkomna skillnaden med  hälften.
Med förväntat antal avlidna avses hur många personer som  skulle avlida per kommun om dödligheten skulle vara lika hög  per ålder som riksgenomsnittet.
Beräkning tillägg för institutionsboende i glesbygd
Kommunens glesbygdsfaktor beräknas genom att tätortsgraden i  kvadrat multipliceras med roten ur antalet invånare per  kvadratkilometer.
Tillägg för institutionsboende i glesbygd beräknas enligt  följande. Kommunens glesbygdsfaktor divideras med tio.  Därefter minskas 0,08 med denna kvot. Differensen  multipliceras sedan med den korrigerade åldersersättningen.
Variabeln tätortsgrad i kommunen avser år 2015 och uppdateras  vart femte år.
Glesbygdsindex för äldreomsorg
Glesbygdsindex för äldreomsorg anges under rubriken Fasta  index för kommuner.
Lönekostnadsandel äldreomsorg
Lönekostnadsandelen i äldreomsorg är 0,739.
Infrastruktur och skydd
Klimattillägg
Följande kommuner får ett klimattillägg på 103 kronor per  invånare: kommunerna i Jämtlands, Västerbottens och  Norrbottens län.
Följande kommuner får ett klimattillägg på 66 kronor per  invånare: kommunerna i Värmlands, Dalarnas, Gävleborgs och  Västernorrlands län samt Tierps, Älvkarleby och Östhammars  kommuner.
Övriga kommuner får ett klimattillägg på 44 kronor per  invånare.
Beloppen anges i 2016 års prisnivå.
Ortstillägg
Om inget annat anges får samtliga kommuner i Värmlands,  Dalarnas, Gävleborgs, Västernorrlands, Jämtlands,  Västerbottens och Norrbottens län och följande kommuner ett  ortstillägg på 65 kronor per invånare: Södertälje, Uppsala,  Eskilstuna, Linköping, Norrköping, Jönköping, Växjö, Kalmar,  Karlskrona, Helsingborg, Kristianstad, Lund, Halmstad, Borås,  Örebro och Västerås.
Följande kommuner får ett ortstillägg på 80 kronor per  invånare: Botkyrka, Danderyd, Ekerö, Haninge, Huddinge,  Järfälla, Lidingö, Nacka, Nynäshamn, Salem, Sigtuna,  Sollentuna, Solna, Sundbyberg, Tyresö, Täby, Upplands Väsby,  Upplands-Bro, Vallentuna, Vaxholm, Värmdö, Österåker, Håbo,  Burlöv, Kävlinge, Lomma, Skurup, Staffanstorp, Svedala,  Trelleborg, Vellinge, Kungsbacka, Ale, Alingsås, Bollebygd,  Härryda, Kungälv, Lerum, Lilla Edet, Mölndal, Partille,  Stenungssund och Öckerö.
Följande kommuner får ett ortstillägg på 128 kronor per  invånare: Malmö, Karlstad, Falun, Gävle, Sundsvall,  Örnsköldsvik, Härjedalen, Östersund, Skellefteå, Umeå, Åsele  och Luleå.
Göteborgs kommun får ett ortstillägg på 193 kronor per  invånare.
Stockholms kommun får ett ortstillägg på 580 kronor per  invånare.
Övriga kommuner får inget ortstillägg.
Beloppen anges i 2016 års prisnivå.
Räddningstjänst
Följande kommuner får ett tillägg för räddningstjänst på 150  kronor per invånare: Heby, Boxholm, Valdemarsvik, Ydre,  Ödeshög, Aneby, Tingsryd, Uppvidinge, Högsby, Hylte,  Bengtsfors, Dals-Ed, Färgelanda, Svenljunga, Eda, Filipstad,  Hagfors, Storfors, Sunne, Säffle, Torsby, Laxå, Ljusnarsberg,  Skinnskatteberg, Leksand, Mora, Orsa, Rättvik, Smedjebacken,  Ljusdal, Nordanstig, Ockelbo, Ovanåker, Kramfors, Sollefteå,  Örnsköldsvik, Krokom, Skellefteå, Boden och Kiruna.
Följande kommuner får ett tillägg för räddningstjänst på 300  kronor per invånare: Kinda, Årjäng, Hällefors, Malung-Sälen,  Vansbro, Älvdalen, Ånge, Berg, Bräcke, Strömsund, Åre,  Bjurholm, Lycksele, Nordmaling, Robertsfors, Vindeln,  Gällivare, Haparanda, Kalix och Älvsbyn.
Följande kommuner får ett tillägg för räddningstjänst på 700  kronor per invånare: Härjedalen, Ragunda, Dorotea, Malå,  Norsjö, Sorsele, Storuman, Vilhelmina, Åsele, Arjeplog,  Arvidsjaur, Jokkmokk, Pajala, Överkalix och Övertorneå.
Övriga kommuner får inget tillägg för räddningstjänst.
Beloppen anges i 2016 års prisnivå.
Verksamhetsövergripande kostnader
Eftersläpning av intäkter
Tillägg för eftersläpning av intäkter beräknas som differensen  mellan kommunens bidrag eller avgift i utjämningssystemet året  före utjämningsåret och motsvarande bidrag eller avgift där  inkomstutjämningsbidraget eller inkomstutjämningsavgiften har  omräknats utifrån en uppräknad folkmängd. Differensen  divideras med antalet invånare den 31 december två år före  utjämningsåret.
Den uppräknade folkmängden utgör summan av antalet personer  som motsvarar den befolkningsökning i kommunen som överskrider 
1,2 procent mellan den 1 november två år före utjämningsåret  och den 1 november året före utjämningsåret samt kommunens  folkmängd den 1 november två år före utjämningsåret.
Omräkningen av inkomstutjämningsbidraget eller  inkomstutjämningsavgiften sker genom att kommunens  inkomstutjämningsbidrag eller inkomstutjämningsavgift omräknas  med den uppräknade folkmängden utifrån landets och kommunens  skatteunderlag som användes vid beräkningen av inkomst-
utjämningen året före utjämningsåret. Summan, i kronor per  invånare året före utjämningsåret, av bidrag eller avgift i  kostnadsutjämning, strukturbidrag, införandebidrag och  regleringspost samt det inkomstutjämningsbidrag eller den  inkomstutjämningsavgift som omräknats utifrån den uppräknade  folkmängden multipliceras med den uppräknade folkmängden.
Uppvärmningsindex
Uppvärmningsindex anges under rubriken Fasta index för  kommuner.
Byggnation
Tillägg eller avdrag för byggnation anges efter kommunens  länstillhörighet, med undantag för Västra Götalands län.
I Västra Götalands län får kommunerna Härryda, Partille,  Öckerö, Stenungsund, Tjörn, Ale, Lerum, Lilla Edet, Göteborg,  Mölndal, Kungälv och Alingsås ett tillägg om 18 kronor per  invånare. Övriga kommuner i länet får ett avdrag om 79 kronor  per invånare.
Län				Belopp, kronor per invånare
Stockholms			73
Uppsala				-7
Södermanlands			-7
Östergötlands			-37
Jönköpings			-117
Kronobergs			-117
Kalmar				-117
Gotlands 			-117
Blekinge			-8
Skåne				-8
Hallands			-79
Värmlands			-48
Örebro				-7
Västmanlands			-7
Dalarnas			-48
Gävleborgs			13
Västernorrlands			11
Jämtlands			11
Västerbottens			52
Norrbottens			52
Beloppen anges i 2016 års prisnivå.
Administration
Följande kommuner får ett tillägg för administrationskostnader  på 150 kronor per invånare: Boxholm, Vadstena, Valdemarsvik,  Ödeshög, Aneby, Mullsjö, Torsås, Perstorp, Essunga,  Färgelanda, Grästorp, Gullspång, Karlsborg, Munkfors,  Storfors, Laxå, Lekeberg och Norberg.
Följande kommuner får ett tillägg för administrationskostnader  på 950 kronor per invånare: Kinda, Uppvidinge, Filipstad,  Hagfors, Torsby, Årjäng, Malung-Sälen, Mora, Rättvik, Ljusdal,  Nordanstig, Ovanåker, Sollefteå, Ånge, Härjedalen, Krokom,  Strömsund, Åre, Lycksele, Gällivare, Kalix, Kiruna och  Älvsbyn.
Följande kommuner får ett tillägg för administrationskostnader  på 1 900 kronor per invånare: Ydre, Högsby, Dals-Ed,  Hällefors, Ljusnarsberg, Skinnskatteberg, Orsa, Vansbro,  Älvdalen, Ockelbo, Berg, Bräcke, Ragunda, Bjurholm, Dorotea,  Malå, Nordmaling, Norsjö, Robertsfors, Sorsele, Storuman,  Vilhelmina, Vindeln, Åsele, Arjeplog, Arvidsjaur, Jokkmokk,  Pajala, Överkalix och Övertorneå.
Övriga kommuner får inget tillägg för  administrationskostnader.
Beloppen anges i 2016 års prisnivå.
Hälso- och sjukvård
Befolkningens indelning i grupper och genomsnittliga kostnader  för respektive grupp
Uppgifter om genomsnittliga kostnader för befolkningen hämtas  från Skåne län, Västra Götalands län och Norrbottens län och  avser år 2016.
Genomsnittlig kostnad för barn och ungdomar
Ålder		Låg disponibel inkomst	Hög disponibel inkomst
0 år		35 029			31 318
1-5 år		12 885			11 144
6-18 		9 731			9 424
Genomsnittlig kostnad för vuxna under 80 år
Ålder	  Låg disponibel inkomst	Hög disponibel inkomst
Låg utbild-	Hög utbild-   Låg utbild-   Hög utbild-
ning		ning	      ning	    ning
19-49 år  18 079	13 155	      10 750	    9 697
50-69 år  30 922	25 095	      18 657	    16 700
70-79 år  41 479	39 951	      36 448	    34 058
Genomsnittlig kostnad för 80 år eller äldre
Ålder		Ensamboende		Sammanboende
80-90 år	53 830			52 209
90 eller äldre	57 849			62 064
Beräkning av korrigeringsfaktorn
Korrigeringsfaktorn bestäms så att den genomsnittliga  kostnaden för befolkningens vårdbehov överensstämmer med den  genomsnittliga standardkostnaden för hälso- och sjukvård  enligt följande. Kostnaden för befolkningens vårdbehov  multipliceras med befolkningen i regionen och därefter  summeras produkterna för samtliga regioner. Summan divideras  därefter med befolkningen i landet den 31 december två år före  utjämningsåret. Den genomsnittliga standardkostnaden för  hälso- och sjukvård divideras därefter med denna kvot.
Index för vård respektive bemanning i glesbygd
Index för vård i glesbygd respektive för bemanning i glesbygd  anges under rubriken Fasta index för regioner.
Lönekostnadsandel för regioner
Lönekostnadsandelen i hälso- och sjukvård är 0,706.
Befolkningsförändringar
Eftersläpning av intäkter i region
Tillägg för eftersläpning av intäkter beräknas som differensen  mellan regionens bidrag eller avgift i utjämningssystemet året  före utjämningsåret och motsvarande bidrag eller avgift där  inkomstutjämningsbidraget eller inkomstutjämningsavgiften har  omräknats utifrån en uppräknad folkmängd. Differensen  divideras med antalet invånare den 31 december två år före  utjämningsåret.
Den uppräknade folkmängden utgör summan av antalet personer  som motsvarar den befolkningsökning i regionen som överskrider 
1,2 procent mellan den 1 november två år före utjämningsåret  och den 1 november året före utjämningsåret samt regionens  folkmängd den 1 november två år före utjämningsåret.
Omräkningen av inkomstutjämningsbidraget eller  inkomstutjämningsavgiften sker genom att regionens  inkomstutjämningsbidrag eller inkomstutjämningsavgift omräknas  med den uppräknade folkmängden utifrån landets och regionens  skatteunderlag som användes vid beräkningen av  inkomstutjämningen året före utjämningsåret. Summan, i kronor  per invånare året före utjämningsåret, av bidrag eller avgift  i kostnadsutjämning, strukturbidrag, införandebidrag och  regleringspost samt det inkomstutjämningsbidrag eller den  inkomstutjämningsavgift som omräknats utifrån den uppräknade  folkmängden multipliceras med den uppräknade folkmängden.
Kollektivtrafik
Beräkning av det modellberäknade värdet
Det modellberäknade värdet per län ska beräknas genom att  summera
1. 23,10668,
2. 0,0006133 multiplicerat med antalet boende i tätort med mer  än 11 000 invånare i länet,
3. 28,33119 multiplicerat med andelen personer som  arbetspendlar över kommungräns i länet, och
4. 16,09601 multiplicerat med roten ur det genomsnittliga  avståndet mellan invånarna i länet.
Uppgift om tätortsgrad i beräkningen av antal boende i tätort  avser år 2015 och uppdateras vart femte år.
Beräkning av korrigeringsfaktorn
Korrigeringsfaktorn bestäms så att det genomsnittliga  modellberäknade värdet överensstämmer med den genomsnittliga  standardkostnaden för kollektivtrafik enligt följande. Det  modellberäknade värdet multipliceras med befolkningen i länet,  därefter summeras produkterna för samtliga län. Summan  divideras därefter med befolkningen i landet den 31 december  två år före utjämningsåret. Den genomsnittliga  standardkostnaden för kollektivtrafik divideras därefter med  denna kvot.
Fördelningen av kommunernas andel av standardkostnaden i vissa  län
Fördelningen av kommunernas andel av standardkostnaden i  Västmanlands län, Västernorrlands län, Västerbottens län och  Norrbottens län ska beräknas genom att summera
1. Ett länsspecifikt värde,
2. - 1 114,609 multiplicerat med den naturliga logaritmen av  antal boende i tätort med mer än 11 000 invånare i kommunen,
3. 65,1762 multiplicerat med den naturliga logaritmen av antal  boende i tätort med mer än 11 000 invånare i kommunen i  kvadrat,
4. 22,12085 multiplicerat med roten ur det genomsnittliga  avståndet mellan invånarna i kommunen,
5. 0,016393 multiplicerat med pendlingsavstånd i kommunen.
Summan av 1-5 ska sedan multipliceras med folkmängden i  kommunen till en kostnad per kommun. Därefter divideras denna  produkt med summan av kostnaderna för alla kommuner i länet.
Uppgift om tätortsgrad i beräkningen av antal boende i tätort  avser år 2015 och uppdateras vart femte år.
De länsspecifika värden som ska användas i beräkningen är
Västmanland	4 508,60
Västernorrland	4 575,85
Västerbotten	4 574,97
Norrbotten	4 160,17
Fasta index för kommuner /inte med här - se SFS 2019:797/
Förordning (2024:1070).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.