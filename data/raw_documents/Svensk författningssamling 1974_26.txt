Title: Kungörelse (1974:26) om kupongskatt för person som är bosatt i Israel
SFS Number: Svensk författningssamling 1974:26
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-197426-om-kupongskatt-for-person-som_sfs-1974-26/
Source Link: http://rkrattsbaser.gov.se/sfst?bet=1974:26
Amendment Register Link: http://rkrattsbaser.gov.se/sfsr?bet=1974:26
Ministry/Authority: Finansdepartementet S3
Issued: 1974-01-25
Metadata: {"Utfärdad": "1974-01-25"}

==================================================

Kungörelse (1974:26) om kupongskatt för person som är bosatt i Israel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1974:26
Departement/myndighet
:   
Finansdepartementet S3
Utfärdad
:   
1974-01-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Utgår enligt kungörelsen (1960:617) om tillämpning av ett mellan   Sverige och Israel den 22 december 1959 ingånget avtal för undvikande   av dubbelbeskattning beträffande skatter å inkomst och förmögenhet   kupongskatt efter lägre skattesats än enligt kupongskatteförordningen  
(1970:624), innehålles vid utbetalning av utdelning på aktie i svenskt  aktiebolag sådan skatt enligt kungörelsen 1960:617. Därvid gäller   bestämmelserna i 2 §.
Utbetalas utdelning som avses i första stycket till någon som innehar   aktien under sådana förhållanden att annan därigenom obehörigen   beredes förmån vid taxering till inkomstskatt eller vinner   nedsättning av kupongskatt eller är det i annat fall icke uppenbart   att rätt till nedsättning av kupongskatt föreligger, innehålles sådan   skatt med belopp enligt 5 § kupongskatteförordningen (1970:624).
2 §
Beträffande utdelning i avstämningsbolag tillämpas bestämmelserna   i kupongskattekungörelsen (1971:49).
I fråga om utdelning i annat aktiebolag än avstämningsbolag skall   utbetalaren tillse, att uppgifter enligt 14 § kuponskatteförordningen  
(1970:624) lämnas jämte intyg av israelisk myndighet eller bank i   Israel att den utdelningsberättigade är bosatt i Israel.
3 §
Har kupongskatt innehållits med högre belopp än den skattskyldige   skall erlägga enligt kungörelsen 1960:617, restitueras det   överskjutande beloppet.
4 §
Ansökan om restitution prövas av riksskatteverket.
5 §
Ansökan om restitution göres skriftligen av den   utdelningsberättigade. Ansökningshandlingen skall ha kommit in till   riksskatteverket före utgången av femte kalenderåret efter   utdelningstillfället. Vid ansökningshandlingen fogas intyg eller annan  utredning om den erlagda kupongskatten och utredning om de   omständigheter sökanden åberopar för nedsättning av kupongskatten.
6 §
Talan mot riksskatteverkets beslut i ärende om restitution föres i  den ordning som anges i 29 § kupongskatteförordningen (1970:624).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.