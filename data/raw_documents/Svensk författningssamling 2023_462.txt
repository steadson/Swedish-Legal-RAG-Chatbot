Title: Förordning (2023:462) om transaktionskonto vid Utbetalningsmyndigheten
SFS Number: Svensk författningssamling 2023:462
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023462-om-transaktionskonto-vid_sfs-2023-462/
Source Link: http://rkrattsbaser.gov.se/sfst?bet=2023:462
Amendment Register Link: http://rkrattsbaser.gov.se/sfsr?bet=2023:462
Ministry/Authority: Finansdepartementet
Issued: 2023-06-22
Metadata: {"Utfärdad": "2023-06-22"}

==================================================

Förordning (2023:462) om transaktionskonto vid Utbetalningsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:462
Departement/myndighet
:   
Finansdepartementet
Utfärdad
:   
2023-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
I denna förordning finns bestämmelser som kompletterar  lagen (2023:454) om transaktionskonto vid  Utbetalningsmyndigheten. Termer och uttryck i förordningen har  samma betydelse som i lagen.
Förordningen är meddelad med stöd av 8 kap. 7 §  regeringsformen.
Utbetalningar via systemet med transaktionskonto
2 §
En utbetalning som har beslutats av en beslutande  myndighet och som avser en ekonomisk förmån, ett ekonomiskt  stöd eller en återbetalning av ett överskott på skattekontot  ska administreras via systemet med transaktionskonto, om inte  regeringen har beslutat något annat.
Rätt att ta del av uppgift i systemet med transaktionskonto
3 §
En beslutande myndighet har rätt att ta del av de  uppgifter som rör den myndighetens utbetalningar och  betalningsmottagare i systemet med transaktionskonto.
4 §
En betalningsmottagare har rätt att ta del av de uppgifter  som rör betalningsmottagarens utbetalningar i systemet med  transaktionskonto.
Detsamma gäller en behörig företrädare för  betalningsmottagaren.
Rätt att meddela föreskrifter
5 §
Utbetalningsmyndigheten får meddela föreskrifter om de  krav på teknik och säkerhet som ska gälla vid anslutning av en  beslutande myndighet till systemet med transaktionskonto.
6 §
Utbetalningsmyndigheten får meddela föreskrifter om  verkställigheten av lagen (2023:454) om transaktionskonto vid  Utbetalningsmyndigheten och av denna förordning.
Övergångsbestämmelser
2023:462
1. Denna förordning träder i kraft den 1 januari 2024.
2. Senast den 1 januari 2027 ska alla utbetalningar som  omfattas av förordningen administreras via systemet med  transaktionskonto.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.