Title: Förordning (2009:1426) med instruktion för Livsmedelsverket
SFS Number: Svensk författningssamling 2009:1426
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091426-med-instruktion-for_sfs-2009-1426/
Source Link: http://rkrattsbaser.gov.se/sfst?bet=2009:1426
Amendment Register Link: http://rkrattsbaser.gov.se/sfsr?bet=2009:1426
Ministry/Authority: Landsbygds- och infrastrukturdepartementet RSL
Issued: 2009-12-03
Metadata: {"Utfärdad": "2009-12-03", "Ändrad": "t.o.m. SFS 2024:667"}

==================================================

Förordning (2009:1426) med instruktion för Livsmedelsverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1426
Departement/myndighet
:   
Landsbygds- och infrastrukturdepartementet RSL
Utfärdad
:   
2009-12-03
Ändrad
:   
t.o.m. SFS 2024:667
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Livsmedelsverket är förvaltningsmyndighet för  livsmedelsfrågor med uppgift att i konsumenternas intresse  arbeta för säkra livsmedel, redlighet i livsmedelshanteringen  och en hållbar livsmedelskonsumtion. Förordning (2021:850).
2 §
Myndigheten ska
1. verka för en riskbaserad, effektiv och likvärdig  livsmedelskontroll och kontroll av material och produkter  avsedda att komma i kontakt med livsmedel i hela landet,
2. leda, samordna och följa upp livsmedelskontrollen och  kontrollen av material och produkter avsedda att komma i  kontakt med livsmedel,
3. utöva offentlig kontroll och annan offentlig verksamhet,
4. undersöka livsmedel samt material och produkter avsedda att  komma i kontakt med livsmedel, undersöka matvanor, utföra  analyser, utveckla metoder och följa utvecklingen på  livsmedelsområdet utifrån Livsmedelsverkets ansvarsområde,
5. utföra risk- och nyttovärderingar på livsmedelsområdet,
6. informera konsumenter, företag och andra intressenter om  gällande regelverk, en hållbar livsmedelskonsumtion och andra  viktiga förhållanden på livsmedelsområdet,
7. underlätta och skapa goda förutsättningar för företagande i  livsmedelssektorn för en konkurrenskraftig livsmedelskedja,
8. verka för att exporterande livsmedelsföretag uppfyller  sådana särskilda krav som mottagarlandet kan ställa,
9. samordna frågor som rör spädbarnsnutrition inklusive  amning,
10. bidra till att skapa samhälleliga förutsättningar för en  hållbar livsmedelskonsumtion, med särskilt fokus på barn och  ungdomar,
11. verka för en utveckling av en hållbar livsmedelskonsumtion  inom vård, skola och omsorg, och
12. verka för att det generationsmål för miljöarbetet och de  miljökvalitetsmål som riksdagen har fastställt nås och vid  behov föreslå åtgärder för miljöarbetets utveckling.
Förordning (2021:850).
2 a §
Myndigheten ska vara ansvarig myndighet på  nutritionsområdet och verka för kunskapsutveckling och  kunskapsförmedling inom området.
Myndigheten ska också vara ansvarig för nationell samordning  inom området hållbar livsmedelskonsumtion samt stödja  myndigheter och andra aktörer i deras arbete med hållbar  livsmedelskonsumtion. Myndigheten ska även följa och analysera  utvecklingen inom området. Förordning (2021:850).
3 §
Myndigheten ska ansvara för nationell samordning av dricksvattenfrågor, särskilt när det gäller
1. anpassningar till klimatförändringar, samt
2. kris- och beredskapsplanering avseende dricksvattenförsörjning.
Myndigheten ska också ansvara för nationell samordning när det gäller kris- och beredskapsplanering av livsmedelsförsörjning i leden efter primärproduktionen.
3 a §
Myndigheten ska leda en nationell vattenkatastrofgrupp  som kan anlitas av berörda aktörer för att bistå vid  samordning av operativa insatser och med expertstöd vid akuta  situationer relaterade till kommunalt dricksvatten.
Förordning (2021:654).
3 b §
Myndigheten ska ansvara för samordning av det nationella  systemet för revision enligt artikel 6 i Europaparlamentets  och rådets förordning (EU) 2017/625 av den 15 mars 2017 om  offentlig kontroll och annan offentlig verksamhet för att  säkerställa tillämpningen av livsmedels- och  foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll).
Förordning (2023:620).
3 c §
Myndigheten är beredskapsmyndighet och sektorsansvarig  myndighet enligt förordningen (2022:524) om statliga  myndigheters beredskap. Förordning (2022:549).
4 §
Myndigheten ska se till att dess föreskrifter och vägledande dokument är utformade på ett sådant sätt att de är kostnadseffektiva och enkla att följa och förstå för konsumenter, företag och kontrollmyndigheter. Myndigheten ska även i sin verksamhet i övrigt underlätta för konsumenternas, företagens och kontrollmyndigheternas kontakter med myndigheten.
5 §
Myndigheten ska integrera ett jämställdhetsperspektiv i sin verksamhet. Myndigheten ska i sitt informations- och utredningsarbete utgå från kvinnors respektive mäns villkor och behov.
Individbaserad statistik ska genomgående presenteras och analyseras med kön som övergripande indelningsgrund, om det inte finns särskilda skäl mot detta.
5 a §
Myndigheten ska inom ramen för den egna verksamheten, och i samarbete med andra aktörer, bidra till genomförandet av Sveriges politik för global utveckling. Förordning (2011:1229).
5 b §
Myndigheten får bedriva tjänsteexport som är direkt kopplad till det utvecklingssamarbete som myndigheten bedriver internationellt. Förordning (2014:1431).
Särskilda uppgifter
6 §
Myndigheten ansvarar för vissa uppgifter som avser jordbruksprodukter och livsmedel i enlighet med vad som anges i förordningen (2009:1425) om kontroll av skyddade beteckningar på jordbruksprodukter och livsmedel.
Förordning (2014:1084).
7 §
Myndigheten ska
1. ha de uppgifter när det gäller den fleråriga nationella  kontrollplanen som framgår av artikel 109.2 a-c och i övrigt  utföra de uppgifter som en medlemsstat har i fråga om  kontrollplaner och årliga rapporter enligt artiklarna 111 och 
113.1 i förordning (EU) 2017/625,
2. som en del i den fleråriga nationella kontrollplanen  upprätta fleråriga nationella kontrollprogram för  bekämpningsmedelsrester och delta i gemenskapens  kontrollprogram i enlighet med artikel 1 i kommissionens  genomförandeförordning (EU) 2021/1355 av den 12 augusti 2021  om de fleråriga nationella kontrollprogram för  bekämpningsmedelsrester som ska upprättas av medlemsstaterna,  och
3. samråda med Statens jordbruksverk i arbetet med att ta fram  den fleråriga nationella kontrollplanen och den årliga  rapporten. Förordning (2023:620).
7 a §
Myndigheten ska inom sitt verksamhetsområde vara  nationellt referenslaboratorium enligt artikel 100.1 i  Europaparlamentets och rådets förordning (EU) 2017/625.  Myndigheten ska också vara nationellt referenslaboratorium för
1. bekämpningsmedel i foder,
2. halogenerade långlivade organiska föroreningar i foder,
3. metaller och kvävehaltiga föreningar i foder, och
4. restsubstanser i foder.
Myndigheten ska utföra de uppgifter som en medlemsstat har  enligt artikel 100.4 i Europaparlamentets och rådets  förordning (EU) 2017/625. Förordning (2019:711).
7 b §
Myndigheten ska vara kontaktpunkt för systemet för snabb  varning och utföra de uppgifter som en medlemsstat har enligt  artiklarna 50.3 och 50.5 i Europaparlamentets och rådets  förordning (EG) nr 178/2002 av den 28 januari 2002 om allmänna  principer och krav för livsmedelslagstiftning, om inrättande  av Europeiska myndigheten för livsmedelssäkerhet och om  förfaranden i frågor som gäller livsmedelssäkerhet.  Förordning (2023:620).
7 c §
Myndigheten ska vara
1. förbindelseorgan enligt artikel 103.1 i förordning (EU) 
2017/625 och utföra de uppgifter som en medlemsstat har enligt  artikel 103.3 när det gäller att meddela kommissionen och  övriga medlemsstater kontaktuppgifter till myndigheten och  eventuella ändringar av dessa uppgifter, och
2. förbindelseorgan för utbytet av uppgifter om anmälningar av  bedrägerier i enlighet med artikel 12 i kommissionens  genomförandeförordning (EU) 2019/1715 av den 30 september 2019  om fastställande av bestämmelser för ett datoriserat  informationshanteringssystem för offentlig kontroll och dess  systemkomponenter (Imsoc-förordningen). Förordning (2023:620).
8 §
Myndigheten ska
1. inom sitt verksamhetsområde bistå Jordbruksverket med  underlag till den allmänna beredskapsplan för foder och  livsmedel som avses i artikel 115 i Europaparlamentets och  rådets förordning (EU) 2017/625 och utarbeta underlaget i  enlighet med den artikeln, och
2. efter samråd med Jordbruksverket
a) utse en krissamordnare som kan utföra de uppgifter som  avses i artikel 5 i kommissionens genomförandebeslut (EU) 
2019/300 av den 19 februari 2019 om upprättande av en allmän  plan för hantering av kriser på området för livsmedels- och  fodersäkerhet, och
b) till kommissionen rapportera namn- och kontaktuppgifter för  både krissamordnaren och den suppleant som Jordbruksverket  utser enligt förordningen (2009:1464) med instruktion för  Statens jordbruksverk. Förordning (2023:620).
8 a §
Myndigheten får på begäran av en annan statlig myndighet  utföra sådana revisioner av den statliga myndighetens kontroll  som avses i artikel 6 i Europaparlamentets och rådets  förordning (EU) 2017/625. Förordning (2021:654).
8 b §
Myndigheten ska inom sitt verksamhetsområde utse gräns-
kontrollstationer och även i övrigt utföra de uppgifter som en  medlemsstat har enligt artiklarna 59-63 i Europaparlamentets  och rådets förordning (EU) 2017/625. Förordning (2019:711).
9 §
Myndigheten ska utföra de uppgifter som en medlemsstat har  enligt artiklarna 31, 40, 43 och 44 i Europaparlamentets och  rådets förordning (EG) nr 396/2005 av den 23 februari 2005 om  gränsvärden för bekämpningsmedelsrester i eller på livsmedel  och foder av vegetabiliskt och animaliskt ursprung och om  ändring av rådets direktiv 91/414/EEG.
Uppgifterna enligt artiklarna 43 och 44 i förordning (EG)  nr 396/2005 ska utföras efter samråd med Jordbruksverket.
Förordning (2022:1561).
10 §
Myndigheten är Sveriges kontaktmyndighet till Europeiska  myndigheten för livsmedelssäkerhet (Efsa). Myndigheten  ansvarar för samordningen med övriga berörda svenska  myndigheter i kontakter med Efsa. Förordning (2020:567).
10 a §
Myndigheten ska utföra de uppgifter som en medlemsstat  har i fråga om att utse behöriga organisationer som kan bistå  Efsa i dess uppdrag enligt artikel 36.2 i förordning (EG) nr 
178/2002. Förordning (2023:620).
11 §
Myndigheten ska i fråga om sitt miljöarbete enligt 2 §
10 rapportera till Naturvårdsverket och samråda med verket om vilken rapportering som behövs. Förordning (2015:294).
12 §
Myndigheten ska inom sitt verksamhetsområde hjälpa  Jordbruksverket med sådant underlag som behövs för  information, utbildning, tillsyn och för hur avvikelser ska  bedömas från stödsynpunkt när det gäller verksamhetskrav  enligt förordningen (2022:1826) om EU:s gemensamma  jordbrukspolitik. Förordning (2024:667).
12 a §
Myndigheten ska senast den 30 september varje år till regeringen lämna en redovisning av hur livsmedelskontrollen kan utvecklas och förbättras. Redovisningen ska även omfatta de brister i kontrollen som verket identifierat och beskriva hur de kan åtgärdas. Förordning (2015:294).
13 §
Myndigheten får utföra
1. laborativa undersökningar inom sitt verksamhetsområde på  uppdrag av enskilda eller av en annan stat, samt
2. uppdrag åt myndigheter när det gäller livsmedel och foder.
Myndigheten får vidare tillhandahålla datorbaserade system för  kostregistrering på uppdrag av universitet och högskolor som  har staten som huvudman och som omfattas av högskolelagen 
(1992:1434) eller på uppdrag av enskilda utbildningsanordnare  som har fått tillstånd att utfärda examina enligt lagen 
(1993:792) om tillstånd att utfärda vissa examina, förutsatt  att resultatet av forskningen görs tillgängligt för tredje  man. Förordning (2020:567).
14 §
Myndigheten får på uppdrag av enskilda bistå i verksamhet  som syftar till att en livsmedelsanläggning eller en annan  verksamhet ska godkännas av ett tredjeland för export dit av  livsmedel eller material och produkter avsedda att komma i  kontakt med livsmedel. Uppdraget får också gälla verksamhet  som syftar till att behålla ett sådant godkännande.  Förordning (2021:654).
14 a §
Myndigheten får på uppdrag av andra medlemsstater i  Europeiska unionen eller en avtalsslutande part i avtalet om  Europeiska ekonomiska samarbetsområdet vara nationellt  referenslaboratorium till den staten eller den parten.
Förordning (2020:567).
14 b §
Myndigheten får ingå avtal med en annan stat om användning  av symbolen Nyckelhålet. Förordning (2021:654).
Myndighetens ledning
15 §
Myndigheten leds av en myndighetschef.
16 §
Vid myndigheten ska det finnas ett insynsråd som består av högst åtta ledamöter.
Anställningar och uppdrag
17 §
Generaldirektören är myndighetschef.
18 §
Har upphävts genom förordning (2020:567).
19 §
Har upphävts genom förordning (2010:1490).
20 §
Har upphävts genom förordning (2020:567).
Personalansvarsnämnd
21 §
Vid myndigheten ska det finnas en personalansvarsnämnd.
Tillämpligheten av vissa förordningar
22 §
Myndigheten ska tillämpa personalföreträdarförordningen
(1987:1101).
Avgifter
23 §
Myndigheten får ta ut avgift för sådan uppdragsverksamhet  och övrig avgiftsbelagd verksamhet som avses i 5 b, 13, 14 och 
14 a §§.
Myndigheten får meddela föreskrifter om avgifternas storlek.
Förordning (2020:567).
Övergångsbestämmelser
2019:711
Denna förordning träder i kraft den 9 december 2019 i fråga om 
8 b § och i övrigt den 14 december 2019.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.