Title: Riksbankens föreskrifter (1989:61) om rikets mynt
SFS Number: Svensk författningssamling 1989:61
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-198961-om-rikets-mynt_sfs-1989-61/
Source Link: http://rkrattsbaser.gov.se/sfst?bet=1989:61
Amendment Register Link: http://rkrattsbaser.gov.se/sfsr?bet=1989:61
Ministry/Authority: Riksbanken
Issued: 1989-02-02
Metadata: {"Utfärdad": "1989-02-02", "Ändrad": "t.o.m. SFS 2007:1471"}

==================================================

Riksbankens föreskrifter (1989:61) om rikets mynt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:61
Departement/myndighet
:   
Riksbanken
Utfärdad
:   
1989-02-02
Omtryck
:   
SFS 2001:216
Ändrad
:   
t.o.m. SFS 2007:1471
Övrig text
:   
Rättelseblad 2007:1471 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Myntens sammansättning, vikt och storlek
1 §
Mynt skall tillverkas enligt följande.
Valör		Metallinnehåll			Vikt	Diameter mm
tio kronor	legering av 89 % koppar, 	6,60	20,5
		5 % aluminium, 5 % zink och
		1 % tenn
fem kronor	pläterat material i tre skikt, 	9,50	28,5
		det mellersta av nickel och
		de yttre skikten av en legering
		av 75 % koppar och 25 % nickel,
		vartdera ytskiktets vikt utgör
		46,5 % av myntets vikt
en krona	legering av 75 % koppar och 	7,00	25,0
		25 % nickel
femtio öre	legering av 97 % koppar, 	3,70	18,75
		2,5 % zink och 0,5 % tenn
2 §
Vid uppvägning av det antal mynt som närmast motsvarar ett kilogram, får myntens genomsnittliga vikt avvika med högst 2 %
från den vikt som mynten skall ha enligt 1 §.
Myntens prägel
3 §
Mynt i valörerna tio kronor, fem kronor, en krona och femtio öre skall tillverkas med följande prägel.
Tiokronorsmynt. På framsidan Konung Carl XVI Gustafs porträtt i profil, vänster sida, omskriften "CARL XVI GUSTAF SVERIGES KONUNG" samt under porträttet präglingsåret. På frånsidan siffran "10" avtecknande sig mot en bakgrund av lilla riksvapnet utan sköld. Överst på myntet Konungens valspråk "FÖR SVERIGE - I TIDEN" och nedtill "KRONOR". Till vänster om valörbeteckningen ett "S" som anger utgivningsorten, och till höger riksbankschefens monogram. Randen skall vara delvis slät, delvis räfflad.
Femkronorsmynt. På framsidan Konung Carl XVI Gustafs krönta namnschiffer och som omskrift, omgivande namnschiffrets övre del, "SVERIGE" och präglingsåret. På frånsidan siffran "5" med en rosett på vardera sidan och som omskrift nedtill "KRONOR".
Upptill till vänster ett "S", som anger utgivningsorten, och till höger riksbankschefens monogram. Randen skall vara slät.
Enkronasmynt. På framsidan Konung Carl XVI Gustafs porträtt i profil, vänster sida, omskriften "CARL XVI GUSTAF SVERIGES KONUNG" samt under porträttet präglingsåret. På frånsidan kunglig krona och som omskrift Konungens valspråk "FÖR SVERIGE
. I TIDEN". Nedtill under den kungliga kronan "EN KRONA" och härunder siffran "1". Den kungliga kronan är omgiven av till vänster ett "S" som anger utgivningsorten, och till höger riksbankschefens monogram. Randen skall vara räfflad.
Femtioöresmynt. På framsidan lilla riksvapnet utan sköld och därunder präglingsåret. På frånsidan i mitten talet "50" och som omskrift upptill "SVERIGE". Nedtill "ÖRE", omgivet av till vänster ett "S", som anger utgivningsorten, och till höger riksbankschefens monogram. Randen skall vara slät.
Riksbankens föreskrifter (2007:1471).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.