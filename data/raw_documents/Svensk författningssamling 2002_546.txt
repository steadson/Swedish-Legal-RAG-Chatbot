Title: Lag (2002:546) om behandling av personuppgifter i den arbetsmarknadspolitiska verksamheten
SFS Number: Svensk författningssamling 2002:546
URL: https://www.riksdagen.se/sv/dokument-och-lagar/dokument/svensk-forfattningssamling/lag-2002546-om-behandling-av-personuppgifter-i_sfs-2002-546/
Source Link: http://rkrattsbaser.gov.se/sfst?bet=2002:546
Amendment Register Link: http://rkrattsbaser.gov.se/sfsr?bet=2002:546
Ministry/Authority: Arbetsmarknadsdepartementet AA
Issued: 2002-05-30
Metadata: {"Utfärdad": "2002-05-30", "Ändrad": "t.o.m. SFS 2025:704"}

==================================================

Lag (2002:546) om behandling av personuppgifter i den arbetsmarknadspolitiska verksamheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:546
Departement/myndighet
:   
Arbetsmarknadsdepartementet AA
Utfärdad
:   
2002-05-30
Ändrad
:   
t.o.m. SFS 2025:704
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag tillämpas vid behandling av personuppgifter  i Arbetsförmedlingens arbetsmarknadspolitiska verksamhet.
Lagen ska inte tillämpas i den del av den  arbetsmarknadspolitiska verksamheten som även utgör hälso-  och sjukvårdsverksamhet enligt hälso- och sjukvårdslagen 
(2017:30). I den delen av verksamheten tillämpas i stället  patientdatalagen (2008:355).
Lagen tillämpas endast på helt eller delvis automatiserad  behandling av personuppgifter och annan behandling av  personuppgifter som ingår eller kommer att ingå i ett  register.
Lag (2018:259)
.
1 a §
Har upphävts genom
lag (2018:259)
.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här benämnd EU:s  dataskyddsförordning.
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:259)
.
Rätten att göra invändningar
2 a §
Artikel 21.1 i EU:s dataskyddsförordning om rätten  att göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter  om undantag från första stycket.
Lag (2018:259)
.
Personuppgiftsansvar
3 §
Arbetsförmedlingen är personuppgiftsansvarig för den behandling av personuppgifter som Arbetsförmedlingen utför.
Lag (2007:410)
.
Ändamål m.m.
4 §
Arbetsförmedlingen får behandla personuppgifter inom den  arbetsmarknadspolitiska verksamheten bara om det är nödvändigt  för
1. handläggning av ärenden,
2. publicering av platsinformation, information om  leverantörer som utför arbetsmarknadspolitiska insatser på  uppdrag av Arbetsförmedlingen och ansökningar om anställning,
3. planering, metodutveckling, tillsyn, uppföljning,  resultatredovisning och utvärdering av verksamheten,
4. kontroll av ekonomiskt stöd till arbetsgivare och enskilda  som tar del av insatser inom den arbetsmarknadspolitiska  verksamheten,
5. framställning av avidentifierad statistik, och
6. samarbete på det arbetsmarknadspolitiska området inom  Europeiska unionen och Europeiska ekonomiska samarbetsområdet  samt enligt överenskommelsen den 6 mars 1982 om en gemensam  nordisk arbetsmarknad.
Lag (2022:1240)
.
5 §
/Upphör att gälla U:2026-03-01/
Arbetsförmedlingen får behandla personuppgifter för  tillhandahållande av information som behövs inom
1. Försäkringskassans, Centrala studiestödsnämndens eller  arbetslöshetskassornas verksamhet som underlag för beslut om  och kontroll av förmåner, ersättningar och andra stöd,
2. Skatteverkets verksamhet som underlag för beslut om och  kontroll av skatt,
3. Inspektionen för arbetslöshetsförsäkringens verksamhet som  avser tillsyn och uppföljning samt utfärdande av sådana intyg  som visar rätten att med bibehållen arbetslöshetsersättning  söka arbete i något annat land,
4. Kronofogdemyndighetens verksamhet som underlag för  bedömning enligt 4 kap. utsökningsbalken av i vilken  utsträckning en gäldenär har utmätningsbar egendom,
5. socialnämndernas verksamhet som underlag för beslut om och  kontroll av ekonomiskt bistånd enligt 12 kap. socialtjänstlagen 
(2025:400),
6. Migrationsverkets verksamhet som underlag för beslut om  bistånd enligt lagen (1994:137) om mottagande av asylsökande  m.fl.,
7. leverantörers verksamhet att utföra arbetsmarknadspolitiska  insatser på uppdrag av Arbetsförmedlingen, och
8. Utbetalningsmyndighetens verksamhet.
Arbetsförmedlingen får även behandla personuppgifter för att  tillhandahålla information till riksdagen eller regeringen  eller till någon annan för att fullgöra uppgiftslämnande i  enlighet med lag eller förordning.
Lag (2025:466)
.
5 §
/Träder i kraft I:2026-03-01/
Arbetsförmedlingen får behandla personuppgifter för  tillhandahållande av information som behövs inom
1. Försäkringskassans, Centrala studiestödsnämndens eller  arbetslöshetskassornas verksamhet som underlag för beslut om  och kontroll av förmåner, ersättningar och andra stöd,
2. Skatteverkets verksamhet som underlag för beslut om och  kontroll av skatt,
3. Inspektionen för arbetslöshetsförsäkringens verksamhet som  avser tillsyn och uppföljning samt utfärdande av sådana intyg  som visar rätten att med bibehållen arbetslöshetsersättning  söka arbete i något annat land,
4. Kronofogdemyndighetens verksamhet som underlag för  bedömning enligt 4 kap. utsökningsbalken av i vilken  utsträckning en gäldenär har utmätningsbar egendom,
5. socialnämndernas verksamhet som underlag för beslut om och  kontroll av ekonomiskt bistånd enligt 12 kap.  socialtjänstlagen (2025:400),
6. Migrationsverkets verksamhet som underlag för beslut om  bistånd enligt lagen (1994:137) om mottagande av asylsökande  m.fl.,
7. leverantörers verksamhet att utföra arbetsmarknadspolitiska  insatser på uppdrag av Arbetsförmedlingen,
8. Utbetalningsmyndighetens verksamhet, och
9. kommunernas verksamhet som avser kommunal vuxenutbildning.
Arbetsförmedlingen får även behandla personuppgifter för att  tillhandahålla information till riksdagen eller regeringen  eller till någon annan för att fullgöra uppgiftslämnandet i  enlighet med lag eller förordning.
Lag (2025:704)
.
5 a §
Personuppgifter som behandlas enligt 4 § får  behandlas även för andra ändamål, under förutsättning att  uppgifterna inte behandlas på ett sätt som är oförenligt med  det ändamål för vilket uppgifterna samlades in.
Lag (2018:259)
.
6 §
Regeringen, eller den myndighet regeringen bestämmer, meddelar föreskrifter om begränsningar av ändamålen i 4 § samt om begränsningar av vilka personuppgifter som får behandlas för ett visst ändamål.
Arbetsmarknadspolitisk databas
7 §
I den arbetsmarknadspolitiska verksamheten får det finnas en samling personuppgifter som med hjälp av automatiserad behandling används gemensamt i verksamheten för de ändamål som anges i 4-6 §§ (arbetsmarknadspolitisk databas).
Behandling av känsliga personuppgifter m.m.
8 §
Arbetsförmedlingen får utanför en databas behandla  personuppgifter om lagöverträdelser som innefattar brott,  domar i brottmål, straffprocessuella tvångsmedel eller  administrativa frihetsberövanden endast om uppgifterna har  lämnats i ett ärende eller är nödvändiga för handläggningen  av det.
Lag (2018:259)
.
9 §
Personuppgifter som avses i artikel 9.1 i EU:s  dataskyddsförordning (känsliga personuppgifter) får behandlas  i en databas endast om de har lämnats i ett ärende. Känsliga  personuppgifter som avslöjar etniskt ursprung eller rör hälsa  får dessutom behandlas i en databas om de är nödvändiga för  handläggningen av ett ärende.
Personuppgifter om sociala förhållanden och omdömen,  slutsatser eller andra värderande upplysningar om en enskild  får behandlas i en databas endast om de har lämnats i ett  ärende eller är nödvändiga för handläggningen av det.  Detsamma gäller personuppgifter om lagöverträdelser som  innefattar brott, domar i brottmål, straffprocessuella  tvångsmedel eller administrativa frihetsberövanden.
Lag (2018:259)
.
10 §
Uppgifter om att den enskilde har vårdats med stöd av  socialtjänstlagen (2025:400) eller varit föremål för åtgärd  enligt utlänningslagen (2005:716) får behandlas i en databas  endast om de har lämnats i ett ärende.
Lag (2025:425)
.
Åtkomst till personuppgifter inom Arbetsförmedlingen
11 §
Åtkomst till personuppgifter ska vara förbehållen de personalkategorier inom Arbetsförmedlingen som på grund av sina arbetsuppgifter behöver ha tillgång till uppgifterna.
Regeringen eller den myndighet som regeringen bestämmer meddelar föreskrifter om åtkomst enligt första stycket.
Lag (2010:2029)
.
Direktåtkomst och utlämnande av personuppgifter
12 §
Försäkringskassan, Centrala studiestödsnämnden,  Inspektionen för arbetslöshetsförsäkringen,  arbetslöshetskassorna, Kronofogdemyndigheten, en socialnämnd  och Migrationsverket får ha direktåtkomst till personuppgifter  som behandlas i en arbetsmarknadspolitisk databas om det  behövs för de ändamål som avses i 5 §. En socialnämnd får ha  direktåtkomst först sedan Arbetsförmedlingen har försäkrat sig  om att handläggare hos socialnämnden bara kan ta del av  uppgifter om personer som är aktuella i ärenden hos nämnden.
En enskild får i en arbetsmarknadspolitisk databas ha  direktåtkomst till uppgifter om sig själv samt till sådana  uppgifter som får behandlas enligt 4 § 2 och som avser  arbetsgivare och leverantörer som utför  arbetsmarknadspolitiska insatser på uppdrag av  Arbetsförmedlingen.
En arbetsgivare får i en arbetsmarknadspolitisk databas ha  direktåtkomst till sådana uppgifter om en arbetssökande som  får behandlas enligt 4 § 2.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter om  vilka personuppgifter som får omfattas av direktåtkomst enligt  första-tredje styckena.
Lag (2022:1240)
.
13 §
Uppgifter i databasen får lämnas ut till en enskild på medium för automatiserad behandling endast om regeringen har meddelat föreskrifter om det.
Regeringen, eller den myndighet som regeringen bestämmer, meddelar föreskrifter om vilka personuppgifter som får lämnas ut på medium för automatiserad behandling till myndigheter och enskilda.
Sökbegrepp
14 §
Det är förbjudet att använda sökbegrepp som avslöjar  känsliga personuppgifter och sådana personuppgifter som avses  i 9 § andra stycket eller 10 §.
Med undantag från förbudet i första stycket får dock kod för  hälsotillstånd eller för sådan funktionsnedsättning som  medför nedsatt arbetsförmåga användas som sökbegrepp för  planering av insatser och förmedling av arbete.
Kod för hälsotillstånd eller för sådan funktionsnedsättning  som medför nedsatt arbetsförmåga, kod för  arbetsmarknadspolitiskt program eller insats samt kod för  sökandekategori eller anvisningsgrund får även användas som  sökbegrepp för tillsyn, uppföljning, utvärdering och  framställning av avidentifierad statistik.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter  om begränsningar i övrigt av de sökbegrepp som får  användas.
Lag (2018:259)
.
15 §
Har upphävts genom
lag (2018:259)
.
Gallring
16 §
Uppgifter om arbetssökande i en arbetsmarknadspolitisk  databas ska gallras senast tre år efter utgången av det år då  behandlingen av uppgifterna har avslutats i ett ärende hos  Arbetsförmedlingen.
Uppgifter som har avskilts för statistikändamål ska gallras  när uppgifterna inte längre är nödvändiga för detta ändamål.
Regeringen eller den myndighet som regeringen bestämmer får  meddela föreskrifter om att personuppgifter, trots det som  sägs om gallring i första och andra styckena, får bevaras för  arkivändamål av allmänt intresse och vetenskapliga eller  historiska forskningsändamål.
Lag (2022:1240)
.
Ytterligare föreskrifter
17 §
Regeringen meddelar ytterligare föreskrifter om vilka personuppgifter som får behandlas i en arbetsmarknadspolitisk databas.
Regeringen, eller den myndighet regeringen bestämmer, meddelar föreskrifter om begränsningar av de personuppgifter som får behandlas i en arbetsmarknadspolitisk databas.
18 §
Har upphävts  genom
lag (2018:259)
.
Övergångsbestämmelser
2002:546
1. Denna lag träder i kraft den 1 augusti 2002, då lagen
(1994:459) om arbetsförmedlingsregister upphör att gälla.
2. Den äldre lagens bestämmelser om gallring och registerinnehåll gäller dock fortfarande i fråga om uppgifter och handlingar som har tillförts ett arbetsförmedlingsregister och Arbetsmarknadsstyrelsens centrala statistikregister före den 1 augusti 2002.
3. Bestämmelserna i denna lag skall inte börja tillämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling som utförs för ett visst bestämt ändamål om manuell behandling för ändamålet påbörjades före den 24 oktober 1998.
2017:591
1. Denna lag träder i kraft den 1 januari 2018.
2. Äldre föreskrifter gäller fortfarande i ärenden om  ersättning enligt den upphävda lagen (2010:197) om  etableringsinsatser för vissa nyanlända invandrare.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.