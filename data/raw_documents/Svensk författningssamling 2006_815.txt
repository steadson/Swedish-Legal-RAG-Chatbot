Title: Förordning (2006:815) om provtagning på djur, m.m.
SFS Number: Svensk författningssamling 2006:815
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006815-om-provtagning-pa-djur-m-m_sfs-2006-815/
Source Link: http://rkrattsbaser.gov.se/sfst?bet=2006:815
Amendment Register Link: http://rkrattsbaser.gov.se/sfsr?bet=2006:815
Ministry/Authority: Landsbygds- och infrastrukturdepartementet RSL
Issued: 2006-06-08
Metadata: {"Utfärdad": "2006-06-08", "Ändrad": "t.o.m. SFS 2023:96"}

==================================================

Förordning (2006:815) om provtagning på djur, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:815
Departement/myndighet
:   
Landsbygds- och infrastrukturdepartementet RSL
Utfärdad
:   
2006-06-08
Ändrad
:   
t.o.m. SFS 2023:96
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller kompletterande bestämmelser till lagen (2006:806) om provtagning på djur, m.m.
EU-bestämmelser
2 §
De EU-rättsliga grundförordningar som lagen (2006:806) om  provtagning på djur, m.m. helt eller delvis kompletterar anges  i ett tillkännagivande av regeringen.
I fråga om EU-bestämmelser i sådana förordningar som faller  inom flera lagars tillämpningsområde anges i tillkännagivandet  vilka bestämmelser som lagen om provtagning på djur, m.m.  kompletterar.
Statens jordbruksverk och Livsmedelsverket får meddela de  föreskrifter och fatta de beslut som behövs för att  komplettera EU-bestämmelserna. Förordning (2021:183).
Provtagning och undersökning
3 §
Föreskrifter eller beslut i det särskilda fallet om provtagning eller undersökning enligt lagen (2006:806) om provtagning på djur, m.m. får meddelas av
1. Jordbruksverket för att kartlägga förekomst av, fastställa frihet från eller kontrollera smittsamma djursjukdomar och för att, i fråga om kontroller som görs enligt 2, genomföra efterföljande provtagning eller undersökning av djur,
2. Livsmedelsverket för att kontrollera förekomsten av restsubstanser och andra ämnen i djur och djurprodukter.
Beslut om föreskrifter när det gäller smittsamma djursjukdomar enligt första stycket 1 skall föregås av samråd med Statens veterinärmedicinska anstalt.
Vad som sägs i denna förordning om djursjukdomar gäller även förekomsten av smittämnen hos djur.
4 §
Provtagning eller undersökning ska utföras av en veterinär  eller annan person som utses av Jordbruksverket eller  Livsmedelsverket.
Analys av sådana prover som tas vid efterföljande provtagning  enligt 3 § första stycket och sådana prover som avses i 3 §  första stycket 2 får utföras av laboratorier som utses av  Livsmedelsverket.
Föreskrifter om provtagnings- eller undersökningsmaterial  enligt 4 § andra stycket lagen (2006:806) om provtagning på  djur, m.m. får meddelas av Jordbruksverket och  Livsmedelsverket. Förordning (2019:706).
4 a §
Jordbruksverket får meddela föreskrifter om i vilken utsträckning en veterinär eller den som är ansvarig för ett laboratorium ska anmäla och rapportera misstänkta eller inträffade fall av smittsamma djursjukdomar.
Förordning (2009:1387).
Hälsoövervakning, uppgifter om läkemedelsanvändning och villkor för livdjursförsäljning
5 §
Jordbruksverket får meddela föreskrifter om vad den som håller djur skall iaktta i fråga om
1. anmälningsskyldighet och skyldighet att föra anteckningar om verksamheten enligt 6 § första stycket 1 och 2 lagen (2006:806)
om provtagning på djur, m.m.,
2. skyldighet att föra register över behandling med läkemedel och bevara journaler som rör sådan behandling enligt 6 § första stycket 3 samma lag, och
3. krav på hygien i djurhållning enligt 6 § första stycket 4 samma lag.
Jordbruksverket får meddela föreskrifter eller i ett enskilt fall besluta enligt 6 § andra stycket lagen om provtagning på djur, m.m. om villkor för försäljning av livdjur och om villkor för flyttning av sådana djur.
Användning av antimikrobiella medel och immunologiska  veterinärmedicinska läkemedel
5 a §
Jordbruksverket får meddela föreskrifter om
1. begränsningar av eller förbud mot användning av  antimikrobiella medel vid behandling av djur i de fall sådana  begränsningar eller förbud är förenliga med artikel 107.7 och 
107.8 i Europaparlamentets och rådets förordning (EU) 2019/6  av den 11 december 2018 om veterinärmedicinska läkemedel och  om upphävande av direktiv 2001/82/EG, och
2. förbud mot användning eller innehav av immunologiska  veterinärmedicinska läkemedel om något av villkoren i  artikel 110.1 i Europaparla-mentets och rådets förordning (EU) 
2019/6 är uppfyllt. Förordning (2023:96).
Spridning av smitta och ämnen som kan skada människors eller djurs hälsa
6 §
För att förebygga och hindra spridning av smittsamma  djursjukdomar får Jordbruksverket, i andra fall än de som  avses i 6 b §, meddela föreskrifter eller i det enskilda  fallet besluta om
1. avlivning av djur,
2. isolering av djur,
3. förflyttningar av vattenlevande djur och produkter från  vattenlevande djur till och från livsmedelsanläggningar för  sjukdomskontroll av vattenlevande djur,
4. godkännande av anläggningar,
5. begränsningar eller andra villkor i övrigt när det gäller  hanteringen av djur eller produkter av djur och andra varor  eller när det gäller kontakter mellan djur och människor.
Innan Jordbruksverket meddelar föreskrifter enligt första  stycket 3-5 som kan komma att påverka miljön i sjöar,  vattendrag eller hav ska verket ge Havs- och vattenmyndigheten  tillfälle att yttra sig. Förordning (2021:259).
6 a §
Jordbruksverket får meddela föreskrifter eller i det  enskilda fallet besluta om
1. undantag från krav på registrering av anläggningar för  landlevande djur enligt artikel 85 i förordning (EU) 2016/429,
2. undantag från krav på registrering av transportörer enligt  artikel 88 i förordning (EU) 2016/429,
3. undantag från krav på registrering av aktörer som genomför  uppsamling enligt artikel 91 i förordning (EU) 2016/429,
4. undantag från krav på journalföring enligt  artiklarna 102.2, 104.2 och 105.2 i förordning (EU) 2016/429,
5. undantag från krav på förflyttningsdokument enligt  artikel 113.2 i förordning (EU) 2016/429,
6. undantag från krav på registrering av  vattenbruksanläggningar enligt artikel 174 i förordning (EU) 
2016/429,
7. undantag från krav på godkännande av  vattenbruksanläggningar enligt artikel 176.2 i förordning (EU) 
2016/429,
8. undantag från skyldighet för aktörer som driver en  vattenbruksanläggning att journalföra uppgifter enligt  artikel 186.2 i förordning (EU) 2016/429,
9. undantag från skyldighet för transportörer av vattenlevande  djur att journalföra uppgifter enligt artikel 188.2 i  förordning (EU) 2016/429,
10. undantag från de krav för förflyttning inom landet av  vattenbruksdjur som framgår av artikel 197.1 och 197.2 i  förordning (EU) 2016/429 i enlighet med artikel 198 i samma  förordning, i andra fall än de som avses i 4 a §  epizootiförordningen (1999:659) eller i 6 b §,
11. undantag från de krav för förflyttning av vattenbruksdjur  som framgår av artikel 201.1 i förordning (EU) 2016/429, i  enlighet med artikel 201.2 i samma förordning, i andra fall än  de som avses i 4 a § epizootiförordningen, och
12. undantag från krav på djurhälsointyg enligt artikel 210 i  förordning (EU) 2016/429, i andra fall än de som avses i 4 a §  epizootiförordningen.
Innan Jordbruksverket meddelar föreskrifter eller fattar  beslut enligt första stycket 10-12 som kan komma att påverka  miljön i sjöar, vattendrag eller hav ska verket ge Havs- och  vattenmyndigheten tillfälle att yttra sig.  Förordning (2021:259).
6 b §
För att förebygga och hindra spridning av smittsamma  djursjukdomar får Havs- och vattenmyndigheten, i andra fall än  som anges i 4 b § epizootiförordningen (1999:659), meddela  föreskrifter eller i det enskilda fallet besluta om utsättning  i naturen och förflyttning i naturen av vattenlevande djur.
Innan myndigheten meddelar föreskrifter eller fattar beslut  ska myndigheten ge Jordbruksverket tillfälle att yttra sig.
Förordning (2021:259).
7 §
I fråga om livsmedelsproducerande djur som innehåller eller kan antas innehålla sådana ämnen eller restsubstanser som kan göra livsmedlet icke säkert får Jordbruksverket meddela föreskrifter eller i det enskilda fallet besluta om
1. omhändertagande eller märkning av djur,
2. förbud mot att djur flyttas, överlåts eller används till livsmedel, samt
3. avlivning av djur.
8 §
I fråga om produkter från livsmedelsproducerande djur som innehåller eller kan antas innehålla sådana ämnen eller restsubstanser som kan göra livsmedlet icke säkert får Livsmedelsverket meddela föreskrifter eller i det enskilda fallet besluta om
1. omhändertagande av djurprodukter,
2. förbud mot att djurprodukter flyttas, överlåts eller används till livsmedel.
Märkning m.m.
9 §
Jordbruksverket får meddela föreskrifter om
1. märkning, journalföring och registrering av djur samt utfärdande av identitetshandlingar för djur,
2. rapportering av inträffade fall av smittsamma djursjukdomar,
3. djurhälsa, flyttningsdokument för djur och hygien vid transport av djur,
4. registrering av djurhållare och anläggningar för djur, samt
5. förbud mot användning av anläggningar som inte uppfyller krav på registrering som föreskrivs med stöd av 4.
Jordbruksverket får i föreskrifter som avses i första stycket 1 överlåta till organisationer att föra register och utfärda identitetshandlingar.
Central databas för hästdjur
9 a §
Jordbruksverket ska upprätta den centrala databas över  hästdjur som anges i artikel 39.1 i kommissionens  genomförandeförordning (EU) 2015/262 av den 17 februari 2015  om fastställande av bestämmelser i enlighet med rådets  direktiv 90/427/EEG och 2009/156/EG vad gäller metoder för  identifiering av hästdjur (förordning om pass för hästdjur).
De organ som utfärdar identitetshandlingar eller registrerar  tidigare utfärdade identitetshandlingar ska lämna de  uppgifter som anges i artiklarna 28 e och 38.1 i  kommissionens förordning (EU) 2015/262 till Jordbruksverket.
Förordning (2016:103).
9 b §
Jordbruksverket är personuppgiftsansvarig för  behandlingen av personuppgifter i den centrala databasen.
Förordning (2016:103).
9 c §
Länsstyrelserna, Livsmedelsverket och behöriga  myndigheter i andra medlemsstater enligt kommissionens  förordning (EU) 2015/262 har rätt att vid direktåtkomst ta del  av uppgifter ur den centrala databasen.
Jordbruksverket ska lämna uppgifter ur den centrala databasen  om länsstyrelserna begär det för verksamhet som avser  offentlig kontroll av att kommissionens förordning (EU) 
2015/262 följs eller annan offentlig verksamhet som hänger  samman med kontrollen.
Jordbruksverket ska på begäran lämna sådana uppgifter som  anges i artikel 38.1.a-f och l i kommissionens förordning (EU) 
2015/262, i den ursprungliga lydelsen, till Livsmedelsverket.
Jordbruksverket ska på begäran lämna sådana uppgifter som  anges i artikel 38.1.a, f och m i kommissionens förordning 
(EU) 2015/262, i den ursprungliga lydelsen, till sådana  behöriga myndigheter som anges i första stycket.
Förordning (2021:183).
9 d §
Direktåtkomst till uppgifter i den centrala databasen  får endast medges
1. länsstyrelserna,
2. Livsmedelsverket, och
3. sådana behöriga myndigheter som anges i 9 c § första  stycket.
Direktåtkomst enligt första stycket 1 ska vara förbehållen de  personalkategorier som på grund av sina arbetsuppgifter  behöver ha tillgång till uppgifterna. Direktåtkomst enligt  första stycket 2 får endast avse uppgifter som anges i 9 c §  tredje stycket och ska vara förbehållen de personalkategorier  som på grund av sina arbetsuppgifter behöver ha tillgång till  uppgifterna. Direktåtkomst enligt första stycket 3 får endast  avse uppgifter som anges i 9 c § fjärde stycket.
Förordning (2016:103).
9 e §
Jordbruksverket får meddela ytterligare föreskrifter om  den centrala hästdatabasen. Förordning (2016:103).
Behörig myndighet
10 §
Jordbruksverket ska utföra de uppgifter som en behörig  myndighet har enligt de EU-bestämmelser som lagen (2006:806)  om provtagning på djur, m.m. kompletterar, om inte något annat  framgår av 3, 4, 8, 12 a, 13, 14, 14 a eller 15 §, eller om  regeringen beslutar något annat. Förordning (2021:259).
11 §
Jordbruksverket ska tilldela varje livsmedelsanläggning  för sjukdomskontroll av vattenlevande djur som har godkänts  enligt artikel 181.1 i förordning (EU) 2016/429 ett unikt  godkännandenummer.
Jordbruksverket ska inhämta de uppgifter från kommunerna som  behövs för prövningen enligt artikel 181.1 i förordning (EU) 
2016/429.
Jordbruksverket ska underrätta Livsmedelsverket om  godkännandet. Förordning (2021:259).
11 a §
Jordbruksverket ska utföra de uppgifter som en  medlemsstat har enligt artiklarna 19.1, 20.1, 21, 28.2, 28.3, 
34, 36.1, 36.3, 37.1, 37.2, 38, 41.2, 42.1, 42.3, 43.1, 45.3, 
71.2, 83.1 och 109.1 i förordning (EU) 2016/429 i andra fall  än de som avses i 14 a § epizootiförordningen (1999:659).
Jordbruksverket ska lämna sådana underrättelser till  kommissionen som avses i artikel 85, 88 och 91 i förordning 
(EU) 2016/429. Förordning (2021:259).
11 b §
Jordbruksverket ska utföra den uppgift som en medlemsstat har enligt artikel 22 i Europaparlamentets och rådets förordning (EG) nr 1760/2000 av den 17 juli 2000 om upprättande av ett system för identifiering och registrering av nötkreatur samt märkning av nötkött och nötköttsprodukter och om upphävande av rådets förordning (EG) nr 820/97, nämligen att årligen, senast den 31 augusti, lägga fram en rapport till Europeiska kommissionen om genomförandet av de officiella kontrollerna under föregående år.
Förordning (2014:1430).
11 c §
Jordbruksverket ska göra den anmälan till kommissionen  som en medlemsstat ska göra enligt artikel 226.2 i förordning 
(EU) 2016/429 av nationella åtgärder som kan påverka  förflyttningar av vattenlevande djur eller produkter av  animaliskt ursprung från vattenlevande djur mellan  medlemsstaterna. Förordning (2021:259).
11 d §
Bestämmelser om godkännande av karantänsanläggningar  för landlevande djur och godkännande av  vattenbruksanläggningar som används till karantän för  vattenlevande djur finns i förordning (EU) 2016/429.
Jordbruksverket ska ge länsstyrelsen tillfälle att yttra sig  innan sådana anläggningar godkänns. Förordning (2021:259).
Offentlig kontroll och annan offentlig verksamhet
12 §
Jordbruksverket är behörig myndighet att utöva offentlig  kontroll och utföra annan offentlig verksamhet som hänger  samman med kontrollen, om inte något annat följer av 12 a, 13, 
14, 14 a eller 15 §. Förordning (2021:259).
12 a §
Tullverket är behörig myndighet att utöva offentlig  kontroll och utföra annan offentlig verksamhet enligt artikel 
7-10 i kommissionens delegerade förordning (EU) 2019/2122 av  den 10 oktober 2019 om komplettering av Europaparlamentets och  rådets förordning (EU) 2017/625 vad gäller vissa kategorier av  djur och varor som är undantagna från offentlig kontroll vid  gränskontrollstationer, särskild kontroll av passagerares  personliga bagage och små sändningar av varor som sänds till  fysiska personer och som inte är avsedda att släppas ut på  marknaden och om ändring av kommissionens förordning (EU) nr 
142/2011. Förordning (2021:183).
13 §
Livsmedelsverket är behörig myndighet att utöva offentlig  kontroll av
1. att föreskrifter och beslut som har meddelats med stöd av 3 
§ andra stycket lagen (2006:806) om provtagning på djur, m.m.  följs, och
2. att föreskrifter och beslut om djurprodukter, som har  meddelats med stöd av 8 § samma lag, följs.
Livsmedelsverket är även behörig myndighet att utföra annan  offentlig verksamhet som hänger samman med kontrollen enligt  första stycket. Förordning (2021:183).
14 §
Livsmedelsverket är, genom de officiella veterinärerna  och de officiella assistenterna, behörig myndighet att utöva
offentlig kontroll
1. enligt artikel 37.1 i kommissionens genomförandeförordning 
(EU) 2019/627 av den 15 mars 2019 om enhetliga praktiska  arrangemang för utförandet av offentlig kontroll av produkter  av animaliskt ursprung avsedda att användas som livsmedel, i  enlighet med Europaparlamentets och rådets förordning (EU) 
2017/625, och om ändring av kommissionens förordning (EG) nr 
2074/2005 vad gäller offentlig kontroll, och
2. av att sådana föreskrifter och beslut följs som avser  provtagning och undersökning på slakterier och  vilthanteringsanläggningar och som har meddelats med stöd av 
3 § första stycket 1.
Livsmedelsverket är även behörig myndighet att utföra annan  offentlig verksamhet som hänger samman med kontrollen enligt  första stycket. Förordning (2021:183).
14 a §
Länsstyrelserna är behöriga myndigheter att utöva  offentlig kontroll av förflyttningar av vattenlevande djur  från ett naturvatten till ett annat och utsättning i  naturvatten.
Länsstyrelserna är även behöriga myndigheter att utföra annan  offentlig verksamhet som hänger samman med kontrollen enligt  första stycket. Förordning (2021:259).
15 §
Jordbruksverket får överlåta åt länsstyrelserna att utöva  offentlig kontroll och att utföra annan offentlig verksamhet  som hänger samman med kontrollen.
När Jordbruksverket överlåter offentlig kontroll och annan  offentlig verksamhet åt länsstyrelserna enligt första stycket,  är länsstyrelserna behöriga myndigheter att utföra offentlig  kontroll och annan offentlig verksamhet.
Jordbruksverket samordnar länsstyrelsernas kontrollverksamhet  och lämnar stöd, råd och vägledning i denna verksamhet.
Förordning (2021:183).
15 a §
Jordbruksverket ska även utföra uppgiften att samordna  samarbetet och kontakterna med kommissionen och övriga  medlemsstater när det gäller offentlig kontroll och annan  offentlig verksamhet som avser djurhälsokrav inom  tillämpningsområdet för lagen (2006:806) om provtagning på  djur, m.m. enligt artikel 4.2 b i Europaparlamentets och  rådets förordning (EU) 2017/625 av den 15 mars 2017 om  offentlig kontroll och annan offentlig verksamhet för att  säkerställa tillämpningen av livsmedels- och  foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll).
Livsmedelsverket ska utföra uppgiften att samordna samarbetet  och kontakterna med kommissionen och övriga medlemsstater när  det gäller offentlig kontroll och annan offentlig verksamhet  som avser kontroll av restsubstanser och andra ämnen i djur  och djurprodukter (livsmedelssäkerhet) inom  tillämpningsområdet för lagen (2006:806) om provtagning på  djur, m.m. enligt artikel 4.2 b i förordning (EU) 2017/625.
Förordning (2021:183).
Föreskrifter om offentlig kontroll och annan offentlig  verksamhet
16 §
Jordbruksverket får meddela föreskrifter om
1. hur offentlig kontroll och annan offentlig verksamhet ska  bedrivas,
2. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till Jordbruksverket,  och
3. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften. Förordning (2021:183).
Avgifter
17 §
Jordbruksverket och Livsmedelsverket får meddela föreskrifter om skyldighet att betala sådan avgift som avses i 20 § lagen (2006:806) om provtagning på djur, m.m. och om beräkningen av dessa avgifter.
Ersättning av statsmedel
18 §
Jordbruksverket får meddela föreskrifter om ersättning enligt 19 a § lagen (2006:806) om provtagning på djur, m.m.
Frågor om ersättning prövas av Jordbruksverket.
Förordning (2014:1007).
Övriga bestämmelser
19 §
Jordbruksverket och Livsmedelsverket får meddela  föreskrifter om verkställigheten av lagen (2006:806) om  provtagning på djur, m.m. eller denna förordning.
Jordbruksverket får meddela föreskrifter om verkställigheten  av de bestämmelser i Europaparlamentets och rådets förordning 
(EU) 2019/6 som lagen om provtagning på djur, m.m.  kompletterar. Förordning (2023:96).
20 §
I 23 § lagen (2006:806) om provtagning på djur, m.m.  finns bestämmelser om överklagande till länsstyrelsen.
I 24 och 24 a §§ lagen om provtagning på djur, m.m. finns  bestämmelser om överklagande till allmän förvaltningsdomstol.
Förordning (2021:183).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.