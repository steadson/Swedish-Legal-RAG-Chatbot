Title: Förordning (2018:1231) om försäkringsdistribution
SFS Number: Svensk författningssamling 2018:1231
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181231-om-forsakringsdistribution_sfs-2018-1231/
Source Link: http://rkrattsbaser.gov.se/sfst?bet=2018:1231
Amendment Register Link: http://rkrattsbaser.gov.se/sfsr?bet=2018:1231
Ministry/Authority: Finansdepartementet FMA FPM
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2025:353"}

==================================================

Förordning (2018:1231) om försäkringsdistribution
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1231
Departement/myndighet
:   
Finansdepartementet FMA FPM
Utfärdad
:   
2018-06-20
Ändrad
:   
t.o.m. SFS 2025:353
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Ansökan om tillstånd och anmälan för registrering
3 kap. Kontroll i belastningsregister
4 kap. Ansvarsförsäkring
5 kap. Försäkringsförmedlarregister
6 kap. Registreringsavgifter
7 kap. Vissa skyldigheter för Finansinspektionen
8 kap. Upplysningar om anställda som har rätt att distribuera  försäkringar
9 kap. Bemyndiganden
Övergångsbestämmelser
1 kap. Inledande bestämmelser
1 §
Denna förordning gäller vid tillämpning av lagen 
(2018:1219) om försäkringsdistribution.
2 §
Termer och uttryck som används i denna förordning har  samma betydelse och tillämpningsområde som i lagen 
(2018:1219) om försäkringsdistribution.
2 kap. Ansökan om tillstånd och anmälan för registrering
Ansökan om tillstånd hos Finansinspektionen för svenska  försäkringsförmedlare
1 §
En ansökan av en fysisk person om tillstånd för  försäkringsdistribution enligt 2 kap. 1 § lagen (2018:1219)  om försäkringsdistribution ska innehålla uppgift om
1. den fysiska personens för- och efternamn, postadress,  telefonnummer och personnummer eller, om sådant saknas,  födelsedatum, samt
2. för vilket eller vilka slag av försäkringar och vilken  eller vilka försäkringsklasser eller grupper av försäkringar  som tillstånd söks.
Ansökan ska även innehålla en utredning som visar att den  fysiska personen
1. omfattas av en försäkring för skadeståndsskyldighet som  kan uppkomma om den fysiska personen åsidosätter sina  skyldigheter (ansvarsförsäkring),
2. inte är underårig, i konkurs, har näringsförbud eller  förvaltare enligt 11 kap. 7 § föräldrabalken,
3. inte förekommer i belastningsregistret för de brott som  avses i 3 kap. 1 § eller medhjälp till sådana brott,
4. har visat den skötsamhet i ekonomiska angelägenheter som  krävs enligt 2 kap. 7 § 2 lagen om försäkringsdistribution  och de föreskrifter som meddelats med stöd av 9 kap. 1 § 3,  samt
5. uppfyller kraven på kunskap och kompetens samt fortlöpande  fortbildning och yrkesutveckling enligt 2 kap. 7 § första  stycket 3 och 4 lagen om försäkringsdistribution och de  föreskrifter som meddelats med stöd av 9 kap. 1 § 4.
2 §
En ansökan av en juridisk person om tillstånd för  försäkringsdistribution enligt 2 kap. 1 § lagen (2018:1219)  om försäkringsdistribution ska innehålla uppgift om
1. den juridiska personens företagsnamn, organisationsnummer,  postadress och telefonnummer,
2. för vilket eller vilka slag av försäkringar och vilken  eller vilka försäkringsklasser eller grupper av försäkringar  som tillstånd söks, samt
3. för- och efternamn samt personnummer eller, om sådant  saknas, födelsedatum på de anställda som ska distribuera  försäkringar för den juridiska personens räkning, tillsammans  med uppgift om vilket eller vilka slag av försäkringar och  vilken eller vilka försäkringsklasser eller grupper av  försäkringar som den anställde ska ha rätt att distribuera.
Ansökan ska även innehålla en utredning som visar att
1. den juridiska personen omfattas av en ansvarsförsäkring,
2. den juridiska personen inte är i konkurs eller i  likvidation,
3. den som ska ingå i den juridiska personens ledning eller  ska vara ersättare för denne uppfyller kraven i 2 kap. 8 §  första stycket 3 lagen om försäkringsdistribution, 3 kap. 2  och 4 §§ och de föreskrifter som meddelats med stöd av 9 kap. 
1 § 3 och 6, och
4. den juridiska personen har genomfört de kontroller av  anställda som föreskrivs i 2 kap. 8 § andra stycket lagen om  försäkringsdistribution, 3 kap. 5 § och de föreskrifter som  meddelats med stöd av 9 kap. 1 § 8. Förordning (2018:1852).
Ansökan om tillstånd hos Finansinspektionen för  försäkringsförmedlare från tredjeland
3 §
En ansökan av en utländsk försäkringsförmedlare från  tredjeland om tillstånd för försäkringsdistribution enligt 
3 kap. 3 § lagen (2018:1219) om försäkringsdistribution ska  innehålla uppgift om
1. den utländska förmedlarens företagsnamn eller för- och  efternamn, organisationsnummer, födelsedatum eller  motsvarande identitetsuppgift, postadress och  telefonnummer,
2. filialens företagsnamn eller för- och efternamn,  postadress och telefonnummer, och
3. för vilket eller vilka slag av försäkringar och vilken  eller vilka försäkringsklasser eller grupper av försäkringar  som tillstånd söks.
Ansökan ska även innehålla en utredning som visar att
1. förmedlaren i sitt hemland står under betryggande tillsyn  av en behörig myndighet, och
2. behörig myndighet i hemlandet har medgett att förmedlaren  etablerar sig i Sverige.
Ansökan ska även innehålla en utredning som visar att det är  antagligt att förmedlaren uppfyller kraven i 2 kap. 7 eller 
8 § lagen om försäkringsdistribution. Förordning (2018:1852).
Anmälan för registrering hos Bolagsverket av svenska  försäkringsförmedlare
4 §
En anmälan för registrering enligt 2 kap. 3 § lagen 
(2018:1219) om försäkringsdistribution av en  försäkringsförmedlare som är en fysisk person ska innehålla  uppgift om för- och efternamn, personnummer eller, om sådant  saknas, födelsedatum, postadress och telefonnummer.
Tillsammans med anmälan ska försäkringsförmedlaren lämna en  bestyrkt kopia av Finansinspektionens beslut om tillstånd för  försäkringsdistribution.
5 §
En anmälan för registrering enligt 2 kap. 3 § lagen 
(2018:1219) om försäkringsdistribution av en  försäkringsförmedlare som är en juridisk person ska innehålla  uppgift om företagsnamn, organisationsnummer, postadress och  telefonnummer.
Tillsammans med anmälan ska försäkringsförmedlaren lämna en  bestyrkt kopia av Finansinspektionens beslut om tillstånd för  försäkringsdistribution. Förordning (2018:1852).
6 §
En anmälan för registrering enligt 2 kap. 4 § lagen 
(2018:1219) om försäkringsdistribution av en  försäkringsförmedlare som är en fysisk person ska innehålla  uppgift om
1. företagsnamn och organisationsnummer för det  försäkringsföretag eller den försäkringsförmedlare som  förmedlaren har ingått avtal med,
2. den fysiska personens för- och efternamn, personnummer  eller, om sådant saknas, födelsedatum, postadress och  telefonnummer, samt
3. för vilket eller vilka slag av försäkringar och vilken  eller vilka försäkringsklasser eller grupper av försäkringar  som registrering söks.
Om försäkringsföretaget eller försäkringsförmedlaren är ett  utländskt företag, ska det samtidigt lämna en bestyrkt kopia  av registreringsbevis eller motsvarande handling för  företaget. Förordning (2018:1852).
7 §
En anmälan för registrering enligt 2 kap. 4 § lagen 
(2018:1219) om försäkringsdistribution av en  försäkringsförmedlare som är en juridisk person ska innehålla  uppgift om
1. företagsnamn och organisationsnummer för det  försäkringsföretag eller den försäkringsförmedlare som  förmedlaren har ingått avtal med,
2. den juridiska personens företagsnamn, organisationsnummer,  postadress och telefonnummer, samt
3. för vilket eller vilka slag av försäkringar och vilken  eller vilka försäkringsklasser eller grupper av försäkringar  som registrering söks.
Om försäkringsföretaget eller försäkringsförmedlaren är ett  utländskt företag, ska det samtidigt lämna en bestyrkt kopia  av registreringsbevis eller motsvarande handling för  företaget. Förordning (2018:1852).
Anmälan hos Bolagsverket av utländska försäkringsförmedlare  från tredjeland
8 §
En anmälan för registrering enligt 3 kap. 5 § lagen 
(2018:1219) om försäkringsdistribution ska innehålla uppgift  om
1. den utländska försäkringsförmedlarens företagsnamn eller  för- och efternamn, organisationsnummer, födelsedatum eller  motsvarande identitetsuppgift, postadress och telefonnummer,  samt
2. filialens företagsnamn eller för- och efternamn,  organisationsnummer eller personnummer eller, om sådant  saknas, födelsedatum, postadress och telefonnummer.
Tillsammans med anmälan ska försäkringsförmedlaren lämna en  bestyrkt kopia av Finansinspektionens beslut om tillstånd för  försäkringsdistribution. Förordning (2018:1852).
Undertecknande av anmälan och underrättelse om ändrade  förhållanden
9 §
En anmälan för registrering enligt 2 kap. 3 § lagen 
(2018:1219) om försäkringsdistribution ska för en fysisk  person undertecknas av den som anmälan gäller och för en  juridisk person av behörig firmatecknare.
Anmälan för registrering enligt 2 kap. 4 § lagen om  försäkringsdistribution ska undertecknas av behörig  firmatecknare för det försäkringsföretag eller den  försäkringsförmedlare som förmedlaren har ingått avtal med.
Anmälan för registrering enligt 3 kap. 5 § lagen om  försäkringsdistribution ska undertecknas av den utländska  försäkringsförmedlaren. Om den utländska  försäkringsförmedlaren är en juridisk person, ska anmälan  undertecknas av behörig firmatecknare. Tillsammans med  anmälan ska försäkringsförmedlaren lämna registreringsbevis  eller motsvarande handling.
Anmälan om återkallelse av registrering av anknuten  sidoverksam försäkringsförmedlare eller anknuten  försäkringsförmedlare enligt 9 kap. 7 § första stycket 2 och 
9 § lagen om försäkringsdistribution ska undertecknas av  behörig firmatecknare för det försäkringsföretag eller den  försäkringsförmedlare som förmedlaren har ingått avtal med.
10 §
Om en uppgift som ett försäkringsföretag eller en  försäkringsförmedlare har lämnat till Bolagsverket har  ändrats, ska försäkringsföretaget respektive  försäkringsförmedlaren snarast skriftligen underrätta  Bolagsverket om detta.
3 kap. Kontroll i belastningsregister
1 §
Med vissa allvarliga förmögenhetsbrott eller viss  allvarlig ekonomisk brottslighet enligt 2 kap. 7 § första  stycket 2 lagen (2018:1219) om försäkringsdistribution avses  brott eller medhjälp till brott mot
1. 8, 9, 10, 11, 12, 14 eller 15 kap. brottsbalken,
2. skattebrottslagen (1971:69),
3. lagen (1985:354) om förbud mot juridiskt eller ekonomiskt  biträde i vissa fall, eller
4. lagen (2016:1307) om straff för marknadsmissbruk på  värdepappersmarknaden.
Första stycket gäller
1. om det lägsta föreskrivna straffet är fängelse, och
2. om en dom eller ett beslut meddelats eller ett  strafföreläggande godkänts avseende ett sådant brott inom fem  år före den dag då kontrollen i registret görs.
2 §
Föreskrifter om Finansinspektionens rätt att begära  uppgifter ur belastningsregistret finns i 13 a § förordningen 
(1999:1134) om belastningsregister. Föreskrifter om den  enskildes rätt att begära ett särskilt utdrag ur detta  register finns i 22 a § samma förordning.
3 §
Vid den kontroll av förekomst i belastningsregistret  som enligt 2 kap. 4 § andra stycket lagen (2018:1219) om  försäkringsdistribution ska utföras beträffande anknutna  försäkringsförmedlare som är fysiska personer ska anmälaren  begära att den fysiska personen visar upp ett sådant  registerutdrag som avses i 22 a § förordningen (1999:1134) om  belastningsregister. Det registerutdrag som visas upp får  inte vara äldre än tre månader.
Anmälaren får inte dokumentera den utförda kontrollen på  annat sätt än genom en anteckning om att registerutdraget har  visats upp. En fysisk person som förekommer i  belastningsregistret för brott eller medhjälp till brott som  avses i 1 §, får inte anmälas för registrering hos  Bolagsverket.
4 §
Vid den kontroll av förekomst i belastningsregistret  som enligt 2 kap. 4 § andra stycket lagen (2018:1219) om  försäkringsdistribution ska utföras beträffande anknutna  försäkringsförmedlare som är juridiska personer ska anmälaren  begära att den som ska ingå i den juridiska personens ledning  eller vara ersättare för denne visar upp ett sådant  registerutdrag som avses i 22 a § förordningen (1999:1134) om  belastningsregister. Det registerutdrag som visas upp får  inte vara äldre än tre månader.
Anmälaren får inte dokumentera den utförda kontrollen på  annat sätt än genom en anteckning om att registerutdraget har  visats upp.
Om en person som avses i första stycket förekommer i  belastningsregistret för brott eller medhjälp till brott som  avses i 1 §, får den juridiska personen inte anmälas för  registrering hos Bolagsverket.
5 §
Vid den kontroll av förekomst i belastningsregistret  som ska utföras enligt 2 kap. 8 § andra stycket lagen 
(2018:1219) om försäkringsdistribution ska den juridiska  personen begära att en anställd som ska distribuera  försäkringar för den juridiska personens räkning visar upp  ett sådant registerutdrag som avses i 22 a § förordningen 
(1999:1134) om belastningsregister. Det registerutdrag som  visas upp får inte vara äldre än tre månader.
Den juridiska personen får inte dokumentera den utförda  kontrollen på annat sätt än genom en anteckning om att  registerutdraget har visats upp.
Endast uppgifter om anställda som inte förekommer i  belastningsregistret för brott eller medhjälp till brott som  avses i 1 § får ligga till grund för ansökan om tillstånd  enligt 2 kap. 1 § lagen om försäkringsdistribution eller  anmälan om registrering enligt 2 kap. 3 § samma lag.
4 kap. Ansvarsförsäkring
1 §
För tillstånd att bedriva försäkringsdistribution  enligt lagen (2018:1219) om försäkringsdistribution krävs att  försäkringsvillkoren för ansvarsförsäkringen innebär att
1. försäkringen omfattar hela EES,
2. försäkringen gäller för skada som orsakats från och med  den dag då förmedlaren registrerades hos Bolagsverket och som  anmäls till försäkringsgivaren så länge försäkringen gäller,
3. försäkringen är förenad med ett efterskydd som innebär att  försäkringen även täcker skador som anmäls till  försäkringsgivaren inom tre år från det att försäkringen har  upphört att gälla och som inte täcks av någon annan  försäkring,
4. den skadelidande får rikta krav på ersättning enligt  försäkringsavtalet direkt mot försäkringsgivaren i den  utsträckning han eller hon inte har fått ersättning av den  försäkrade,
5. ersättningen ska betalas ut till den skadelidande utan  avdrag för självrisk, och
6. försäkringen kan upphöra tidigast en månad efter det att  Finansinspektionen har underrättats om upphörandet.
5 kap. Försäkringsförmedlarregister
1 §
Registrering av försäkringsförmedlare görs i  försäkringsförmedlarregistret. Registret förs med hjälp av  automatiserad behandling och ska hållas tillgängligt hos  Bolagsverket. Verket är personuppgiftsansvarigt för  registret.
I försäkringsförmedlarregistret registreras uppgifter för  varje försäkringsförmedlare.
För en utländsk försäkringsförmedlare ska registreringen i  försäkringsförmedlarregistret göras på den filial eller  permanenta närvaro där verksamheten ska bedrivas.
2 §
Försäkringsförmedlarregistret ska ge offentlighet åt  den information som ingår i registret.
I fråga om personuppgifter ska registret ha till ändamål att  tillhandahålla uppgifter för
1. den tillsyn som Finansinspektionen har över  försäkringsdistributörer enligt lagen (2018:1219) om  försäkringsdistribution,
2. information till allmänheten om försäkringsförmedlare som  har registrerats i registret,
3. information om svenska försäkringsförmedlares anmälningar  om verksamhet i annat land inom EES,
4. affärsverksamhet, kreditgivning eller någon annan allmän  eller enskild verksamhet där företagsanknuten information  utgör underlag för prövningar eller beslut,
5. aktualisering, komplettering eller kontroll av  företagsanknuten information som finns i kund- eller  medlemsregister eller liknande register,
6. uttag av urval av personuppgifter för direkt  marknadsföring, dock med den begränsning som följer av  artikel 21.2 och 21.3 i Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här kallad EU:s dataskyddsförordning,  samt
7. verksamhet som staten eller en kommun ansvarar för enligt  lag eller annan författning och
a) som avser försäkringsförmedlare som registreras i  försäkringsförmedlarregistret,
b) som för att kunna utföras förutsätter tillgång till  företagsanknuten information, eller
c) som avser fullgörande av underrättelseskyldighet.
3 §
Bolagsverket ska se till att det inte uppkommer något  otillbörligt intrång i de registrerades personliga integritet  eller några risker från säkerhetssynpunkt. För dessa syften  får myndigheten i enskilda fall ställa upp villkor för  behandlingen av personuppgifter.
4 §
Bolagsverket får för de ändamål som anges i 2 § i ett  enskilt fall besluta om direktåtkomst till  försäkringsförmedlarregistret.
5 §
En personuppgift i registret ska rättas om uppgiften  innehåller någon uppenbar felaktighet till följd av  Bolagsverkets eller någon annans skrivfel, räknefel eller  något annat liknande förbiseende. Detta gäller i stället för  rätten till rättelse enligt artikel 16 i EU:s  dataskyddsförordning.
6 §
I försäkringsförmedlarregistret ska följande uppgifter  antecknas om försäkringsförmedlare:
1. organisations- eller personnummer,
2. företagsnamn eller för- och efternamn,
3. postadress och telefonnummer,
4. vilket eller vilka slag av försäkringar och vilken eller  vilka försäkringsklasser eller grupper av försäkringar som  registreringen avser,
5. det eller de länder där förmedlaren ska bedriva verksamhet  med stöd av 3 kap. 6 eller 7 § lagen (2018:1219) om  försäkringsdistribution och om verksamheten ska bedrivas  enligt 3 kap. 6 § eller enligt 3 kap. 7 § samma lag,
6. datum för registrering hos Bolagsverket, samt
7. datum för beslut om att tillstånd eller registrering har  återkallats.
För försäkringsförmedlare som registreras enligt 2 kap. 3 §  lagen om försäkringsdistribution ska även datum för  Finansinspektionens beslut om tillstånd för  försäkringsdistribution antecknas.
För försäkringsförmedlare som registreras enligt 2 kap. 4 §  lagen om försäkringsdistribution ska även företagsnamn och  organisationsnummer eller motsvarande uppgifter för det eller  de försäkringsföretag eller den eller de  försäkringsförmedlare som förmedlaren har ingått avtal med  antecknas.
Bolagsverket får anteckna uppgift om förmedlarens  e-postadress. Förordning (2018:1852).
7 §
För försäkringsförmedlare som registreras enligt 
2 kap. 5 § lagen om försäkringsdistribution ska även  företagsnamn och organisationsnummer eller motsvarande  uppgifter för de försäkringsföretag eller  försäkringsförmedlare som ingår i sammanslutningen  antecknas. Förordning (2018:1852).
8 §
Om försäkringsförmedlare anmälts enligt 3 kap. 5 §  lagen (2018:1219) om försäkringsdistribution ska de uppgifter  som anges i 6 § första stycket 1-4, 6 och 7 och andra stycket  avse den filial eller permanenta närvaro där verksamheten ska  bedrivas.
Även den utländska försäkringsförmedlarens företagsnamn eller  för- och efternamn, organisationsnummer eller personnummer  eller, om sådant saknas, födelsedatum samt hemland ska  antecknas i registret. Förordning (2018:1852).
9 §
Bolagsverket ska snarast efter registreringen  underrätta Finansinspektionen om de uppgifter som har förts  in i eller strukits ur försäkringsförmedlarregistret så att  inspektionen kan fullgöra sin tillsyn. Underrättelsen får  lämnas på medium för automatiserad behandling.
10 §
Bestämmelser om Finansinspektionens skyldighet att  underrätta Bolagsverket finns i lagen (2018:1219) om  försäkringsdistribution.
6 kap. Registreringsavgifter
1 §
I ärenden som rör registrering enligt denna förordning ska  avgift betalas för ärendets handläggning, prövning och  registrering:
1. med 1 300 kronor vid anmälan för registrering till  försäkringsförmedlarregistret, och
2. med 1 300 kronor vid anmälan om återkallelse av  registrering av anknuten sidoverksam försäkringsförmedlare  eller anknuten försäkringsförmedlare enligt 9 kap. 7 § första  stycket 2 och 9 § lagen (2018:1219) om  försäkringsdistribution.
Avgift ska inte betalas för registrering av ändring av uppgift  om telefonnummer eller postadress. Avgift ska inte heller  betalas för registrering som görs efter anmälan eller  underrättelse från Finansinspektionen. Förordning (2025:353).
2 §
Avgift ska betalas när anmälan för registrering lämnas  in. Avgiften återbetalas inte om handläggningen av ett ärende  har påbörjats.
7 kap. Vissa skyldigheter för Finansinspektionen
1 §
Finansinspektionen ska på sin webbplats tillhandahålla  den information som ska offentliggöras enligt artiklarna 11  och 32 i Europaparlamentets och rådets direktiv (EU) 2016/97  av den 20 januari 2016 om försäkringsdistribution 
(försäkringsdistributionsdirektivet).
2 §
Finansinspektionen ska lämna information till  Europeiska försäkrings- och tjänstepensionsmyndigheten i  enlighet med artikel 36 i försäkringsdistributionsdirektivet.
8 kap. Upplysningar om anställda som har rätt att distribuera  försäkringar
1 §
Finansinspektionen ska när det gäller juridiska  personer som fått tillstånd enligt 2 kap. 1 § lagen 
(2018:1219) om försäkringsdistribution på begäran upplysa  kunder och andra om följande:
1. om en anställd hos den juridiska personen har rätt att  distribuera försäkringar, och
2. om denna rätt är begränsad till ett visst slag av  försäkring eller någon eller några försäkringsklasser eller  grupper av försäkringar.
2 §
Det försäkringsföretag eller den försäkringsförmedlare  som anmält en juridisk person för registrering enligt 2 kap. 
4 § lagen (2018:1219) om försäkringsdistribution ska på  begäran upplysa kunder och andra om följande:
1. om en anställd hos den juridiska personen har rätt att  distribuera försäkringar, och
2. om denna rätt är begränsad till ett visst slag av  försäkring eller någon eller några försäkringsklasser eller  grupper av försäkringar.
Försäkringsföretaget eller försäkringsförmedlaren ska  underrätta Finansinspektionen om hur kunder och andra kan få  del av de upplysningar som försäkringsföretaget eller  försäkringsförmedlaren är skyldig att lämna.
9 kap. Bemyndiganden
1 §
Finansinspektionen får i fråga om lagen (2018:1219) om  försäkringsdistribution meddela föreskrifter om
1. vilka uppgifter, utöver vad som framgår av denna  förordning, en ansökan eller anmälan ska innehålla samt vilka  uppgifter som samtidigt ska lämnas till Finansinspektionen  eller Bolagsverket,
2. vad en anmälare enligt 2 kap. 4 eller 5 § ska iaktta vid  kontrollen av anknutna sidoverksamma försäkringsförmedlare  eller anknutna försäkringsförmedlare vid anmälan av dessa  förmedlare för registrering hos Bolagsverket,
3. vad som avses med skötsamhet i ekonomiska angelägenheter  enligt 2 kap. 7 § första stycket 2,
4. vilken kunskap och kompetens samt fortlöpande fortbildning  och yrkesutveckling som krävs enligt 2 kap. 7 § första  stycket 3 och 4 och 8 § första stycket 4,
5. vad som avses med i övrigt lämplig när det gäller att  bedriva verksamheten enligt 2 kap. 7 § första stycket 6 och  att ingå i ledningen enligt 2 kap. 8 § första stycket 3,
6. vilken insikt och erfarenhet som krävs enligt 2 kap. 8 §  första stycket 3,
7. vilka som ska anses ingå i den juridiska personens ledning  eller vara ersättare för någon av dem enligt 2 kap. 8 §  första stycket 3,
8. vad den juridiska personen i övrigt ska iaktta enligt 
2 kap. 8 § andra stycket i samband med kontroll av anställda,
9. vad en försäkringsdistributör ska iaktta för att uppfylla  kraven i 4 kap. 1 §,
10. villkor för rådgivning grundad på en opartisk och  personlig analys enligt 4 kap. 2 § och 3 § andra och tredje  styckena,
11. hur en ersättning som avses i 4 kap. 3 § första stycket  ska vara utformad för att inte motverka att en  försäkringsdistributör uppfyller kraven i 4 kap. 1 §,
12. en försäkringsdistributörs ersättningssystem enligt 
4 kap. 5 §,
13. vad en försäkringsdistributör ska iaktta för att uppfylla  kraven på rutiner och riktlinjer i 4 kap. 6 § första  stycket,
14. vad en försäkringsdistributör ska iaktta enligt 4 kap. 
15 § vid hantering av klagomål,
15. försäkringsdistributörers informationsskyldighet enligt 
5 kap. 1-9 §§,
16. villkor för lämnande av information på annat varaktigt  medium än papper eller på en webbplats enligt 5 kap. 15 §,
17. vad ett försäkringsföretag ska iaktta för att fullgöra  skyldigheten enligt 5 kap. 17 §,
18. vilka informationskrav som ska gälla vid korsförsäljning  enligt 5 kap. 18 och 19 §§,
19. vad en försäkringsdistributör ska iaktta när det gäller  dokumentation av försäkringsdistributionen och utlämnande av  sådan dokumentation enligt 5 kap. 21 §,
20. vilken information som en försäkringsdistributör ska  lämna till kunden enligt 6 kap. 4-6 §§,
21. vilka uppgifter en försäkringsdistributör ska lämna till  kunden om ersättningar och förmåner som distributören  erbjuder eller tar emot av någon annan än kunden enligt 
6 kap. 8 och 9 §§,
22. kriterierna för att bedöma vilka ersättningar och  förmåner en försäkringsdistributör får erbjuda eller ta emot  av någon annan än kunden enligt 6 kap. 9 §,
23. vilka åtgärder en försäkringsdistributör rimligen kan  förväntas genomföra och dokumentera enligt 7 kap. 1 § för att  förebygga, identifiera, hantera och informera om  intressekonflikter när de bedriver försäkringsdistribution,
24. lämpliga kriterier för bestämning av vilka typer av  intressekonflikter som riskerar att negativt påverka kundens  intressen som avses i 7 kap. 1 §,
25. kriterierna för att bedöma vilka ersättningar och  förmåner en försäkringsdistributör får lämna till eller ta  emot av någon annan än kunden samt vilka uppgifter som ska  lämnas till kunden om ersättningar och förmåner som  distributören lämnar till eller tar emot av någon annan än  kunden enligt 7 kap. 1 §,
26. vad en försäkringsdistributör ska iaktta vid inhämtande  av uppgifter och prövning enligt 7 kap. 1 §,
27. dokumentation och rapportering till kunden enligt 7 kap. 
1 §,
28. undantag från de skyldigheter som anges i 7 kap. 1 §,
29. vilka upplysningar en försäkringsdistributör, en  EES-försäkringsförmedlare eller en försäkringsförmedlare från  tredjeland ska lämna enligt 8 kap. 5 § till  Finansinspektionen samt när och hur upplysningarna ska  lämnas,
30. att vissa uppgifter som enligt 8 kap. 5 § första stycket  lagen om försäkringsförmedling ska lämnas till  Finansinspektionen i stället ska lämnas till Statistiska  centralbyrån, och
31. vilka författningar som enligt 9 kap. 29 § första stycket 
2 ska anses ha särskild betydelse för konsumentskyddet eller  något annat skyddat allmänintresse.
2 §
Innan Finansinspektionen meddelar föreskrifter med  stöd av 1 § 30 ska inspektionen ge Riksbanken och Statistiska  centralbyrån tillfälle att yttra sig.
3 §
Finansinspektionen får meddela föreskrifter om en  sådan ansvarsförsäkring som avses i 2 kap. 7 § första stycket 
5 och 8 § första stycket 2 lagen (2018:1219) om  försäkringsdistribution när det gäller
1. högsta ersättning som kan lämnas vid ett och samma  skadefall,
2. högsta ersättning som sammanlagt kan lämnas under ett år,  och
3. indexering av högsta ersättningsbelopp.
Övergångsbestämmelser
2018:1231
 
1. Denna förordning träder i kraft den 1 oktober 2018.
2. Genom förordningen upphävs förordningen (2005:411) om  försäkringsförmedling.
3. Den upphävda förordningen gäller fortfarande för  försäkringsförmedlare som enligt punkt 8 i ikraftträdande-  och övergångsbestämmelserna till lagen (2018:1219) om  försäkringsdistribution får fortsätta att utöva sådan  sidoverksamhet som avses i den punkten efter den 1 oktober 
2018.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.