Title: Förordning (2011:704) med kompletterande bestämmelser till EU:s underhållsförordning och 2007 års Haagkonvention om underhållsskyldighet
SFS Number: Svensk författningssamling 2011:704
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011704-med-kompletterande_sfs-2011-704/
Source Link: http://rkrattsbaser.gov.se/sfst?bet=2011:704
Amendment Register Link: http://rkrattsbaser.gov.se/sfsr?bet=2011:704
Ministry/Authority: Justitiedepartementet L2
Issued: 2011-06-09
Metadata: {"Utfärdad": "2011-06-09", "Ändrad": "t.o.m. SFS 2018:305"}

==================================================

Förordning (2011:704) med kompletterande bestämmelser till EU:s underhållsförordning och 2007 års Haagkonvention om underhållsskyldighet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:704
Departement/myndighet
:   
Justitiedepartementet L2
Utfärdad
:   
2011-06-09
Ändrad
:   
t.o.m. SFS 2018:305
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller föreskrifter som kompletterar rådets förordning (EG) nr 4/2009 av den 18 december 2008 om domstols behörighet, tillämplig lag, erkännande och verkställighet av domar samt samarbete i fråga om underhållsskyldighet (underhållsförordningen) samt Haagkonventionen av den 23 november 2007 om internationell indrivning av underhåll till barn och andra familjemedlemmar
(2007 års Haagkonvention). Förordning (2014:332).
2 §
Försäkringskassan är centralmyndighet enligt underhållsförordningen och 2007 års Haagkonvention samt har de uppgifter som föreskrivs för centralmyndigheter enligt förordningen och konventionen. Förordning (2014:332).
3 §
En ansökan som avses i 3 § lagen (2011:603) med kompletterande bestämmelser till EU:s underhållsförordning och 2007 års Haagkonvention om underhållsskyldighet görs
1. om det är en ansökan enligt underhållsförordningen, till den tingsrätt i följande förteckning som följer av artikel 27.2 i den förordningen, och
2. om det är en ansökan enligt 2007 års Haagkonvention, till den tingsrätt i följande förteckning inom vars domsområde motparten har sin hemvist eller till Nacka tingsrätt, om motparten inte har sin hemvist i Sverige.
Tingsrätt                       Domsområde
Nacka tingsrätt                 Stockholms län
Uppsala tingsrätt               Uppsala län
Eskilstuna tingsrätt            Södermanlands län
Linköpings tingsrätt            Östergötlands län
Jönköpings tingsrätt            Jönköpings län
Växjö tingsrätt                 Kronobergs län
Kalmar tingsrätt                Kalmar län
Gotlands tingsrätt              Gotlands län
Blekinge tingsrätt              Blekinge län
Kristianstads tingsrätt         Bromölla, Båstads, Hässleholms,
Klippans, Kristianstads, Osby,
Perstorps, Simrishamns,
Tomelilla, Åstorps, Ängelholms,
Örkelljunga och Östra Göinge
kommuner
Malmö tingsrätt                 Bjuvs, Burlövs, Eslövs,
Helsingborgs, Höganäs, Hörby,
Höörs, Kävlinge, Landskrona,
Lomma, Lunds, Malmö, Sjöbo,
Skurups, Staffanstorps,
Svalövs, Svedala, Trelleborgs,
Vellinge och Ystads kommuner
Halmstads tingsrätt             Hallands län
Göteborgs tingsrätt             Göteborgs, Härryda, Kungälvs,
Lysekils, Munkedals, Mölndals,
Orusts, Partille, Sotenäs,
Stenungsunds, Strömstads,
Tanums, Tjörns, Uddevalla och
Öckerö kommuner
Vänersborgs tingsrätt           Ale, Alingsås, Bengtsfors,
Bollebygds, Borås, Dals-Eds,
Färgelanda, Herrljunga, Lerums,
Lilla Edets, Marks, Melleruds,
Svenljunga, Tranemo,
Trollhättan, Ulricehamns,
Vårgårda, Vänersborgs och
Åmåls kommuner
Skaraborgs tingsrätt            Essunga, Falköpings, Grästorps,
Gullspångs, Götene, Habo, Hjo,
Karlsborgs, Lidköpings,
Mariestads, Mullsjö, Skara,
Skövde, Tibro, Tidaholms,
Töreboda och Vara kommuner
Värmlands tingsrätt             Värmlands län
Örebro tingsrätt                Örebro län
Västmanlands tingsrätt          Västmanlands län
Falu tingsrätt                  Dalarnas län
Gävle tingsrätt                 Gävleborgs län
Ångermanlands tingsrätt         Västernorrlands län
Östersunds tingsrätt            Jämtlands län
Umeå tingsrätt                  Västerbottens län
Luleå tingsrätt                 Norrbottens län
Förordning (2014:1520).
4 §
Centralmyndigheten ska tillhandahålla formulär för ansökan  och framställan till myndigheten om biträde i ett enskilt  ärende om underhållsskyldighet enligt underhållsförordningen.  Förordning (2014:1520).
5 §
Centralmyndigheten får föra över personuppgifter till  en myndighet i ett land utanför Europeiska ekonomiska  samarbetsområdet, om det behövs för att den myndigheten ska  kunna överväga en nödvändig åtgärd enligt 2007 års  Haagkonvention. Förordning (2018:305).
6 §
En auktoriserad translator är behörig att göra översättningar enligt artiklarna 20.3, 28.3, 29.2 och 40.4 i underhållsförordningen. Förordning (2014:1520).
7 §
En domstol eller annan myndighet ska, om någon begär det, på en kopia av ett avgörande som har meddelats av myndigheten intyga äktheten.
En domstol eller annan myndighet ska även, om någon begär det, på en kopia av ett avgörande som omfattas av 2007 års Haagkonvention och som meddelats av myndigheten ange om det är verkställbart i Sverige.
Ett utdrag enligt artikel 40 i underhållsförordningen utfärdas av en domstol eller annan myndighet som har meddelat avgörandet. Förordning (2014:1520).
8 §
En socialnämnd ska, om någon begär det, på en kopia av ett avtal om underhållsbidrag som socialnämnden har godkänt intyga äktheten.
En socialnämnd ska även, om någon begär det, på en kopia av ett avtal om underhållsbidrag som omfattas av 2007 års Haagkonvention och som socialnämnden har godkänt ange om det är verkställbart i Sverige.
Ett utdrag enligt artikel 48 i underhållsförordningen utfärdas av den socialnämnd som har godkänt ett avtal om underhållsskyldighet. Förordning (2014:1520).
9 §
Kronofogdemyndigheten ska, om någon begär det, bestyrka ett avtal om underhållsbidrag.
Kronofogdemyndigheten ska även, om någon begär det, ange om ett avtal om underhållsbidrag som omfattas av 2007 års Haagkonvention är verkställbart i Sverige.
Ett utdrag enligt artikel 48 i underhållsförordningen utfärdas av Kronofogdemyndigheten. Förordning (2014:1520).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.