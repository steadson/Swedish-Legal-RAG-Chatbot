Title: Finansinspektionens tillkännagivande (2016:1021) om ändring av vissa skadelivräntor
SFS Number: Svensk författningssamling 2016:1021
URL: https://www.riksdagen.se/sv/dokument-och-lagar/dokument/svensk-forfattningssamling/finansinspektionens-tillkannagivande-20161021_sfs-2016-1021/
Source Link: http://rkrattsbaser.gov.se/sfst?bet=2016:1021
Amendment Register Link: http://rkrattsbaser.gov.se/sfsr?bet=2016:1021
Ministry/Authority: Finansinspektionen
Issued: 2016-11-29
Metadata: {"Utfärdad": "2016-11-29"}

==================================================

Finansinspektionens tillkännagivande (2016:1021) om ändring av vissa skadelivräntor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1021
Departement/myndighet
:   
Finansinspektionen
Utfärdad
:   
2016-11-29
Ändringsregister
:
SFSR (Regeringskansliet)
Källa
:
Fulltext (Regeringskansliet)
Finansinspektionen beslutar, med stöd av 2 § kungörelsen 
(1967:667) med tillämpningsföreskrifter till lagen (1967:663)  om tillägg till vissa trafiklivräntor och 2 § förordningen 
(2003:832) om värdesäkring av vissa skadeståndslivräntor, om  ändring av vissa skadelivräntor enligt följande.
1. Livränta föranledd av en händelse som inträffat före den 1  januari 1974:
a) Indextillägg till trafiklivränta som fastställts före den 
1 januari 2016 utgår med 0,67 procent. Indextillägg till  trafiklivränta som fastställts under 2016 utgår med 1,12  procent (jfr SFS 1967:663).
b) Indextillägg till skadelivränta som fastställts före den 1  januari 2016 och som betalas med statsmedel utgår med 0,67  procent. Indextillägg till skadelivränta som fastställts  under 2016 utgår med 1,12 procent (jfr SFS 1971:14).
c) Indextillägg till annan ansvarslivränta än sådan som anges  i 1 a och 1 b och som har fastställts mellan den 1 januari 
2004 och den 31 december 2015 utgår med 0,67 procent.  Indextillägg till ansvarslivränta som har fastställts under 
2016 utgår med 1,12 procent (jfr SFS 1973:214).
2. Livränta föranledd av en händelse som dels har inträffat  efter den 31 december 1973, dels har fastställts den 1  januari 2004 eller senare:
a) Skadelivränta enligt lagen (1973:213) om ändring av  skadeståndslivräntor ökas med 1,12 procent.
b) Det som anges i 2 a ska enligt 9 § trafikskadelagen 
(1975:1410) tillämpas även när det gäller  trafikskadeersättning.
Beslutet gäller från och med den 1 januari 2017.
Övrigt
Finansinspektionen lämnar följande upplysningar.
- Indextillägg ska inte utgå för annan ansvarslivränta än  sådan som dels anges i 1 a och 1 b i beslutet, dels har  fastställts före den 1 januari 2004 (jfr SFS 1973:214).
- För livränta föranledd av en händelse som dels har  inträffat efter den 31 december 1973, dels har fastställts  före den 1 januari 2004 gäller:
a) Skadelivränta enligt lagen (1973:213) om ändring av  skadeståndslivräntor lämnas oförändrad. Detsamma gäller  livränta enligt samma lag som har fastställts genom dom den 1  januari 2004 eller senare, om dom i målet i första instans  har meddelats före den 1 januari 2004.
b) Det som anges i punkten a ska enligt 9 § trafikskadelagen 
(1975:1410) tillämpas även när det gäller  trafikskadeersättning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.