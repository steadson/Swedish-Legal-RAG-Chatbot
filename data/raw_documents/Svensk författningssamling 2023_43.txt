Title: Biobanksförordning (2023:43)
SFS Number: Svensk författningssamling 2023:43
URL: https://www.riksdagen.se/sv/dokument-och-lagar/dokument/svensk-forfattningssamling/biobanksforordning-202343_sfs-2023-43/
Source Link: http://rkrattsbaser.gov.se/sfst?bet=2023:43
Amendment Register Link: http://rkrattsbaser.gov.se/sfsr?bet=2023:43
Ministry/Authority: Socialdepartementet
Issued: 2023-02-02
Metadata: {"Utfärdad": "2023-02-02"}

==================================================

Biobanksförordning (2023:43)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:43
Departement/myndighet
:   
Socialdepartementet
Utfärdad
:   
2023-02-02
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar  biobankslagen (2023:38).
2 §
Denna förordning är meddelad med stöd av
- 7 kap. 1 § biobankslagen (2023:38) i fråga om 7 §,
- 7 kap. 8 § biobankslagen i fråga om 8 §,
- 8 kap. 10 § biobankslagen i fråga om 6, 8 och 10 §§,
- 8 kap. 7 § regeringsformen i fråga om övriga bestämmelser.
Anmälan om att inrätta en biobank
3 §
En anmälan om beslut att inrätta en biobank ska utöver vad  som anges i 2 kap. 8 § biobankslagen (2023:38) innehålla  uppgifter om
1. företagsnamn och organisationsnummer för huvudmannen för  biobanken, och
2. adress och telefonnummer till den som är ansvarig för  biobanken.
Register över biobanker
4 §
Inspektionen för vård och omsorgs register över biobanker  ska utöver vad som anges i 3 kap. 1 § biobankslagen (2023:38)  innehålla uppgifter om beslut om att en biobank får läggas ned  eller överlåtas.
Uppgiftsskyldighet
5 §
Inspektionen för vård och omsorg ska på begäran av  Socialstyrelsen lämna ut uppgifter ur det register som förs  enligt 3 kap. 1 § biobankslagen (2023:38) om uppgifterna  behövs hos Socialstyrelsen för kunskapsutveckling,  statistikframställning, uppföljning, utvärdering eller  epidemiologiska studier.
Direktåtkomst
6 §
Socialstyrelsen har rätt att vid direktåtkomst ta del av  uppgifterna i det register som förs enligt 3 kap. 1 §  biobankslagen (2023:38) om uppgifterna behövs hos  Socialstyrelsen för kunskapsutveckling,  statistikframställning, uppföljning, utvärdering eller  epidemiologiska studier.
Biobank med prover från barn
7 §
Med vårdgivare enligt 7 kap. 1 § biobankslagen (2023:38)  avses Region Stockholm.
Bemyndiganden
8 §
Socialstyrelsen får meddela föreskrifter om
1. tider för bevarande av prover i biobanker,
2. förvaring och kodning av prover i biobanker,
3. den information som ska ges enligt biobankslagen (2023:38),
4. det samtycke som ska lämnas av provgivaren,
5. spårbarhet av prover i biobanker,
6. gallring av prover i biobanker, och
7. vilka medfödda sjukdomar som proverna i PKU-biobanken får  användas för i enlighet med 7 kap. 2 § första stycket 1  biobankslagen.
Föreskrifter enligt första stycket 7 får beslutas först efter  det att medicinska och etiska bedömningar har beaktats.
9 §
Socialstyrelsen får meddela ytterligare föreskrifter om  verkställigheten av biobankslagen (2023:38) och av denna  förordning.
10 §
Inspektionen för vård och omsorg får meddela föreskrifter  om
1. förfarandet vid anmälningar om inrättande av biobanker,
2. nedläggning av biobanker, och
3. överlåtelse av provsamlingar.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.