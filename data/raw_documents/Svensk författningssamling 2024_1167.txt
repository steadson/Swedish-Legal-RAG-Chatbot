Title: Förordning (2024:1167) med kompletterande bestämmelser till EU:s förordning om marknader för kryptotillgångar
SFS Number: Svensk författningssamling 2024:1167
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20241167-med-kompletterande_sfs-2024-1167/
Source Link: http://rkrattsbaser.gov.se/sfst?bet=2024:1167
Amendment Register Link: http://rkrattsbaser.gov.se/sfsr?bet=2024:1167
Ministry/Authority: Finansdepartementet FMA B
Issued: 2024-11-28
Metadata: {"Utfärdad": "2024-11-28"}

==================================================

Förordning (2024:1167) med kompletterande bestämmelser till EU:s förordning om marknader för kryptotillgångar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1167
Departement/myndighet
:   
Finansdepartementet FMA B
Utfärdad
:   
2024-11-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning kompletterar lagen (2024:1159) med  kompletterande bestämmelser till EU:s förordning om marknader  för kryptotillgångar. Termer och uttryck i denna förordning  har samma betydelse som i den lagen.
Förordningen är meddelad med stöd av
- 2 kap. 8 § andra stycket lagen med kompletterande  bestämmelser till EU:s förordning om marknader för  kryptotillgångar i fråga om 2 §, och
- 8 kap. 7 § regeringsformen i fråga om 3 §.
2 §
Finansinspektionen får meddela föreskrifter om
1. uppgiftsskyldigheten enligt 2 kap. 2 § lagen (2024:1159)  med kompletterande bestämmelser till EU:s förordning om  marknader för kryptotillgångar, och
2. produktintervention enligt artikel 105 i EU-förordningen.
3 §
Finansinspektionen ska snarast underrätta Bolagsverket, om  inspektionen med stöd av 3 kap. 5 § lagen (2024:1159) med  kompletterande bestämmelser till EU:s förordning om marknader  för kryptotillgångar har beslutat att en fysisk person under  en viss tid inte får vara styrelseledamot eller verkställande  direktör, eller ersättare för någon av dem, i ett företag som  omfattas av EU-förordningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.