Title: Lag (2021:709) med kompletterande bestämmelser om straffrättsligt samarbete mellan Europeiska unionen och Förenade kungariket
SFS Number: Svensk författningssamling 2021:709
URL: https://www.riksdagen.se/sv/dokument-och-lagar/dokument/svensk-forfattningssamling/lag-2021709-med-kompletterande-bestammelser-om_sfs-2021-709/
Source Link: http://rkrattsbaser.gov.se/sfst?bet=2021:709
Amendment Register Link: http://rkrattsbaser.gov.se/sfsr?bet=2021:709
Ministry/Authority: Justitiedepartementet BIRS
Issued: 2021-06-23
Metadata: {"Utfärdad": "2021-06-23", "Ändrad": "t.o.m. SFS 2025:531"}

==================================================

Lag (2021:709) med kompletterande bestämmelser om straffrättsligt samarbete mellan Europeiska unionen och Förenade kungariket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:709
Departement/myndighet
:   
Justitiedepartementet BIRS
Utfärdad
:   
2021-06-23
Ändrad
:   
t.o.m. SFS 2025:531
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Överlämnande av misstänkta eller dömda personer till  Sverige
3 kap. Överlämnande av misstänkta eller dömda personer från  Sverige
4 kap. Kapitlet har upphävts genom lag (2025:531).
Övergångsbestämmelser
1 kap. Allmänna bestämmelser
1 §
Denna lag innehåller bestämmelser som kompletterar  avdelning VII om överlämnande (artiklarna 596-632) i del 3 om  brottsbekämpning och straffrättsligt samarbete i avtalet om  handel och samarbete mellan Europeiska unionen och Europeiska  atomenergigemenskapen, å ena sidan, och Förenade konungariket  Storbritannien och Nordirland, å andra sidan, i denna lag  kallat avtalet.
Lagen (2025:520) om internationell verkställighet i brottmål  innehåller bestämmelser som kompletterar avdelning XI om  frysning och förverkande (artiklarna 656-689) i del 3 om  brottsbekämpning och straffrättsligt samarbete i avtalet.
Lag (2025:531)
.
2 §
Termer och uttryck i denna lag har samma betydelse som i  avtalet.
2 kap. Överlämnande av misstänkta eller dömda personer till  Sverige
Behörig rättslig myndighet
1 §
Behörig rättslig myndighet enligt artikel 598 d i avtalet  är åklagare.
Återförande av en person som har överlämnats till Sverige
2 §
Om en person har överlämnats till Sverige på villkor att  han eller hon återförs till Förenade kungariket, tillämpas 
8 kap. 1 § lagen (2003:1156) om överlämnande från Sverige  enligt en europeisk arresteringsorder.
Transport i Sverige
3 §
Vid transport i Sverige av den som överlämnats hit  tillämpas 8 kap. 3 § lagen (2003:1156) om överlämnande från  Sverige enligt en europeisk arresteringsorder.
3 kap. Överlämnande av misstänkta eller dömda personer från  Sverige
Behöriga rättsliga myndigheter
1 §
Behöriga rättsliga myndigheter enligt artikel 598 c i  avtalet är åklagare och allmän domstol.
Hinder mot överlämnande
2 §
En svensk medborgare får inte överlämnas.
3 §
Ett överlämnande får vägras om den gärning som  arresteringsordern avser är ett politiskt brott.
Ett överlämnande får dock inte vägras om den gärning som  arresteringsordern avser omfattas av artikel 602.2 i avtalet.
4 §
Överlämnande får inte beviljas
1. om den utfärdande myndigheten inte lämnar sådana garantier  som enligt artikel 604 b i avtalet krävs för att överlämnande  ska få beviljas, eller
2. om den eftersökte enligt artikel 614 i avtalet ska  överlämnas eller utlämnas till en annan stat eller överlämnas  till Internationella brottmålsdomstolen.
5 §
I frågor om hinder mot överlämnande tillämpas 2 kap. 3 § 
1, 5 och 6 lagen (2003:1156) om överlämnande från Sverige  enligt en europeisk arresteringsorder.
Lag (2024:47)
.
Förfarandet vid överlämnande
6 §
Under det inledande förfarandet om överlämnande och under  utredningen tillämpas 4 kap. 1 § andra stycket och 3 § första  stycket lagen (2003:1156) om överlämnande från Sverige enligt  en europeisk arresteringsorder.
En efterlysning som är registrerad i ett system för  eftersökning av personer och som gäller utlämning eller  överlämnande till Förenade kungariket ska jämställas med en  arresteringsorder i avvaktan på att en sådan översänds.
Vid utredningen tillämpas bestämmelserna om förundersökning i  brottmål, om inte annat anges i avtalet eller i denna lag.
Beslut om kompletteringar enligt artikel 613.2 i avtalet  fattas av åklagare.
7 §
I frågor om offentlig försvarare för den eftersökte  tillämpas 4 kap. 8 § och 5 kap. 8 § lagen (2003:1156) om  överlämnande från Sverige enligt en europeisk  arresteringsorder.
8 §
I frågor om samtycke och medgivande tillämpas 4 kap. 9 §  lagen (2003:1156) om överlämnande från Sverige enligt en  europeisk arresteringsorder.
9 §
Vid prövningen av frågan om överlämnande tillämpas 5 kap. 
1 och 2 §§, 4 § första och andra styckena, 5 § och 9 § utom  första stycket första meningen lagen (2003:1156) om  överlämnande från Sverige enligt en europeisk  arresteringsorder.
Om garantier som avses i artikel 604 b i avtalet har lämnats  av den utfärdande myndigheten, ska rätten i beslutet om  överlämnande ange att det är ett villkor för överlämnande att  garantierna kommer att uppfyllas.
Ett beslut om att inte bevilja ett överlämnande enligt  artikel 601.1 f i avtalet får inte överklagas.
Tvångsmedel
10 §
I frågor om gripande, anhållande och häktning samt  reseförbud och anmälningsskyldighet tillämpas bestämmelserna i 
4 kap. 5 och 6 §§, 5 kap. 7 § och 6 kap. 3 § lagen (2003:1156)  om överlämnande från Sverige enligt en europeisk  arresteringsorder.
11 §
I frågor om beslag och husrannsakan tillämpas  bestämmelserna i 4 kap. 7 § och 5 kap. 6 § andra stycket lagen 
(2003:1156) om överlämnande från Sverige enligt en europeisk  arresteringsorder.
Verkställighet av beslut om överlämnande
12 §
Rätten kan i samband med ett beslut om att den eftersökte  ska överlämnas, bestämma att
- verkställigheten ska skjutas upp med stöd av artikel 621.4  eller artikel 622.1 i avtalet, eller
- den eftersökte tillfälligt ska överlämnas enligt  artikel 622.2 i avtalet.
Efter att rätten har beslutat om överlämnande kan åklagaren  bestämma att verkställigheten ska skjutas upp med stöd av  artikel 621.3 eller artikel 621.4 i avtalet.
13 §
Vid verkställighet av ett beslut om överlämnande  tillämpas 6 kap. 4 och 5 §§ lagen (2003:1156) om överlämnande  från Sverige enligt en europeisk arresteringsorder.
Överförande av verkställighet av en frihetsberövande påföljd  till Sverige
14 §
Verkställigheten av en frihetsberövande påföljd ska  överföras till Sverige enligt bestämmelserna i 3 kap. 10-21 §§  och 7 kap. 2, 5, 6, 8 och 10 §§ lagen (2025:520) om  internationell verkställighet i brottmål om
- rätten med stöd av artikel 601.1 f i avtalet vägrat  överlämna den eftersökte, eller
- någon har överlämnats från Sverige på villkor att han eller  hon ska återföras hit enligt artikel 604 b i avtalet.
Vid tillämpning av 3 kap. 14 § lagen om internationell  verkställighet i brottmål krävs inte någon begäran från  behörig myndighet i Förenade kungariket för att tvångsmedel  ska få användas.
När rätten med stöd av artikel 601.1 f i avtalet vägrat  överlämna den eftersökte, ska ett beslut om att överföra  verkställigheten av den frihetsberövande påföljden inte  meddelas om Förenade kungariket motsätter sig att  verkställigheten överförs.
Lag (2025:531)
.
Utvidgat överlämnande, vidareöverlämnande och vidareutlämning
15 §
Bestämmelserna i 1-3, 6, 7 och 9 §§ tillämpas i frågor om  tillstånd till utvidgat överlämnande enligt artikel 625.4  eller till vidareöverlämnande enligt artikel 626.3 i avtalet.
Ett tillstånd till vidareöverlämnande enligt artikel 626.3 i  avtalet ska även kunna avse ett överlämnande eller en  utlämning från Förenade kungariket till Island eller Norge.
16 §
Vid tillstånd till vidareutlämning enligt artikel 626.5 i  avtalet tillämpas 6 kap. 9 § lagen (2003:1156) om överlämnande  från Sverige enligt en europeisk arresteringsorder.
Tillstånd till transport genom Sverige
17 §
Vid en begäran om tillstånd till transport genom Sverige  tillämpas 8 kap. 2 § lagen (2003:1156) om överlämnande från  Sverige enligt en europeisk arresteringsorder.
4 kap. Kapitlet har upphävts genom
lag (2025:531)
.
Övergångsbestämmelser
2024:47
1. Denna lag träder i kraft den 1 mars 2024.
2. Äldre bestämmelser gäller för ärenden som har inletts före  ikraftträdandet.
2025:531
1. Denna lag träder i kraft den 1 juli 2025.
2. Äldre föreskrifter gäller fortfarande för ärenden om  verkställighet i Sverige av beslut om förverkande som har  inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.