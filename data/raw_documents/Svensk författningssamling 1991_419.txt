Title: Lag (1991:419) om resekostnadsersättning vid sjukresor
SFS Number: Svensk författningssamling 1991:419
URL: https://www.riksdagen.se/sv/dokument-och-lagar/dokument/svensk-forfattningssamling/lag-1991419-om-resekostnadsersattning-vid_sfs-1991-419/
Source Link: http://rkrattsbaser.gov.se/sfst?bet=1991:419
Amendment Register Link: http://rkrattsbaser.gov.se/sfsr?bet=1991:419
Ministry/Authority: Socialdepartementet
Issued: 1991-05-30
Metadata: {"Utfärdad": "1991-05-30", "Ändrad": "t.o.m. SFS 2019:870"}

==================================================

Lag (1991:419) om resekostnadsersättning vid sjukresor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:419
Departement/myndighet
:   
Socialdepartementet
Utfärdad
:   
1991-05-30
Ändrad
:   
t.o.m. SFS 2019:870
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Regioner och kommuner som inte tillhör någon region 
(sjukvårdshuvudmän) ska, i fråga om personer som är försäkrade  för bosättningsbaserade förmåner enligt 4 och 5 kap.  socialförsäkringsbalken, lämna ersättning för resekostnader
1. i samband med öppen hälso- och sjukvård som anordnas av en  region eller en kommun som inte ingår i en region eller i  samband med sjukhusvård,
2. i samband med rådgivning om födelsekontrollerande  verksamhet m.m. som ersätts enligt föreskrifter som regeringen  meddelat,
3. vid resor till och från sjukhus eller läkare som föranleds  av en undersökning enligt förordningen (1975:1157) om  ersättning för vissa läkarutlåtanden m.m.,
4. i samband med tillhandahållande av hjälpmedel åt en person  med funktionsnedsättning,
5. i samband med tandvård som avses i lagen (2008:145) om  statligt tandvårdsstöd,
6. vid besök som med anledning av sjukdom görs hos läkare inom  studerandeorganisationernas hälsovård, för vilken statsbidrag  betalas ut av högskolestyrelse,
7. i samband med konvalescentvård som ges i konvalescenthem  som har tagits upp på förteckning som fastställs av regeringen  eller den myndighet som regeringen bestämmer,
8. vid besök för sjukvårdande behandling som ges i omedelbart  samband med en insats enligt lagen (1993:387) om stöd och  service till vissa funktionshindrade,
9. vid besök för sjukvårdande behandling som ges med stöd av  bestämmelserna om den kommunala hälso- och sjukvården i hälso-  och sjukvårdslagen (2017:30).
I fråga om resekostnader enligt första stycket 2 ska  ersättning lämnas även när rådgivningen bedrivs av  organisationer med tillstånd av Inspektionen för vård och  omsorg.
För resekostnader som avses i första stycket 1 behöver  ersättning lämnas endast om vården eller behandlingen getts  med anledning av sjukdom eller förlossning.
Sjukvårdshuvudmännen ska också lämna ersättning för  resekostnader vid vård enligt lagen (1993:1651) om  läkarvårdsersättning och vid fysioterapi enligt lagen 
(1993:1652) om ersättning för fysioterapi.
Lag (2019:870)
.
2 §
Resekostnadsersättning enligt 1 § beräknas enligt de grunder som sjukvårdshuvudmannen bestämmer.
Lag (1995:1488)
.
3 §
Frågor om resekostnadsersättning enligt denna lag prövas, efter ansökan om sådan ersättning, av den sjukvårdshuvudman inom vars område sökanden är bosatt. Ersättningen betalas av sjukvårdshuvudmannen.
4 §
Om en internationell överenskommelse om social trygghet innefattar åtagande för Sverige att svara för resekostnader i samband med sjukresor, skall ersättning för dessa kostnader lämnas av den sjukvårdshuvudman inom vars område vård för sjukdomen har getts.
Övergångsbestämmelser
1991:419
Denna lag träder i kraft den 1 januari 1992 och tillämpas på ersättning för kostnader för resa som påbörjas efter ikraftträdandet.
1995:844
Denna lag träder i kraft den 1 januari 1996. Äldre föreskrifter gäller fortfarande för resor som påbörjats före ikraftträdandet.
1995:1488
Denna lag träder i kraft den 1 januari 1996. Äldre bestämmelser gäller fortfarande för resor som har påbörjats före ikraftträdandet.
2013:1144
1. Denna lag träder i kraft den 1 januari 2014.
2. Äldre bestämmelser gäller fortfarande för ersättning för  resekostnader som avser tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.