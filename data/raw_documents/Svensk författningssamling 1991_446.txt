Title: Arkivförordning (1991:446)
SFS Number: Svensk författningssamling 1991:446
URL: https://www.riksdagen.se/sv/dokument-och-lagar/dokument/svensk-forfattningssamling/arkivforordning-1991446_sfs-1991-446/
Source Link: http://rkrattsbaser.gov.se/sfst?bet=1991:446
Amendment Register Link: http://rkrattsbaser.gov.se/sfsr?bet=1991:446
Ministry/Authority: Kulturdepartementet
Issued: 1991-05-16
Metadata: {"Utfärdad": "1991-05-16", "Ändrad": "t.o.m. SFS 2024:558"}

==================================================

Arkivförordning (1991:446)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:446
Departement/myndighet
:   
Kulturdepartementet
Utfärdad
:   
1991-05-16
Ändrad
:   
t.o.m. SFS 2024:558
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
I denna förordning ges bestämmelser om sådana arkiv och arkivmyndigheter som avses i arkivlagen (1990:782). Dessutom ges bestämmelser om godkännande och märkning av sådana skrivmateriel och förvaringsmedel som avses i lagen (1990:783) om skydd för beteckningen svenskt arkiv.
2 §
Riksarkivet får, om regeringen inte föreskriver annat, meddela föreskrifter om
1. godkännande och märkning av skrivmateriel och förvaringsmedel,
2. vad som för olika fall krävs av materiel och metoder med hänsyn till behovet av beständighet.
3 §
Sedan ett ärende hos en myndighet har slutbehandlats  ska de allmänna handlingarna i ärendet arkiveras. I samband  med det ska myndigheten pröva i vilken omfattning sådana  handlingar som avses i 2 kap. 12 § tryckfrihetsförordningen  ska tas om hand för arkivering.
Allmänna handlingar som inte hör till ett ärende ska  arkiveras så snart de har justerats av myndigheten eller  färdigställts på annat sätt.
I fråga om diarier och journaler samt register och  förteckningar som förs fortlöpande ska varje införd  anteckning anses arkiverad i och med att den har gjorts.
Riksarkivet får meddela ytterligare föreskrifter om när en  handling ska anses vara arkiverad. Förordning (2018:1926).
4 §
Riksarkivet får meddela föreskrifter om hos vilken  myndighet en upptagning för automatisk databehandling som är  tillgänglig för flera myndigheter ska bilda arkiv, om en  eller flera statliga myndigheter svarar för ungefär lika  stora delar av upptagningen.
Riksarkivet får meddela motsvarande föreskrifter för enskilda  organ i fråga om allmänna handlingar som förvaras med stöd av  lagen (2015:602) om överlämnande av allmänna handlingar för  förvaring. Detsamma gäller för Svenska kyrkan och dess  organisatoriska delar i fråga om allmänna handlingar som  förvaras med stöd av lagen (1999:288) om överlämnande av  allmänna handlingar till Svenska kyrkan eller någon av dess  organisatoriska delar för förvaring, m.m.
Förordning (2015:606).
5 §
Arkiven ska regelbundet inspekteras av arkivmyndigheterna.
Förordning (2024:558).
6 §
När en myndighets organisation eller arbetssätt ändras,  ska myndighetens arkivbildning ses över. Den inverkan som  ändringen kan få på arkivbildningen och på förutsättningarna  för gallring ska beaktas. Innan ändringen sker bör myndigheten  samråda med arkivmyndigheten.
Om en myndighets verksamhet avses bli överförd till ett  enskilt organ helt eller delvis ska myndigheten i god tid  samråda med arkivmyndigheten. Förordning (2024:558).
7 §
En myndighet får låna ut arkivhandlingar till andra  myndigheter för tjänsteändamål. Vid tillämpningen av denna  bestämmelse ska som myndighet också räknas
1. sådana organ som avses i 2 § 1 arkivlagen (1990:782),
2. enskilda organ i fråga om allmänna handlingar som förvaras  med stöd av lagen (2015:602) om överlämnande av allmänna  handlingar för förvaring, och
3. Svenska kyrkan och dess organisatoriska delar i fråga om  allmänna handlingar som förvaras med stöd av lagen (1999:288)  om överlämnande av allmänna handlingar till Svenska kyrkan  eller någon av dess organisatoriska delar för förvaring, m.m.  Förordning (2015:606).
7 a §
En arkivmyndighet behöver inte lämna bekräftelse,  tillgång till personuppgifter och information enligt artikel 
15 i Europaparlamentets och rådets förordning (EU) 2016/679  av den 27 april 2016 om skydd för fysiska personer med  avseende på behandling av personuppgifter och om det fria  flödet av sådana uppgifter och om upphävande av direktiv 
95/46/EG (allmän dataskyddsförordning), här benämnd EU:s  dataskyddsförordning, när det gäller personuppgifter i  arkivmaterial som har överlämnats till myndigheten, om detta  visar sig vara omöjligt eller skulle innebära  oproportionerligt stor arbetsinsats. Förordning (2018:197).
7 b §
En arkivmyndighet behöver inte rätta eller  komplettera personuppgifter enligt artikel 16 i EU:s  dataskyddsförordning, när det gäller personuppgifter i  arkivmaterial som har överlämnats till myndigheten.
Förordning 2018:197).
7 c §
En arkivmyndighet behöver inte begränsa behandlingen  av personuppgifter enligt artikel 18 i EU:s  dataskyddsförordning, när det gäller personuppgifter i  arkivmaterial som har överlämnats till myndigheten.
Förordning (2018:197).
7 d §
Rätten att göra invändningar enligt artikel 21 i  EU:s dataskyddsförordning gäller inte vid en arkivmyndighets  behandling av personuppgifter i arkivmaterial som har  överlämnats till arkivmyndigheten.
Förordning (2018:197).
Bestämmelser för statliga myndigheter
8 §
Riksarkivet är statlig arkivmyndighet.
Förordning (2009:1594).
9 §
Närmare bestämmelser om Riksarkivets organisation och uppgifter finns i förordningen (2009:1593) med instruktion för Riksarkivet. Förordning (2009:1594).
10 §
Bestämmelserna i 6 och 11-19 a §§ gäller inte för  riksdagens myndigheter, regeringen, Regeringskansliet eller  utrikesrepresentationen.
Med undantag från 15, 16 a och 19 a §§ ska det som i denna  förordning gäller för statliga myndigheters arkiv gälla även  för arkiv hos
1. sådana myndigheter och organ som avses i 2 § arkivlagen 
(1990:782),
2. enskilda organ i fråga om allmänna handlingar som förvaras  med stöd av lagen (2015:602) om överlämnande av allmänna  handlingar för förvaring, och
3. Svenska kyrkan och dess organisatoriska delar i fråga om  allmänna handlingar som förvaras med stöd av lagen (1999:288)  om överlämnande av allmänna handlingar till Svenska kyrkan  eller någon av dess organisatoriska delar för förvaring, m.m.
Förordning (2024:558).
11 §
Riksarkivet får, om inte regeringen föreskriver annat,  meddela föreskrifter för statliga myndigheters arkiv om
1. användande av skrivmateriel och förvaringsmedel,
2. arkivvård, såsom
- hur arkivet ska organiseras för att rätten att ta del av  allmänna handlingar ska underlättas,
- arkivbeskrivning,
- arkivförteckning,
- skydd av arkivet,
- avgränsning av arkivet,
- verkställande av gallring,
3. överlämnande av hela arkivet eller delar därav till en  annan myndighet eller till en arkivmyndighet,
4. återlämnande av handlingar. Förordning (2024:558).
12 §
Riksarkivet får meddela föreskrifter om gallring.
Om föreskrifter saknas får Riksarkivet meddela särskilda beslut om gallring. Förordning (1995:680).
13 §
Har upphävts genom förordning (2001:648).
14 §
Statliga myndigheter får gallra allmänna handlingar endast i enlighet med föreskrifter eller beslut av Riksarkivet, om inte särskilda gallringsföreskrifter finns i lag eller förordning. Förordning (2001:648).
15 §
Riksarkivet får förelägga en statlig myndighet som står  under dess tillsyn att vidta åtgärder för att komma till rätta  med brister i arkivvården enligt 5 eller 6 § arkivlagen 
(1990:782). Förordning (2024:558).
16 §
Riksarkivet får meddela föreskrifter om utlåning av arkivhandlingar i andra fall än som avses i 7 §.
Förordning (2001:556).
16 a §
En statlig myndighet som avser att överlämna arkiv till  Riksarkivet ska i god tid samråda med Riksarkivet och upprätta  planer för ett överlämnande av hela eller delar av  myndighetens arkiv.
Riksarkivet får meddela föreskrifter om samråd och  överlämnandeplaner. Förordning (2024:558).
17 §
Ett arkiv som överlämnas till Riksarkivet ska vara förtecknat och de handlingar som gallringsfristen har löpt ut för ska vara gallrade.
I samband med att arkivhandlingar överlämnas till Riksarkivet enligt 9 § arkivlagen (1990:782) eller 6 § förordningen
(2009:1593) med instruktion för Riksarkivet ska Riksarkivet träffa en överenskommelse med den avlämnande myndigheten om ersättning för kostnader hos arkivmyndigheten för att bevara, vårda och tillhandahålla handlingarna samt för engångskostnader i samband med övertagandet.
Det som anges i andra stycket ska dock inte gälla allmänna handlingar som senast den 31 december 1999 har kommit in till eller upprättats hos
1. myndigheter som har upphört och som har haft uppgifter som hänför sig till Svenska kyrkans verksamhet, eller
2. Svenska kyrkans beslutande församlingar.
Förordning (2009:1594).
18 §
Myndigheterna ska lämna Riksarkivet förslag till ny-
eller ombyggnad av arkivlokaler i så god tid att Riksarkivets synpunkter på förslaget kan beaktas.
Innan en myndighet hyr en lokal avsedd för arkivförvaring ska den inhämta yttrande från Riksarkivet. Förordning (2009:1594).
19 §
Myndigheterna ska i god tid underrätta Riksarkivet om tidpunkten för tekniskt samråd enligt 10 kap. 14 § plan- och bygglagen (2010:900) om åtgärder som berör arkivlokaler.
Riksarkivet ska också underrättas om när en myndighet flyttar in arkiv i en ny- eller ombyggd arkivlokal.
Förordning (2011:362).
19 a §
Innan en statlig myndighet upphandlar eller tar ett  arkivbildande informationssystem i drift ska myndigheten  försäkra sig om att systemet medger att handlingar och  uppgifter kan överföras till andra informationssystem och  gallras. Förordning (2024:558).
Överklagande
20 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol. Andra  beslut än beslut enligt 7 a-7 d §§ får dock inte  överklagas. Förordning (2018:407).
21 §
Har upphävts genom förordning (2009:1594).
Övergångsbestämmelser
2015:606
1. Denna förordning träder i kraft den 1 januari 2016.
2. Äldre föreskrifter gäller till och med den 31 december 
2016 för enskilda organ som förvarar allmänna handlingar med  stöd av ett beslut om överlämnande och förvaring som fattats  före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.