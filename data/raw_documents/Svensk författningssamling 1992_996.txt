Title: /r1/ Förordning (1992:996) 
om tillämpning av konventionen den 30 mars 1978 mellan Sverige 
och Jugoslavien rörande social trygghet i förhållandet mellan 
Sverige och Kroatien;
SFS Number: Svensk författningssamling 1992:996
URL: https://www.riksdagen.se/sv/dokument-och-lagar/dokument/svensk-forfattningssamling/r1-forordning-1992996-om-tillampning-av_sfs-1992-996/
Source Link: http://rkrattsbaser.gov.se/sfst?bet=1992:996
Amendment Register Link: http://rkrattsbaser.gov.se/sfsr?bet=1992:996
Ministry/Authority: Socialdepartementet
Issued: 1992-09-17
Metadata: {"Utfärdad": "1992-09-17"}

==================================================

/r1/ Förordning (1992:996) 
om tillämpning av konventionen den 30 mars 1978 mellan Sverige 
och Jugoslavien rörande social trygghet i förhållandet mellan 
Sverige och Kroatien;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:996
Departement/myndighet
:   
Socialdepartementet
Utfärdad
:   
1992-09-17
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Konventionen den 30 mars 1978 mellan Sverige och Jugoslavien rörande  social trygghet och överenskommelsen om tillämpning av konventionen av  samma dag skall gälla som förordning här i landet i förhållandet mellan  Sverige och Kroatien. Konventionen och överenskommelsen om tillämpning  av konventionen har publicerats som bilagor till SFS 1978:798.
2 §
Vid tillämpning av artiklarna 5, 8, 24 och 25 i konventionen skall  Riksförsäkringsverket vara behörig svensk myndighet.
3 §
Med högsta förvaltningsmyndighet enligt artikel 31 i konventionen  avses i Kroatien Hälsovårdsministeriet vad avser sjukförsäkring och  Arbets-, social- och familjeministeriet vad avser övriga grenar av den  sociala tryggheten som omfattas av konventionen.
4 §
Som förbindelseorgan enligt artikel 1 i tillämpningsöverenskommelsen  fungerar i Kroatien Republiken Kroatiens fond för sjukförsäkring och  hälsovård samt Republiken Kroatiens fond för pensions- och  invalidförsäkring.
5 §
I Kroatien utfärdas intyg enligt artikel 2 första stycket och  artikel 3 första stycket i tillämpningsöverenskommelsen av Republiken  Kroatiens fond för sjukförsäkring och hälsovård samt enligt artikel 4  första stycket i tillämpningsöverenskommelsen av Republiken Kroatiens  fond för pensions- och invalidförsäkring.
6 §
Behörigt organ enligt artikel 2 andra stycket i  tillämpningsöverenskommelsen är i Kroatien vad avser tillämpningen av  artikel 5 andra stycket i konventionen Hälsovårdsministeriet och vad  avser artikel 8 i konventionen Arbets-, social- och familjeministeriet.
7 §
Ansökan enligt artikel 5 andra stycket i  tillämpningsöverenskommelsen inges i Kroatien till den gren av  Republiken Kroatiens fond för pensions- och invalidförsäkring hos vilken  personen senast var försäkrad.
8 §
Intyg enligt artikel 6 första stycket i tillämpningsöverenskommelsen  utfärdas i Kroatien av den berörda grenen av Republiken Kroatiens fond  för pensions- och invalidförsäkring.
9 §
Ansökan enligt artikel 7 första och andra styckena i  tillämpningsöverenskommelsen inges i Kroatien till den berörda grenen av  Republiken Kroatiens fond för pensions- och invalidförsäkring.
10 §
Sjukvårdsförmåner enligt artikel 8 första stycket i  tillämpningsöverenskommelsen tillhandahålls i Kroatien av den berörda  grenen av Republiken Kroatiens fond för pensions- och invalidförsäkring.
11 §
Intyg enligt artikel 8 andra stycket i tillämpningsöverenskommelsen  utfärdas i Kroatien av Republiken Kroatiens fond för sjukförsäkring och  hälsovård eller, om ersättning utges enligt artikel 20 i konventionen,  av den berörda grenen av Republiken Kroatiens fond för pensions- och  invalidförsäkring.
Övergångsbestämmelser
1992:996
Denna förordning träder i kraft den 1 november 1992. Den tillämpas dock  från och med den 16 januari 1992.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.