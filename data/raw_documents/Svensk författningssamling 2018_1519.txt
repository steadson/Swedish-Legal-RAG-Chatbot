Title: Förordning (2018:1519) om behörighetsgivande och högskoleintroducerande utbildning
SFS Number: Svensk författningssamling 2018:1519
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181519-om-behorighetsgivande-och_sfs-2018-1519/
Source Link: http://rkrattsbaser.gov.se/sfst?bet=2018:1519
Amendment Register Link: http://rkrattsbaser.gov.se/sfsr?bet=2018:1519
Ministry/Authority: Utbildningsdepartementet
Issued: 2018-08-16
Metadata: {"Utfärdad": "2018-08-16"}

==================================================

Förordning (2018:1519) om behörighetsgivande och högskoleintroducerande utbildning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1519
Departement/myndighet
:   
Utbildningsdepartementet
Utfärdad
:   
2018-08-16
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns det bestämmelser om  utbildning som ger grundläggande eller särskild behörighet  för högskoleutbildning eller som är högskoleintroducerande.  Utbildningen får anordnas av statliga universitet och  högskolor som omfattas av högskolelagen (1992:1434).
Med högskolor avses i denna förordning både universitet och  högskolor.
Utbildningens syfte
2 §
Utbildning enligt denna förordning ska anordnas i  syfte att rekrytera personer till högskoleutbildning och ska  avse utbildning som ger behörighet eller introduktion till  högskoleutbildning som börjar på grundnivå och vänder sig  till nybörjare.
Utbildningens innehåll och omfattning
3 §
Utbildningen får avse
1. utbildning som ger kunskaper motsvarande krav på  grundläggande behörighet som är uppställda för  högskoleutbildning,
2. utbildning som ger kunskaper motsvarande krav på särskild  behörighet som är uppställda för vissa högskoleutbildningar,  eller
3. högskoleintroducerande utbildning på grundnivå som  förbereder för fortsatt högskoleutbildning.
Utbildningen får innehålla en eller flera av de utbildningar  som anges i första stycket enligt vad högskolan föreskriver  och får sammanlagt omfatta studier under högst 40 veckor  eller, i fall som anges i 4 § andra stycket, högst 60 veckor.
Särskilt om utbildning som ger grundläggande behörighet
4 §
Utbildning enligt 3 § första stycket 1 ska anordnas i  kombination med utbildning enligt 3 § första stycket 2 eller 
3. Utbildningen enligt 3 § första stycket 1 får omfatta högst 
20 veckor.
Om utbildning som avses i 3 § första stycket 1 eller en del  av denna ska ge grundläggande behörighet i svenska eller  engelska får utbildningen omfatta ytterligare högst 20  veckor.
5 §
En person som har antagits till och fullgjort  utbildning enligt 3 § första stycket 1, har rätt att vid  samma lärosäte bli antagen till högskoleutbildning vid  lärosätet.
En högskola får meddela föreskrifter om vilka  högskoleutbildningar som omfattas av rätten enligt första  stycket.
Särskilt om utbildning som ger särskild behörighet och om  rätt till antagning till utbildning för vilken det krävs  sådan behörighet
6 §
Utbildning enligt 3 § första stycket 2 får omfatta  högst 40 veckor och får anordnas om det finns ett behov på  arbetsmarknaden av utbildad arbetskraft inom det område som  utbildningen ger särskild behörighet för.
7 §
En person som har antagits till och fullgjort  utbildning enligt 3 § första stycket 2, har rätt att vid  samma lärosäte bli antagen till en av de högskoleutbildningar  som utbildningen ger särskild behörighet för.
En högskola får meddela föreskrifter om vilka  högskoleutbildningar som omfattas av rätten enligt första  stycket.
Särskilt om högskoleintroducerande utbildning
8 §
Högskoleutbildning enligt 3 § första stycket 3 får  vända sig till nybörjare och ges på grundnivå. Utbildningen  får omfatta högst 30 högskolepoäng.
Tillträde
9 §
Tillträde till utbildning enligt 3 § första stycket 1  har endast den som bedöms kunna uppnå grundläggande  behörighet enligt 7 kap. 5 och 6 §§ högskoleförordningen 
(1993:100) inom ramen för utbildningen.
En högskola får meddela ytterligare föreskrifter om  tillträdeskraven i första stycket.
10 §
För tillträde till utbildning enligt 3 § första  stycket 2 gäller bestämmelserna om grundläggande behörighet i 
7 kap. 5 och 6 §§ högskoleförordningen (1993:100).
Om utbildning enligt 3 § första stycket 2 denna förordning  ska kombineras med utbildning enligt 3 § första stycket 1  räcker det för tillträde att sökanden uppfyller  tillträdeskraven i 9 §.
En högskola får meddela föreskrifter om att vissa krav på  särskild behörighet enligt 7 kap. 8 § högskoleförordningen  ställs för att bli antagen till utbildning enligt 3 § första  stycket 2 denna förordning.
11 §
För tillträde till utbildning enligt 3 § första  stycket 3 gäller bestämmelserna om grundläggande behörighet i 
7 kap. 5 och 6 §§ högskoleförordningen (1993:100).
Om utbildning enligt 3 § första stycket 3 denna förordning  ska kombineras med utbildning enligt 3 § första stycket 1  räcker det för tillträde att sökanden uppfyller  tillträdeskraven i 9 §.
Urval
12 §
Vid urval ska högskolan ta hänsyn till de sökandes  meriter.
Urvalsgrunderna är
1. betyg,
2. resultat från högskoleprovet som avses i 7 kap. 20 §  högskoleförordningen (1993:100), och
3. urvalsgrunder som avses i 7 kap. 23 §  högskoleförordningen.
Högskolan får bestämma vilka urvalsgrunder enligt andra  stycket som ska användas och vilken platsfördelning som ska  göras.
Särskilt om samverkan med annan utbildningsanordnare
13 §
Utbildning enligt 3 § första stycket 2 och 3 får  samordnas med utbildning som motsvarar utbildning enligt 3 §  första stycket 1 och som anordnas inom ramen för kommunal  vuxenutbildning eller motsvarande.
I så fall gäller
1. vad som anges i 4 § första stycket andra meningen och  andra stycket för den utbildning som anordnas inom den  kommunala vuxenutbildningen eller motsvarande,
2. vad som anges i 3 § andra stycket om den sammanlagda  utbildningens omfattning, och
3. utöver vad som gäller för behörighet och urval till  utbildningen inom kommunal vuxenutbildning eller motsvarande  i annan författning eller hos utbildningsanordnaren, vad som  anges om behörighet i 9-11 §§ och urval i 12 §.
Högskoleförordningens tillämpning
14 §
Bestämmelser i 1 kap. 11, 11 a och 14 §§, 6 kap. 3, 
13-18 och
20-24 §§ samt 7 kap. 33 § högskoleförordningen (1993:100) ska  tillämpas på motsvarande sätt på utbildning som avses i denna  förordning.
I de fall som avses i 13 § denna förordning gäller vad som  anges i första stycket för den studerande i fråga om den  utbildning som anordnas av högskolan.
Överklagande
15 §
Till Överklagandenämnden för högskolan får följande  beslut av en högskola överklagas:
1. beslut om att en sökande inte uppfyller kraven på  behörighet för att bli antagen till utbildning enligt denna  förordning,
2. beslut om avslag på en studerandes begäran om att få  kursbevis, och
3. beslut om att inte bevilja den som är antagen till  utbildning enligt denna förordning anstånd med att påbörja  eller att få fortsätta sina studier efter studieuppehåll.
Övergångsbestämmelser
2018:1519
1. Denna förordning träder i kraft den 1 januari 2019.
2. Genom förordningen upphävs
a) förordningen (2007:432) om behörighetsgivande  förutbildning vid universitet och högskolor,
b) förordningen (2002:763) om högskoleintroducerande  utbildning.
3. Förordningen tillämpas första gången vid antagning till  utbildning som börjar efter utgången av juni 2019.
4. För utbildning som börjar före utgången av juni 2019  gäller dock fortfarande
a) den upphävda förordningen (2007:432) om behörighetsgivande  förutbildning vid universitet och högskolor, med undantag för 
5 §, och
b) den upphävda förordningen (2002:763) om  högskoleintroducerande utbildning.
5. Den som före den 1 juli 2019 har påbörjat en utbildning  enligt den upphävda förordningen (2002:763) om  högskoleintroducerande utbildning, och den som dessförinnan  har antagits till sådan utbildning men fått anstånd till tid  därefter med att påbörja eller fortsätta utbildningen, har  rätt att slutföra sin utbildning, dock längst till utgången  av juni 2022.
6. Den som före den 1 juli 2019 har påbörjat en utbildning  enligt den upphävda förordningen (2007:432) om  behörighetsgivande förutbildning vid universitet och  högskolor har rätt att slutföra sin utbildning, dock längst  till utgången av juni 2022.
7. Om en studerande har antagits till en behörighetsgivande  förutbildning enligt den upphävda förordningen (2007:432) om  behörighetsgivande förutbildning vid universitet och  högskolor utan att samtidigt ha antagits till efterföljande  högskoleutbildning, har han eller hon, efter att ha fullföljt  den behörighetsgivande förutbildningen, rätt att vid samma  lärosäte bli antagen till en av de högskoleutbildningar som  förutbildningen ger särskild behörighet för. Detta gäller  under högst två år efter det att utbildningen har slutförts,  dock längst till utgången av 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.