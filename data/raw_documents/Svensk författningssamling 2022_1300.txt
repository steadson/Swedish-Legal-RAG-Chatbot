Title: Förordning (2022:1300) om fartygsåtervinning
SFS Number: Svensk författningssamling 2022:1300
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221300-om-fartygsatervinning_sfs-2022-1300/
Source Link: http://rkrattsbaser.gov.se/sfst?bet=2022:1300
Amendment Register Link: http://rkrattsbaser.gov.se/sfsr?bet=2022:1300
Ministry/Authority: Klimat- och näringslivsdepartementet
Issued: 2022-06-30
Metadata: {"Utfärdad": "2022-06-30"}

==================================================

Förordning (2022:1300) om fartygsåtervinning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1300
Departement/myndighet
:   
Klimat- och näringslivsdepartementet
Utfärdad
:   
2022-06-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning kompletterar Europaparlamentets och  rådets förordning (EU) nr 1257/2013 av den 20 november 2013 om  återvinning av fartyg och om ändring av förordning (EG)  nr 1013/2006 och direktiv 2009/16/EG.
Förordningen är meddelad med stöd av 8 kap. 7 §  regeringsformen.
Myndigheter med uppgifter enligt EU-förordningen
2 §
Naturvårdsverket är behörig myndighet enligt  artikel 3.1.11 i förordning (EU) nr 1257/2013.
3 §
Transportstyrelsen är ansvarig myndighet enligt  artikel 3.1.9 i förordning (EU) nr 1257/2013.
Auktorisation av fartygsåtervinningsanläggningar
4 §
En ansökan om auktorisation av en  fartygsåtervinningsanläggning enligt artikel 14 i förordning 
(EU) nr 1257/2013 ska lämnas till Naturvårdsverket och  innehålla
1. sökandens namn, adress och person- eller  organisationsnummer,
2. uppgifter om platsen för upplag, byggnader eller andra  anläggningar där sökanden bedriver eller avser att bedriva  fartygsåtervinning,
3. uppgifter om vilka återvinningsmetoder som verksamheten  omfattar,
4. uppgifter om typ av och storlek på de fartyg som kan  återvinnas vid anläggningen,
5. uppgift om maximal årlig kapacitet för  fartygsåtervinningsanläggningen,
6. uppgift om vem som ansvarar för driften av  fartygsåtervinningsanläggningen, och
7. det som i övrigt behövs för att visa att kraven i  artikel 13.1 i förordning (EU) nr 1257/2013 är uppfyllda,  inklusive nödvändiga tillstånd för verksamheten.
5 §
Beslut om auktorisation ska meddelas inom sex månader från  det att en fullständig ansökan kom in till Naturvårdsverket.  Om det är nödvändigt på grund av utredningen i ärendet, får  tiden förlängas med högst en månad. En sådan förlängning får  inte göras mer än en gång. Sökanden ska informeras om  förlängningen och skälen för den innan den ursprungliga  tidsfristen gått ut.
Bestämmelser om att ett mottagningsbevis ska skickas till  sökanden när en fullständig ansökan har kommit in och om  innehållet i ett sådant bevis finns i 8 § lagen (2009:1079) om  tjänster på den inre marknaden.
6 §
Naturvårdsverket ska upphäva eller tillfälligt återkalla  en fartygsåtervinningsanläggnings auktorisation eller kräva  rättelse enligt artikel 14.4 i förordning (EU) nr 1257/2013,  om en fartygsåtervinningsanläggning inte längre uppfyller  kraven i artikel 13.
7 §
Naturvårdsverket ska föra en sådan förteckning över  auktoriserade fartygsåtervinningsanläggningar som avses i  artikel 14.2 i förordning (EU) nr 1257/2013.
Naturvårdsverkets godkännande av fartygets återvinningsplan
8 §
Den driftsansvariga på en fartygsåtervinningsanläggning  ska skicka varje återvinningsplan som tas fram för fartyg som  ska återvinnas på anläggningen till Naturvårdsverket för  godkännande i enlighet med artikel 7.3 i förordning (EU)  nr 1257/2013.
9 §
Naturvårdsverkets prövning av om ett fartygs  återvinningsplan uppfyller kraven i artikel 7.1-7.2 i  förordning (EU) nr 1257/2013 ska avslutas med ett skriftligt  beslut.
Utfärdande av inventeringsintyg och återvinningsintyg
10 §
Den som utfärdar inventeringsintyg enligt artikel 9.1 i  förordning (EU) nr 1257/2013 ska följa kommissionens  genomförandebeslut (EU) 2016/2325 av den 19 december 2016 om  formatet för det inventeringsintyg avseende farliga material  som utfärdas i enlighet med Europaparlamentets och rådets  förordning (EU) nr 1257/2013 om återvinning av fartyg.
11 §
Den som enligt artikel 9.9 i förordning (EU) nr 1257/2013  utfärdar återvinningsintyg för fartyg som för svensk flagg ska  följa kommissionens genomförandebeslut (EU) 2016/2321 av den 
19 december 2016 om formatet för det återvinningsintyg som  utfärdas i enlighet med Europaparlamentets och rådets  förordning (EU) nr 1257/2013 om återvinning av fartyg.
Den driftsansvarigas informationsskyldighet
12 §
Det meddelande om att fartygsåtervinningsanläggningen är  redo att inleda återvinningen av ett fartyg som den  driftsansvariga ska skicka till den ansvariga myndigheten  enligt artikel 13.2 b i förordning (EU) nr 1257/2013 ska ha  det format som har fastställts i kommissionens  genomförandebeslut (EU) 2016/2324 av den 19 december 2016 om  formatet för den rapport om planerad start av  fartygsåtervinning som krävs enligt Europaparlamentets och  rådets förordning (EU) nr 1257/2013 om återvinning av fartyg.
13 §
Det intyg om slutförd återvinning som den driftsansvariga  på fartygsåtervinningsanläggningen enligt artikel 13.2 c i  förordning (EU) nr 1257/2013 ska skicka till den ansvariga  myndigheten som har utfärdat återvinningsintyget för fartyget  ska ha det format som har fastställts i kommissionens  genomförandebeslut (EU) 2016/2322 av den 19 december 2016 om  formatet för det intyg om slutförd fartygsåtervinning som  krävs enligt Europaparlamentets och rådets förordning (EU)  nr 1257/2013 om återvinning av fartyg.
Information till Europeiska kommissionen
14 §
Transportstyrelsen ansvarar för att rapportera till  Europeiska kommissionen enligt artikel 21 i förordning (EU)  nr 1257/2013.
Naturvårdsverket ansvarar för att underrätta kommissionen  enligt artiklarna 14.3-5, 16.6, 19 och 22.3 i förordning (EU)  nr 1257/2013.
Information till Transportstyrelsen
15 §
Naturvårdsverket ska lämna uppgift till  Transportstyrelsen om
1. beslut att ge eller återkalla en auktorisation av en  fartygsåtervinningsanläggning och om eventuella åtgärder som  har vidtagits med anledning av återkallandet samt underlag för  beslutet,
2. beslut att godkänna ett fartygs återvinningsplan enligt  artikel 7.3 i förordning (EU) nr 1257/2013, och
3. ändring av ett förhållande som avses i 1 eller 2.
Bemyndiganden
16 §
Transportstyrelsen får meddela närmare föreskrifter om
1. inom vilken tidsfrist som en fartygsägare enligt  artikel 6.1 b i förordning (EU) nr 1257/2013 ska anmäla sin  avsikt att återvinna fartyget, och
2. med vilka intervall som besiktning för förnyande av intyg  ska genomföras enligt artikel 8.5 i förordning (EU)  nr 1257/2013.
Tillsyn och avgifter
17 §
Bestämmelser om tillsyn finns i 26 kap. miljöbalken och 
2 kap. 24, 27, 29 och 30 §§ miljötillsynsförordningen 
(2011:13).
Bestämmelser om avgifter finns i förordningen (1998:940) om  avgifter för prövning och tillsyn enligt miljöbalken.
Sanktioner
18 §
Bestämmelser om straff och förverkande finns i 29 kap.  miljöbalken. Bestämmelser om miljösanktionsavgifter finns i  förordningen (2012:259) om miljösanktionsavgifter.
Överklagande
19 §
Bestämmelser om överklagande av beslut finns i 19 kap. 
1 § tredje stycket miljöbalken.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.