Title: Lag (1991:615) om omregistrering av vissa bostadsföreningar till bostadsrättsföreningar
SFS Number: Svensk författningssamling 1991:615
URL: https://www.riksdagen.se/sv/dokument-och-lagar/dokument/svensk-forfattningssamling/lag-1991615-om-omregistrering-av-vissa_sfs-1991-615/
Source Link: http://rkrattsbaser.gov.se/sfst?bet=1991:615
Amendment Register Link: http://rkrattsbaser.gov.se/sfsr?bet=1991:615
Ministry/Authority: Justitiedepartementet L1
Issued: 1991-05-30
Metadata: {"Utfärdad": "1991-05-30", "Ändrad": "t.o.m. SFS 2018:1666"}

==================================================

Lag (1991:615) om omregistrering av vissa bostadsföreningar till bostadsrättsföreningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:615
Departement/myndighet
:   
Justitiedepartementet L1
Utfärdad
:   
1991-05-30
Ändrad
:   
t.o.m. SFS 2018:1666
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Enligt bestämmelserna i denna lag får sådana bostadsföreningar som avses i punkterna 4 och 7 övergångsbestämmelserna till bostadsrättslagen (1991:614) omregistreras till bostadsrättsföreningar.
Bolagsverket prövar fråga om omregistrering efter anmälan av bostadsföreningen.
Lag (2004:242)
.
2 §
Omregistrering får ske under förutsättning
1. att bostadsföreningen har beslutat ändra innehållet i sina  stadgar i överensstämmelse med bestämmelserna i  bostadsrättslagen (1991:614),
2. att bostadsföreningen har minst tre medlemmar och har  utsett styrelse och revisor för bostadsrättsföreningen i  enlighet med bestämmelserna i 9 kap. 12 och 26 §§  bostadsrättslagen,
3. att bostadsföreningen har beslutat ändra sitt företagsnamn  till överensstämmelse med bestämmelserna i 9 kap. 6 §  bostadsrättslagen, samt
4. att en sådan ekonomisk plan som anges i 4 § denna lag har  upprättats och registreras samtidigt med att föreningen  omregistreras.
I fråga om omregistreringen tillämpas i övrigt bestämmelserna  i 9 kap. 31 § bostadsrättslagen.
Lag (2018:1666)
.
3 §
Ett beslut av bostadsföreningen i de frågor som avses  i 2 § första stycket 1-3 och 4 § fattas i den ordning som  anges i 6 kap. lagen (2018:672) om ekonomiska föreningar.  Bestämmelserna om viss majoritet i 6 kap. 36 § andra stycket 
2 och 3 i den lagen ska inte gälla sådana beslut och inte  heller när föreningsstämman beslutar i någon annan  angelägenhet som rör omregistreringen. Inte heller ska sådana  villkor i stadgarna som går längre än det som föreskrivs i 35  och 36 §§ i det kapitlet tillämpas.
Lag (2018:716)
.
4 §
Innan ett beslut fattas som avses i 2 § första stycket 1--3, skall en förenklad ekonomisk plan ha upprättats av bostadsföreningens styrelse och godkänts av föreningsstämman. I planen skall en beräkning göras av bostadsföreningens behållna tillgångar. Medlemmarnas insatser skall anses utgöra motsvarande insatser i bostadsrättsföreningen. Överskott utöver insatserna kvarstår i bostadsrättsföreningen om inte föreningsstämman beslutar annat.
5 §
När ett beslut om omregistrering har vunnit laga kraft, skall de lägenheter som av bostadsföreningen varit upplåtna med sådan rätt som anges i punkt 4 eller 7 övergångsbestämmelserna till bostadsrättslagen
(1991:614) i stället anses upplåtna med bostadsrätt.
Bostadsrättsföreningens styrelse skall genast utfärda bevis till bostadsrättshavarna om bostadsrätterna. Beviset skall innehålla sådana uppgifter som skall anges i lägenhetsförteckning enligt 9 kap. 10 §
bostadsrättslagen (1991:614).
Övergångsbestämmelser
1992:1452
1. Denna lag träder i kraft den 1 januari 1993.
2. En länsstyrelse kan även efter ikraftträdandet vara registreringsmyndighet, dock längst fram till den 1 januari 1995.
Regeringen bestämmer vid vilken tidpunkt varje länsstyrelses föreningsregister skall överföras till Patent- och registreringsverket.
Fram till den tidpunkt då sådan överföring sker gäller 1 § i sin äldre lydelse.
2004:242
1. Denna lag träder i kraft den 1 juli 2004.
2. Registreringsärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.