Title: Förordning (2025:608) om insamling och delning av försäkringsinformation för vissa utländska fartyg
SFS Number: Svensk författningssamling 2025:608
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025608-om-insamling-och-delning-av_sfs-2025-608/
Source Link: http://rkrattsbaser.gov.se/sfst?bet=2025:608
Amendment Register Link: http://rkrattsbaser.gov.se/sfsr?bet=2025:608
Ministry/Authority: Justitiedepartementet
Issued: 2025-05-28
Metadata: {"Utfärdad": "2025-05-28"}

==================================================

Förordning (2025:608) om insamling och delning av försäkringsinformation för vissa utländska fartyg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:608
Departement/myndighet
:   
Justitiedepartementet
Utfärdad
:   
2025-05-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Syftet med denna förordning är att främja sjösäkerheten  och skyddet för miljön genom att, tillsammans med andra  stater, samla in och dela information om  försäkringsförhållanden för vissa fartyg.
2 §
När ett utländskt fartyg passerar svenskt sjöterritorium  eller Sveriges ekonomiska zon, får Sjöfartsverket och  Kustbevakningen, inom sina respektive ansvarsområden, begära  de upplysningar och handlingar som behövs för att bedöma om  fartyget har sådana försäkringar eller betryggande säkerheter  som avses i 7 kap. 2 § andra stycket, 10 kap. 13 §, 10 a kap. 
12 § och 11 a kap. 21 § sjölagen (1994:1009) eller motsvarande  regler i en annan stat. Det finns ingen skyldighet att lämna  de upplysningar eller tillhandahålla de handlingar som  Sjöfartsverket eller Kustbevakningen begär.
Sjöfartsverket ska även ta emot sådan information som avses i  första stycket från Kustbevakningen, utländska myndigheter och  mellanfolkliga organisationer.
3 §
Sjöfartsverket ska ansvara för att dokumentera den  information som samlas in eller tas emot.
4 §
Sjöfartsverket och Kustbevakningen ska samverka för att  fullgöra sina uppgifter enligt denna förordning.  Sjöfartsverket och Kustbevakningen får också samverka med  Transportstyrelsen, med utländska myndigheter och med  mellanfolkliga organisationer.
5 §
Kustbevakningen ska lämna uppgifter om  försäkringsförhållanden som samlats in enligt denna förordning  till Transportstyrelsen och Sjöfartsverket, om det behövs för  att stärka sjösäkerheten och skyddet för miljön.
Sjöfartsverket ska lämna uppgifter om försäkringsförhållanden  som samlats in eller tagits emot enligt denna förordning till  Transportstyrelsen och Kustbevakningen, om det behövs för att  stärka sjösäkerheten och skyddet för miljön.
6 §
Sjöfartsverket och Kustbevakningen får lämna uppgifter om  sådana försäkringsförhållanden som samlats in eller tagits  emot enligt denna förordning till en utländsk myndighet eller  mellanfolklig organisation, om det bedöms stärka sjösäkerheten  och skyddet för miljön.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.