Title: Förordning (1999:1134) om belastningsregister
SFS Number: Svensk författningssamling 1999:1134
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19991134-om-belastningsregister_sfs-1999-1134/
Source Link: http://rkrattsbaser.gov.se/sfst?bet=1999:1134
Amendment Register Link: http://rkrattsbaser.gov.se/sfsr?bet=1999:1134
Ministry/Authority: Justitiedepartementet L4
Issued: 1999-12-02
Metadata: {"Utfärdad": "1999-12-02", "Ändrad": "t.o.m. SFS 2025:693"}

==================================================

Förordning (1999:1134) om belastningsregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:1134
Departement/myndighet
:   
Justitiedepartementet L4
Utfärdad
:   
1999-12-02
Ändrad
:   
t.o.m. SFS 2025:693
Övrig text
:   
Rättelsesida till SFS 2024:1186 har iakttagits
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Med belastningsregister avses i denna förordning det register som förs med stöd av lagen (1998:620) om belastningsregister.
Belastningsregistrets innehåll
Allmänna uppgifter
2 §
Om förutsättningarna för registrering enligt 3, 4 eller 
4 a § lagen (1998:620) om belastningsregister är uppfyllda,  ska registret innehålla uppgifter om
1. namn, personnummer eller samordningsnummer och andra  identitetsuppgifter,
2. domen, beslutet, strafföreläggandet eller föreläggandet av  ordningsboten,
3. de brott som den registrerade har begått samt påföljden,
4. att ett brott har begåtts under påverkan av en sådan  allvarlig psykisk störning som avses i 30 kap. 6 §  brottsbalken,
5. att en viss påföljd ska avse även annat brott, att den ska  undanröjas eller att den ska ersätta en annan påföljd,
6. beslut om utvisning ur Sverige enligt 8 a kap.  utlänningslagen (2005:716),
7. förordnande om omedelbar verkställighet eller om ett sådant  tillgodoräknande av frihetsberövande eller omhändertagande som  avses i 33 kap. 6 och 7 §§ brottsbalken,
8. gjord personutredning,
9. dom eller beslut enligt 34 kap. 6 eller 8 § brottsbalken  eller beslut enligt 19 § andra stycket  bötesverkställighetslagen (1979:189),
10. lagakraftvunnet beslut varigenom fängelse på livstid  omvandlats till ett tidsbestämt straff enligt lagen (2006:45)  om omvandling av fängelse på livstid,
11. att en dom eller ett beslut i den del som rör den utdömda  påföljden eller avser sådan särskild rättsverkan av brott som  innefattar betalningsskyldighet har vunnit laga kraft eller i  något av dessa avseenden har överklagats,
12. att regeringen av nåd har efterskänkt eller ändrat en  påföljd som har förts in i belastningsregistret,
13. att resning har beviljats, och
14. plats för brotten samt namn på den registrerades föräldrar  om uppgifterna har överförts till Sverige med stöd av rådets  rambeslut 2009/315/RIF av den 26 februari 2009 om  organisationen av medlemsstaternas utbyte av uppgifter ur  kriminalregistret och uppgifternas innehåll.
Förordning (2022:1019).
Uppgifter om den som dömts till fängelse
3 §
I fråga om den som har dömts till fängelse eller fått ett  förvandlingsstraff för böter, ska belastningsregistret även  innehålla uppgifter om
1. tidpunkten för verkställighetens början,
2. tidpunkten för frigivning,
3. prövotiden och den återstående strafftiden vid villkorlig  frigivning,
4. beslut om helt eller delvis förverkande av villkorligt  medgiven frihet,
5. beslut om övervakning vid villkorligt medgiven frihet,
6. beslut om förlängning av övervakningstid,
7. beslut om återupptagen övervakning, och
8. tidpunkten för bortfallande av förvandlingsstraff för böter  enligt 18 § bötesverkställighetslagen (1979:189).
Förordning (2025:166).
Uppgifter om den som dömts till skyddstillsyn
4 §
I fråga om den som har dömts till skyddstillsyn skall belastningsregistret även innehålla uppgifter om
1. beslut om förlängning av prövotid,
2. beslut om förlängning av övervakningstid,
3. beslut om återupptagen övervakning, samt
4. beslut om att övervakningen med anledning av en dom på skyddstillsyn skall anstå eller att vidare verkställighet inte får äga rum.
Uppgifter om den som dömts till ungdomsövervakning
4 a §
I fråga om den som har dömts till ungdomsövervakning ska  belastningsregistret även innehålla uppgifter om tidpunkten  för verkställighetens början och slut. Förordning (2020:796).
Uppgifter om den som dömts till sluten ungdomsvård
5 §
I fråga om den som har dömts till sluten ungdomsvård skall belastningsregistret även innehålla uppgifter om tidpunkten för verkställighetens början och slut.
Uppgifter om den som överlämnats till vård
6 §
I fråga om den som av domstol har överlämnats till rättspsykiatrisk vård ska belastningsregistret även innehålla uppgifter om intagning i eller utskrivning från en sjukvårdsinrättning samt beslut om öppen rättspsykiatrisk vård.
Förordning (2008:670).
Uppgifter om den som utvisats
7 §
I fråga om den som har utvisats på grund av brott ska belastningsregistret även innehålla uppgifter om
1. beslut om inhibition av utvisningsbeslutet,
2. beslut av en migrationsdomstol eller Migrationsöverdomstolen enligt 12 kap. 16 b eller 16 d §
utlänningslagen (2005:716), och
3. att utvisningsbeslutet har verkställts.
Förordning (2013:657).
Uppgifter om den som meddelats kontaktförbud eller tillträdesförbud
8 §
I fråga om den som har meddelats kontaktförbud enligt  lagen (1988:688) om kontaktförbud, förbud enligt 3 kap. 5 §  lagen (2015:642) om europeisk skyddsorder, tillträdesförbud  enligt lagen (2005:321) om tillträdesförbud vid  idrottsarrangemang eller lagen (2021:34) om tillträdesförbud  till butiker, badanläggningar och bibliotek, eller  vistelseförbud enligt lagen (2024:7) om preventiva  vistelseförbud ska belastningsregistret även innehålla  uppgifter om beslutets innebörd och beslutets giltighetstid.
Förordning (2024:12).
Uppgifter från utländska myndigheter m.m.
9 §
Belastningsregistret skall också innehålla uppgifter om
1. beslut av en myndighet i Danmark, Finland, Island eller Norge om överflyttning till den staten av verkställighet av fängelse eller övervakning av den som villkorligt frigivits eller dömts till skyddstillsyn,
2. annat beslut av en myndighet i en annan stat om verkställighet av en påföljd som dömts ut här i landet,
3. beslut av en svensk domstol eller en myndighet enligt 5, 10, 14, 17 eller 21 § lagen (1963:193) om samarbete med Danmark, Finland, Island och Norge angående verkställighet av straff m.m. , samt
4. beslut av en svensk myndighet enligt 10 § lagen (1978:801)
om internationellt samarbete rörande kriminalvård i frihet.
Rätt att få uppgifter ur belastningsregistret
Myndigheter som har rätt att få fullständiga uppgifter
10 §
Uppgifter ur belastningsregistret ska lämnas ut om det  begärs av
1. det statsråd som är föredragande i ärenden enligt lagen 
(2022:700) om särskild kontroll av vissa utlänningar, i  ärenden om utlämning för brott, i ärenden om nåd i brottmål  eller i andra ärenden enligt 12 kap. 9 § regeringsformen, i  ärenden om överförande av straffverkställighet enligt lagen 
(2025:520) om internationell verkställighet i brottmål eller i  ärenden om anställning som domare eller hyresråd, eller den  statsrådet bemyndigar, för utredning i ett sådant ärende och i  fråga om den som ärendet gäller,
2. chefen för Justitiedepartementet eller den han eller hon  bemyndigar, om utdraget behövs för att fullgöra en skyldighet  Sverige har enligt en överenskommelse med en främmande stat,
3. en åklagarmyndighet, i ärenden där en prövning ska göras, i  fråga om den som prövningen gäller,
4. Säkerhetspolisen, i ärenden om anställning eller uppdrag  vid myndigheten,
5. Tullverket, i tillståndsärenden och andra ärenden där en  lämplighetsprövning ska göras enligt Europaparlamentets och  rådets förordning (EU) nr 952/2013 av den 9 oktober 2013 om  fastställande av en tullkodex för unionen och de förordningar  som meddelas med stöd av den förordningen, samt i andra  tillståndsärenden och ärenden där en lämplighetsprövning ska  göras, i fråga om den som prövningen gäller,
6. en länsstyrelse, i fråga om den som ärendet gäller, om inte  annat anges, i ärenden
a) där länsstyrelsen enligt lag eller förordning ska hämta in  sådana uppgifter,
b) där länsstyrelsen ska göra en lämplighetsprövning,
c) där länsstyrelsen ska pröva frågor om förbud mot att ha  djur eller om omhändertagande av djur,
d) om godkännande och tillsyn enligt förordningen (1989:149)  om bevakningsföretag m.m.,
e) om godkännande av skyddsvakt enligt skyddsförordningen 
(2010:523),
f) om godkännande och tillsyn enligt förordningen (2011:155)  om auktorisation av delgivningsföretag, och
g) om auktorisation enligt förordningen om auktorisation av  delgivningsföretag, i fråga om personer som anges i 4 § första  stycket 1 och 2 den förordningen,
7. Transportstyrelsen, i fråga om den som myndigheten vid  lämplighetsprövning enligt lagen (1998:493) om trafikskolor  och förordningen (1998:978) om trafikskolor överväger att ge  tillstånd eller godkänna samt i ärenden om körkortstillstånd,  körkort, traktorkort, taxiförarlegitimation, tillstånd till  yrkesmässig trafik eller taxitrafik, biluthyrning och  transporttillstånd eller tillstånd för att få driva en  redovisningscentral eller en beställningscentral för  taxitrafik, i fråga om den som ärendet gäller,
8. en myndighet som har rätt att besluta om frihetsberövande  åtgärd enligt lagarna om överlämnande eller utlämning för  brott eller utlänningslagen (2005:716), i ärenden som rör en  sådan åtgärd,
9. Kriminalvården, i fråga om den som myndigheten avser att  anställa eller anlita som
a) övervakare,
b) förtroendeman enligt lagen (1991:2041) om särskild  personutredning i brottmål, m.m. eller fängelseförordningen 
(2010:2010),
c) personutredare enligt lagen om särskild personutredning i  brottmål, m.m.,
d) biträde enligt 6 § andra stycket lagen (1994:451) om  intensivövervakning med elektronisk kontroll eller  fängelseförordningen,
e) kontrollör enligt 3 kap. 4 § förordningen (1998:642) om  verkställighet av frivårdspåföljder, eller
f) särskild koordinator enligt 8 § lagen (2020:616) om  verkställighet av ungdomsövervakning,
10. Kriminalvården, när uppgiften behövs för prövning av en  fråga enligt fängelselagen (2010:610), häkteslagen (2010:611),  lagen om intensivövervakning med elektronisk kontroll, lagen  om särskild personutredning i brottmål, m.m., lagen (2015:96)  om erkännande och verkställighet av frihetsberövande påföljder  inom Europeiska unionen, lagen (2015:650) om erkännande och  verkställighet av frivårdspåföljder inom Europeiska unionen,  lagen om verkställighet av ungdomsövervakning, lagen om  internationell verkställighet i brottmål, förordningen om  verkställighet av frivårdspåföljder, fängelseförordningen  eller häktesförordningen (2010:2011),
11. en övervakningsnämnd eller Kriminalvården, i ärenden om  övervakning, i fråga om den som ärendet gäller,
12. det statsråd som är föredragande i ärenden enligt lagen 
(2001:82) om svenskt medborgarskap, eller den statsrådet  bemyndigar, för utredning i ett sådant ärende, i fråga om den  som ärendet gäller,
13. Försvarsmakten, i fråga om den som myndigheten avser att  anställa för tjänstgöring i internationella militära insatser,
14. Migrationsverket, i ärenden enligt lagen om svenskt  medborgarskap eller utlänningslagen, dels i fråga om den som  ärendet gäller, dels för utredning enligt 5 kap. 3 a § första  stycket 1 utlänningslagen, i fråga om någon annan än den som  ärendet gäller, och i ärenden enligt lagen (2022:700) om  särskild kontroll av vissa utlänningar, i fråga om den som  ärendet gäller,
15. Migrationsverket, i fråga om den som myndigheten avser att  anställa eller anlita inom förvarsverksamheten,
16. en passmyndighet utom riket i passärenden, i fråga om den  som ärendet gäller,
17. allmän domstol, i ärenden om omvandling enligt lagen 
(2006:45) om omvandling av fängelse på livstid, i fråga om den  som ärendet gäller,
18. Domstolsverket, allmän domstol eller allmän  förvaltningsdomstol i fråga om den som myndigheten avser att  anställa,
19. Domarnämnden, i ärenden om anställning som domare eller  hyresråd,
20. Kronofogdemyndigheten, i fråga om den som ärendet gäller,  i ärenden enligt
a) 3 kap. lagen (2009:1427) om erkännande och verkställighet  av bötesstraff inom Europeiska unionen,
b) 3 kap. lagen (2011:423) om erkännande och verkställighet av  beslut om förverkande i vissa fall,
c) Europaparlamentets och rådets förordning (EU) 2018/1805 av  den 14 november 2018 om ömsesidigt erkännande av beslut om  frysning och beslut om förverkande, och
d) lagen om internationell verkställighet i brottmål,
21. en migrationsdomstol eller Migrationsöverdomstolen, i mål  om upphävande av allmän domstols beslut om utvisning på grund  av brott, i fråga om den som ärendet gäller,
22. allmän domstol eller allmän förvaltningsdomstol, i fråga  om en nämndeman som ska påbörja en tjänstgöringsperiod i  domstolen,
23. en åklagarmyndighet i ärenden enligt förordningen 
(2014:1553) om förebyggande och lösning av tvister om utövande  av jurisdiktion i straffrättsliga förfaranden inom Europeiska  unionen,
24. en åklagarmyndighet eller allmän domstol i ett ärende  enligt lagen (2017:1000) om en europeisk utredningsorder,
25. Rättsmedicinalverket, när uppgiften behövs för prövning  enligt häkteslagen av om ett besök eller elektronisk  kommunikation kan tillåtas eller ska kontrolleras,
26. Myndigheten för samhällsskydd och beredskap, i fråga om  den som omfattas av myndighetens prövning vid  tillståndsgivning enligt Europaparlamentets och rådets  förordning (EU) 2019/1148 av den 20 juni 2019 om saluföring  och användning av sprängämnesprekursorer, om ändring av  förordning (EG) nr 1907/2006 och om upphävande av förordning 
(EU) nr 98/2013, i den ursprungliga lydelsen,
27. Statens institutionsstyrelse, när uppgiften behövs för  prövning enligt lagen (1990:52) med särskilda bestämmelser om  vård av unga eller lagen (1998:603) om verkställighet av  sluten ungdomsvård av om ett besök eller elektronisk  kommunikation kan tillåtas eller ska begränsas eller  kontrolleras, och
28. en åklagarmyndighet, i fråga om den som myndigheten avser  att anställa.
Uppgifter om någon annan än den som prövningen gäller enligt  första stycket 14 ska begränsas till uppgifter om påföljder  för brott enligt 3, 4 eller 6 kap. eller 16 kap. 10 a §  brottsbalken eller uppgifter om kontaktförbud eller förbud  enligt 3 kap. 5 § lagen (2015:642) om europeisk skyddsorder.
Förordning (2025:533).
Myndigheter som har rätt att få uppgifter om brott som  föranlett någon annan påföljd än penningböter
11 §
Uppgifter ur belastningsregistret om brott som lett till  någon annan påföljd än penningböter ska lämnas ut om det  begärs av
1. Justitiekanslern, i fråga om den som ansöker om ersättning  enligt lagen (1998:714) om ersättning vid frihetsberövanden  och andra tvångsåtgärder,
2. Högskolans avskiljandenämnd, i fråga om den som nämnden vid  prövning enligt högskolelagen (1992:1434) överväger att  avskilja från utbildningen,
3. Arbetsförmedlingen, för utredning i ärenden om kallelse  till ny tjänstgöring av vapenfri tjänst, i fråga om den som  ärendet gäller,
4. Riksbanken, i fråga om den som banken avser att anställa  som bevaknings- eller transportpersonal,
5. en statlig eller kommunal myndighet som beslutar om  anställning av personal inom psykiatrisk sjukvård, vård av  utvecklingsstörda, vård av barn och ungdom eller tvångsvård av  missbrukare, i fråga om den som myndigheten avser att anställa  eller anlita som uppdragstagare,
6. Spelinspektionen, i fråga om den som omfattas av  myndighetens prövning vid licens- och tillståndsgivning enligt  spellagen (2018:1138),
7. Myndigheten för samhällsskydd och beredskap eller en  kommun, i fråga om den som myndigheten eller kommunen  lämplighetsprövar enligt 19 § lagen (2010:1011) om  brandfarliga och explosiva varor,
8. en socialnämnd, i ärenden om
a) att utse kontaktperson eller kontaktfamilj enligt 13 kap. 
7 § socialtjänstlagen (2025:400) för en person som inte har  fyllt 21 år,
b) vårdnad, boende eller umgänge enligt 6 kap. föräldrabalken  samt beslut om vård eller medgivande att ta emot barn m.m.  enligt 18 kap. 11 § och 22 kap. 2, 4, 13, 14 och 16 §§  socialtjänstlagen,
c) adoption enligt 24 kap. 1, 4 och 5 §§ socialtjänstlagen,
d) åtgärder enligt lagen (1988:870) om vård av missbrukare i  vissa fall, lagen (1990:52) med särskilda bestämmelser om vård  av unga eller lagen (2024:79) om placering av barn i skyddat  boende, eller
e) att utse särskild handläggare enligt 9 § lagen (2020:616)  om verkställighet av ungdomsövervakning,
9. Transportstyrelsen, i fråga om den som myndigheten vid  lämplighetsprövning
a) enligt luftfartslagen (2010:500) och luftfartsförordningen 
(2010:770) överväger att ge certifikat eller tillstånd, eller
b) enligt 4 § lagen (1990:1157) om säkerhet vid tunnelbana och  spårväg, 2 kap. 2 § järnvägsmarknadslagen (2022:365), 3 kap. 3  och 7 §§ järnvägssäkerhetslagen (2022:367) eller 4 kap. 2 och 
5 §§ lagen (2022:368) om nationella järnvägssystem överväger  att ge tillstånd,
10. en kommunal myndighet, i ärenden om serveringstillstånd  enligt alkohollagen (2010:1622) och i ärenden om tillstånd för  försäljning av tobaksvaror enligt lagen (2018:2088) om tobak  och liknande produkter, i fråga om den som ärendet gäller,
11. Läkemedelsverket, i fråga om den som myndigheten överväger  att ge tillstånd enligt 2 kap. 1 § lagen (2009:366) om handel  med läkemedel eller lagen (1992:860) om kontroll av narkotika,
12. Kronofogdemyndigheten, för utredning i ärenden enligt  skuldsaneringslagen (2016:675) eller lagen (2016:676) om  skuldsanering för företagare, i fråga om den som ärendet  gäller,
13. Brottsoffermyndigheten, för utredning i ärenden enligt  brottsskadelagen (2014:322),
14. en överförmyndare eller överförmyndarnämnd, i ärenden där  en lämplighetsprövning ska göras, i fråga om
a) den som överförmyndaren eller nämnden avser att utse eller  avser att föreslå att rätten utser till förmyndare, god man  eller förvaltare, eller
b) den som är förmyndare, god man eller förvaltare,
15. Inspektionen för strategiska produkter, i fråga om
a) tillståndsärenden enligt Europaparlamentets och rådets  förordning (EU) nr 258/2012 av den 14 mars 2012 om  genomförande av artikel 10 i FN:s protokoll om olaglig  tillverkning av och handel med eldvapen, delar till eldvapen  och ammunition, bifogat till Förenta nationernas konvention  mot gränsöverskridande organiserad brottslighet (FN:s  protokoll om skjutvapen), och om införande av exporttillstånd,  import- och transiteringsåtgärder för skjutvapen, delar till  skjutvapen och ammunition, i fråga om den som prövningen  gäller, eller
b) ärenden där en investering granskas enligt lagen (2023:560)  om granskning av utländska direktinvesteringar,
16. Rättsmedicinalverket, i fråga om den som myndigheten avser  att anställa eller anlita som uppdragstagare i den  rättspsykiatriska undersökningsverksamheten,
17. Socialstyrelsen, om uppgifterna behövs i utredning enligt  lagen (2007:606) om utredningar för att förebygga vissa skador  och dödsfall, och
18. Finansinspektionen, i fråga om den som myndigheten  lämplighetsprövar enligt
a) lagen (1996:1006) om viss finansiell verksamhet,
b) lagen (2004:46) om värdepappersfonder,
c) lagen (2004:297) om bank- och finansieringsrörelse,
d) lagen (2007:528) om värdepappersmarknaden,
e) lagen (2010:751) om betaltjänster,
f) försäkringsrörelselagen (2010:2043),
g) lagen (2011:755) om elektroniska pengar,
h) lagen (2013:561) om förvaltare av alternativa  investeringsfonder,
i) lagen (2016:1024) om verksamhet med bostadskrediter,
j) lagen (2019:742) om tjänstepensionsföretag,
k) lagen (2023:714) om förvärv och förvaltning av nödlidande  kreditavtal,
l) lagen (2024:114) om clearing och avveckling av betalningar,
m) Europaparlamentets och rådets förordning (EU) nr 648/2012  av den 4 juli 2012 om OTC-derivat, centrala motparter och  transaktionsregister,
n) Europaparlamentets och rådets förordning (EU) nr 909/2014  av den 23 juli 2014 om förbättrad värdepappersavveckling i  Europeiska unionen och om värdepapperscentraler samt ändring  av direktiv 98/26/EG och 2014/65/EU och förordning (EU) nr 
236/2012, eller
o) Europaparlamentets och rådets förordning (EU) 2023/1114 av  den 31 maj 2023 om marknader för kryptotillgångar och om  ändring av förordningarna (EU) nr 1093/2010 och (EU)  nr 1095/2010 samt direktiven 2013/36/EU och (EU) 2019/1937.
Sådana uppgifter som avses i 3 § 3-5 lagen (1998:620) om  belastningsregister får inte lämnas till en myndighet som har  rätt att få uppgifter enligt denna paragraf. En socialnämnd  och Socialstyrelsen har dock rätt till uppgift om åklagares  beslut om åtalsunderlåtelse, straffvarning, kontaktförbud och  förbud enligt 3 kap. 5 § lagen (2015:642) om europeisk  skyddsorder. Förordning (2025:693).
11 a §
/Upphör att gälla U:2031-06-01 genom förordning (2025:304)./
Uppgifter ur belastningsregistret om brott som lett  till någon annan påföljd än penningböter ska lämnas ut om det  begärs av en kommunal myndighet, i ärenden om  gårdsförsäljningstillstånd enligt alkohollagen (2010:1622), i  fråga om den som ärendet gäller.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut. Förordning (2025:303).
Myndigheter som har rätt att få uppgifter om vissa brott
12 §
Uppgifter ur belastningsregistret om brott mot 3, 4, 6, 
8-11, 14 eller 15 kap. brottsbalken eller mot  skattebrottslagen (1971:69) eller lagen (2014:307) om straff  för penningtvättsbrott ska, om brotten lett till någon annan  påföljd än böter, lämnas ut om det begärs av
1. Fastighetsmäklarinspektionen, vid en redbarhets- och  lämplighetsprövning av en fastighetsmäklare enligt  fastighetsmäklarlagen (2021:516), eller
2. Kammarkollegiet, i fråga om den som myndigheten vid  prövning enligt förordningen (1985:613) om auktorisation av  tolkar och översättare avser att auktorisera.
Till Fastighetsmäklarinspektionen ska även uppgifter ur  belastningsregistret om brott mot 4 kap. 18 §  fastighetsmäklarlagen lämnas ut vid den prövning som avses i  första stycket 1.
Om påföljden även avser något annat brott än de som anges i  första och andra styckena, ska också uppgifter om det brottet  lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas till en myndighet som har  rätt att få uppgifter enligt denna paragraf.  Förordning (2021:522).
12 a §
Uppgifter ur belastningsregistret om brott mot 8-11, 14  eller 15 kap. brottsbalken eller mot skattebrottslagen 
(1971:69), lagen (2014:307) om straff för penningtvättsbrott  eller 4 kap. 18 § fastighetsmäklarlagen (2021:516) ska, om  brotten lett till någon annan påföljd än penningböter, lämnas  ut om det begärs av Fastighetsmäklarinspektionen vid en  prövning enligt fastighetsmäklarlagen av om någon som ingår i  ett fastighetsmäklarföretags ledning eller som har ett  kvalificerat innehav i mäklarföretaget har gjort sig skyldig  till allvarlig brottslighet eller i väsentlig utsträckning  åsidosatt sina skyldigheter i näringsverksamhet.
Om påföljden avser även något annat brott än de som anges i  första stycket, ska också uppgifter om det brottet lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut till  Fastighetsmäklarinspektionen när myndigheten har rätt att få  uppgifter ur belastningsregistret enligt denna paragraf.  Förordning (2021:522).
12 b §
Uppgifter ur belastningsregistret om brott mot 3, 4, 6, 
8-11, 14 eller 15 kap. brottsbalken eller mot  skattebrottslagen (1971:69), lagen (2014:307) om straff för  penningtvättsbrott, lagen (2016:1307) om straff för  marknadsmissbruk på värdepappersmarknaden eller spellagen 
(2018:1138) ska, om brotten lett till någon annan påföljd än  penningböter, lämnas ut om det begärs av Spelinspektionen, i  fråga om den som myndigheten avser att anställa eller anlita  för licens- och tillståndsgivning eller tillsynsverksamhet.
Om påföljden även avser något annat brott än de som anges i  första stycket, ska också uppgifter om det brottet lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut till Spelinspektionen  när myndigheten har rätt att få uppgifter ur  belastningsregistret enligt denna paragraf.
Förordning (2024:300).
13 §
Uppgifter ur belastningsregistret om brott mot 8-11, 
14 eller 15 kap. brottsbalken eller mot skattebrottslagen 
(1971:69) eller lagen (2014:307) om straff för  penningtvättsbrott ska, om brotten lett till någon annan  påföljd än penningböter, lämnas ut om det begärs av  Revisorsinspektionen, i fråga om den som myndigheten vid  lämplighetsprövning enligt revisorslagen (2001:883) överväger  att auktorisera eller godkänna.
Om den påföljd som dömts ut även avser något annat brott än  de som anges i första stycket, ska också uppgifter om det  brottet lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut till  Revisorsinspektionen när myndigheten har rätt att få  uppgifter ur belastningsregistret enligt denna paragraf.
Förordning (2018:2044).
13 a §
Uppgifter ur belastningsregistret om huruvida en  enskild förekommer eller inte förekommer för sådan  brottslighet som avses i 3 kap. 1 § förordningen (2018:1231)  om försäkringsdistribution ska lämnas ut om det begärs av  Finansinspektionen, i fråga om den som myndigheten  lämplighetsprövar enligt lagen (2018:1219) om  försäkringsdistribution. Förordning (2018:2044).
14 §
Uppgifter ur belastningsregistret om brott mot 3, 4, 6, 
8-11, 13-15 eller 17 kap. brottsbalken, skattebrottslagen 
(1971:69), tullagen (2016:253), lagen (2000:1225) om straff  för smuggling, narkotikastrafflagen (1968:64), lagen 
(2018:2088) om tobak och liknande produkter eller motsvarande  äldre lagar, lagen (2022:155) om tobaksskatt eller motsvarande  äldre lag, lagen (2022:156) om alkoholskatt eller motsvarande  äldre lag, alkohollagen (2010:1622), lagen (1991:1969) om  förbud mot vissa dopningsmedel, lagen (1999:42) om förbud mot  vissa hälsofarliga varor, lagen (1994:1776) om skatt på  energi, 9 kap. 1-2 §§ vapenlagen (1996:67) eller dess  motsvarighet enligt äldre lag, lagen (1998:506) om  punktskattekontroll av transporter m.m. av alkoholvaror,  tobaksvaror och energiprodukter eller lagen (2014:307) om  straff för penningtvättsbrott ska lämnas ut om det begärs av  Skatteverket.
Uppgifterna ska lämnas ut för prövning av
1. upplagshavare, skatteupplag och registrerade varumottagare  enligt lagen om tobaksskatt, lagen om alkoholskatt eller lagen  om skatt på energi,
2. skattebefriade förbrukare enligt lagen om alkoholskatt  eller lagen om skatt på energi,
3. lagerhållare enligt lagen om tobaksskatt, lagen om skatt på  energi, lagen (2016:1067) om skatt på kemikalier i viss  elektronik eller lagen (2018:696) om skatt på vissa  nikotinhaltiga produkter,
4. frivilligt skattskyldiga enligt lagen om skatt på energi,
5. registrerade mottagare enligt lagen om skatt på kemikalier  i viss elektronik, och
6. registrerade EU-handlare enligt lagen om skatt på  kemikalier i viss elektronik.
Om den påföljd som dömts ut även avser något annat brott än de  som anges i första stycket, ska också uppgifter om det brottet  lämnas ut. Förordning (2023:806).
15 §
Uppgifter ur belastningsregistret om brott mot 3, 4 eller 
6 kap., 8 kap. 1, 4-7 §§, 9 kap. 1, 3, 4, 6 eller 6 a §, 
10 kap. 1 eller 3 §, 12 kap. 3 §, 13 kap., 14 kap. 1, 3 eller 
6 §, 16 kap. 1, 2, 5 eller 8 §, 17-19 kap. brottsbalken,  narkotikastrafflagen (1968:64), lagen (1991:1969) om förbud  mot vissa dopningsmedel, lagen (1999:42) om förbud mot vissa  hälsofarliga varor, 9 kap. 1-2 §§ vapenlagen (1996:67) eller  dess motsvarighet enligt äldre lag eller 3-5 eller 7 § första  eller andra stycket lagen (2014:307) om straff för  penningtvättsbrott ska lämnas ut om det begärs av  Försvarsmakten, i fråga om dels totalförsvarspliktiga som är  inskrivna för värnplikt enligt lagen (1994:1809) om  totalförsvarsplikt, dels dem som Försvarsmakten avser att anta  eller som är antagna till militär utbildning inom myndigheten.
Om uppgifter om sådan brottslighet som avses i första stycket  förekommer, ska också uppgifter om annan brottslighet som lett  till någon annan påföljd än penningböter lämnas ut.
Förordning (2025:650).
16 §
Uppgifter ur belastningsregistret om brott mot 9 kap. 6, 
6 a eller 7 § brottsbalken eller lagen (2014:307) om straff  för penningtvättsbrott ska lämnas ut om det begärs av  Riksgäldskontoret för utredning enligt lagen (1995:1571) om  insättningsgaranti eller lagen (1999:158) om investerarskydd,  i fråga om den som ärendet gäller.
Om den påföljd som dömts ut även avser något annat brott än de  som anges i första stycket, ska också uppgifter om det brottet  lämnas ut. Förordning (2025:650).
16 a §
Uppgifter ur belastningsregistret om brott mot 8-11, 14  eller 15 kap. eller 20 kap. 1 eller 2 § brottsbalken,  skattebrottslagen (1971:69), narkotikastrafflagen (1968:64),  lagen (1991:1969) om förbud mot vissa dopningsmedel eller  lagen (2014:307) om straff för penningtvättsbrott, om brotten  lett till någon annan påföljd än böter, eller brott mot lagen 
(1951:649) om straff för vissa trafikbrott,  vägtrafikskattelagen (2006:227), fordonsförordningen 
(2009:211) eller lagen (2019:370) om fordons registrering och  användning eller motsvarande äldre lag ska lämnas ut, om det  begärs av Styrelsen för ackreditering och teknisk kontroll för  utredning i ärenden om ackreditering av besiktningsorgan  enligt fordonslagen (2002:574), i fråga om sådana personer som  avses i 4 kap. 2 e § den lagen.
Om påföljden avser något annat brott än de som anges i första  stycket ska också uppgifter om det brottet lämnas ut.
Förordning (2019:389).
16 b §
Uppgifter ur belastningsregistret om brott mot 3, 4, 6, 
8-11, 13-17 eller 20 kap. brottsbalken, 1 § andra stycket  eller 4 a § lagen (1951:649) om straff för vissa trafikbrott,  narkotikastrafflagen (1968:64), skattebrottslagen (1971:69),  lagen (1991:1969) om förbud mot vissa dopningsmedel, lagen 
(1992:860) om kontroll av narkotika, 11 kap. 4 § alkohollagen 
(2010:1622), lagen (1999:42) om förbud mot vissa hälsofarliga  varor, 5 eller 6 § lagen (2000:1225) om straff för smuggling,  bidragsbrottslagen (2007:612), lagen (2014:307) om straff för  penningtvättsbrott, 19 kap. 1, 2 eller 3 § spellagen 
(2018:1138) eller terroristbrottslagen (2022:666) eller  motsvarande äldre lag ska, om brotten lett till någon annan  påföljd än böter, lämnas ut om det begärs av
1. Inspektionen för vård och omsorg i ärenden om tillstånd  enligt
a) socialtjänstlagen (2025:400), i fråga om den som  inspektionen överväger att ge tillstånd, föreståndare för  verksamheten och sådana personer som avses i 26 kap. 4 §  första stycket 1-6 den lagen, eller
b) lagen (1993:387) om stöd och service till vissa  funktionshindrade, i fråga om den som inspektionen överväger  att ge tillstånd, sådana personer som avses i 23 § andra  stycket 1-4 den lagen samt föreståndare och  verksamhetsansvarig som avses i 7 och 8 §§ förordningen 
(1993:1090) om stöd och service till vissa funktionshindrade,  eller
2. Statens skolinspektion eller en kommunal myndighet i  ärenden om godkännande som enskild huvudman enligt skollagen 
(2010:800), i fråga om den som myndigheten överväger att  godkänna som huvudman och sådana personer som avses i 2 kap. 
5 a § och 25 kap. 10 a § den lagen.
Om påföljden avser något annat brott än de som anges i första  stycket, ska också uppgifter om det brottet lämnas ut.
Förordning (2025:478).
16 c §
Uppgifter ur belastningsregistret om brott mot 3 kap., 
4 kap. 1-2 eller 4-5 §§, 6 kap., 8 kap. 5 eller 6 §, 10 kap. 
5 a eller 5 c §, 13-15 kap., 16 kap. 10 a §, 17 kap. 1 eller 
2 § eller 20 kap. 1 § brottsbalken, 4 eller 4 a § lagen 
(1951:649) om straff för vissa trafikbrott,  narkotikastrafflagen (1968:64), abortlagen (1974:595), lagen 
(1982:316) med förbud mot könsstympning av kvinnor, lagen 
(1991:1969) om förbud mot vissa dopningsmedel, lagen 
(1992:860) om kontroll av narkotika, lagen (1999:42) om  förbud mot vissa hälsofarliga varor, 6 § lagen (2000:1225)  om straff för smuggling, 10 kap. 3, 4 eller 6 §  patientsäkerhetslagen (2010:659), 1, 2, 4-11 a och 13 §§  lagen (2014:406) om straff för vissa internationella brott  eller mot terroristbrottslagen (2022:666) eller motsvarande  äldre lag ska, om brotten lett till någon annan påföljd än  böter, lämnas ut om det begärs av
1. Socialstyrelsen i ärenden om legitimation enligt 4 kap. 1  eller 2 § patientsäkerhetslagen eller särskilt förordnande  enligt 4 kap. 4 § samma lag, i fråga om den som styrelsen  överväger att meddela legitimation eller särskilt förordna att  utöva yrke,
2. Inspektionen för vård och omsorg i ärenden om prövotid och  återkallelse av legitimation enligt 8 kap. 1, 3 eller 4 §  patientsäkerhetslagen, i fråga om den som inspektionen enligt 
7 kap. 30 § patientsäkerhetslagen överväger att anmäla till  Hälso- och sjukvårdens ansvarsnämnd, eller
3. en region, i fråga om en icke legitimerad yrkesutövare som  regionen överväger att anställa för allmäntjänstgöring eller  med ett vikariatsförordnande enligt föreskrifter som  meddelats med stöd av 3 kap. 12 § patientsäkerhetsförordningen 
(2010:1369).
Om påföljden även avser något annat brott än de som anges i  första stycket, ska också uppgifter om det brottet lämnas ut.
Förordning (2022:695).
16 d §
Uppgifter ur belastningsregistret ska, i den  utsträckning som anges i andra stycket, lämnas ut om det  begärs av Transportstyrelsen för förmedling till en utländsk  myndighet i enlighet med artikel 16.2 i Europaparlamentets och  rådets förordning (EG) nr 1071/2009 av den 21 oktober 2009 om  gemensamma regler beträffande de villkor som ska uppfyllas av  personer som bedriver yrkesmässig trafik och om upphävande av  rådets direktiv 96/26/EG.
De uppgifter som ska lämnas ut till Transportstyrelsen efter  en begäran enligt första stycket är uppgifter i fråga om den  som begäran gäller om brott mot
1. 3 § lagen (1951:649) om straff för vissa trafikbrott,
2. 9 kap. 2 eller 3 § körkortslagen (1998:488),
3. 4, 6 eller 6 a § förordningen (1998:786) om internationella  vägtransporter inom Europeiska ekonomiska samarbetsområdet 
(EES),
4. 14 kap. 3 § 1 c, 4 § eller 11 § trafikförordningen 
(1998:1276),
5. 45 h § lagen (1999:678) om utstationering av arbetstagare,
6. 9 kap. 1-5 §§ förordningen (2004:865) om kör- och vilotider  samt färdskrivare, m.m.,
7. 25-26 a §§ lagen (2005:395) om arbetstid vid visst  vägtransportarbete,
8. 16 § lagen (2006:263) om transport av farligt gods,
9. 11 kap. 1 eller 2 § lagen (2007:1157) om  yrkesförarkompetens,
10. 8 kap. 8 eller 9 § fordonsförordningen (2009:211),
11. 5 kap. 1 § yrkestrafiklagen (2012:210), eller
12. 10 kap. 1 eller 3-5 §§ djurskyddslagen (2018:1192).
Förordning (2022:471).
16 e §
Uppgifter ur belastningsregistret ska, i den  utsträckning som anges i denna paragraf, lämnas ut om det  begärs av Myndigheten för digital förvaltning. Uppgifterna ska  endast lämnas ut i ärenden om godkännande av en ansökan om  anslutning till ett auktorisationssystem enligt lagen 
(2023:704) om auktorisationssystem i fråga om tjänster för  elektronisk identifiering och digital post, i fråga om den som  myndigheten överväger att godkänna och, om ärendet gäller en  juridisk person, styrelseledamot, verkställande direktör eller  firmatecknare för denna.
Uppgifter ska, om brotten lett till någon annan påföljd än  böter, lämnas ut om brott mot
1. 4 kap. 8-9 c §§, 9-11, 14 eller 15 kap. brottsbalken,
2. skattebrottslagen (1971:69),
3. lagen (2000:1225) om straff för smuggling,
4. 47 § lagen (2014:836) om näringsförbud, eller
5. lagen (2014:307) om straff för penningtvättsbrott.
Om påföljden avser något annat brott än de som anges i andra  stycket, ska också uppgifter om det brottet lämnas ut.  Förordning (2023:710).
16 f §
Uppgifter ur belastningsregistret ska, i den  utsträckning som anges i denna paragraf, lämnas ut om det  begärs av Naturvårdsverket. Uppgifterna ska lämnas ut om den  som har, eller ansöker om, status som godkänd CBAM-deklarant i  enlighet med Europaparlamentets och rådets förordning (EU) 
2023/956 av den 10 maj 2023 om inrättande av en mekanism för  koldioxidjustering vid gränsen. Om det gäller en juridisk  person ska uppgifter lämnas ut om styrelseledamot,  verkställande direktör, firmatecknare eller verklig huvudman  för den juridiska personen.
Uppgifter ska, om brotten lett till någon annan påföljd än  penningböter, lämnas ut om brott mot
1. 9-11 eller 14 kap. brottsbalken,
2. skattebrottslagen (1971:69),
3. lagen (2000:1225) om straff för smuggling,
4. lagen (2013:385) om ingripande mot marknadsmissbruk vid  handel med grossistenergiprodukter,
5. lagen (2014:307) om straff för penningtvättsbrott,
6. lagen (2016:1307) om straff för marknadsmissbruk på  värdepappersmarknaden, eller
7. lagen (1998:506) om flyttning och kontroll av vissa  punktskattepliktiga varor.
Om påföljden även avser något annat brott än de som anges i  andra stycket, ska också uppgifter om det brottet lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut.  Förordning (2024:1186).
16 g §
Uppgifter ur belastningsregistret ska, i den  utsträckning som anges i denna paragraf, lämnas ut om det  begärs av Statens energimyndighet. Uppgifterna ska lämnas ut  om den som myndigheten avser att registrera eller har  registrerat som kontoinnehavare eller ombud i det  unionsregister som avses i 19 § lagen (2020:1173) om vissa  utsläpp av växthusgaser och, om ärendet gäller en juridisk  person, firmatecknare för denna.
Uppgifter ska, om brotten lett till någon annan påföljd än  penningböter, lämnas ut om brott mot
1. 8-11, 14 eller 15 kap. brottsbalken,
2. skattebrottslagen (1971:69),
3. lagen (2014:307) om straff för penningtvättsbrott,
4. lagen (2016:1307) om straff för marknadsmissbruk på  värdepappersmarknaden,
5. lagen (2020:1173) om vissa utsläpp av växthusgaser, eller
6. terroristbrottslagen (2022:666) eller motsvarande äldre  lag.
Om påföljden även avser något annat brott än de som anges i  andra stycket, ska också uppgifter om det brottet lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut. Förordning (2022:927).
17 §
Polismyndigheten ska underrätta Transportstyrelsen om  uppgifter i belastningsregistret enligt bestämmelserna i 
6 kap. 3, 4 och 6 §§ vägtrafikdataförordningen (2019:382) och 
9 § förordningen (2021:628) om förarbevis för vattenskoter.
Förordning (2021:629).
Uppgifter för prövning av ett meddelat tillstånd
18 §
En myndighet som enligt 10, 11, 12, 13, 14 eller 16 b §  har rätt att få uppgifter ur belastningsregistret vid  tillståndsgivning, godkännande eller meddelande av  legitimation, har rätt att få motsvarande uppgifter för  prövning av ett meddelat tillstånd, godkännande eller  certifikat, en beslutad auktorisation eller en meddelad  legitimation eller licens. Förordning (2018:1479).
Direktåtkomst
19 §
Säkerhetspolisen, Skatteverket, Tullverket,  Kustbevakningen, åklagarmyndigheter, Kriminalvården,  Migrationsverket, Domstolsverket, allmänna domstolar och  allmänna förvaltningsdomstolar får ha direktåtkomst till  uppgifter i belastningsregistret. Direktåtkomsten ska  begränsas till att endast gälla sådana uppgifter som  myndigheterna har rätt att få ut enligt lagen (1998:620) om  belastningsregister eller denna förordning.  Förordning (2025:339).
20 §
Transportstyrelsen får ha direktåtkomst till uppgifter ur  belastnings-registret i ärenden som rör körkortstillstånd,  körkort, traktorkort, taxiförarlegitimation, tillstånd till  yrkesmässig trafik eller taxitrafik, biluthyrning och  transporttillstånd eller tillstånd för att få driva en  redovisningscentral eller en beställningscentral för  taxitrafik. Transportstyrelsen får vidare ha direktåtkomst  till uppgifter ur belastningsregistret för det ändamål som  anges i 16 d §.
Socialstyrelsen får ha direktåtkomst till uppgifter ur  belastningsregistret i ärenden enligt 16 c § första stycket 1.  Inspektionen för vård och omsorg får ha direktåtkomst till  uppgifter ur belastningsregistret i ärenden enligt 16 c §  första stycket 2.
En länsstyrelse får ha direktåtkomst till uppgifter ur  belastningsregistret i ärenden om godkännande och tillsyn av  personal vid bevakningsföretag, i ärenden enligt förordningen 
(2011:155) om auktorisation av delgivningsföretag, i ärenden  om godkännande av skyddsvakt enligt skyddsförordningen 
(2010:523) samt i ärenden enligt lagen (2001:82) om svenskt  medborgarskap.
Direktåtkomsten ska begränsas till att endast gälla sådana  uppgifter som myndigheterna har rätt att få ut enligt denna  förordning. Förordning (2025:339).
Enskildas rätt att få uppgifter
21 §
Uppgift om brott som föranlett någon annan påföljd än penningböter, skall lämnas ut om det begärs av
1. ett sådant larminstallationsföretag som avses i lagen
(1983:1097) med vissa bestämmelser om larmanläggningar m.m., i fråga om den som företaget avser att anställa eller anlita som uppdragstagare för larminstallationer, samt
2. en enskild sammanslutning eller en person som beslutar om anställning av personal inom psykiatrisk sjukvård, vård av utvecklingsstörda eller vård av barn och ungdom, i fråga om den som den enskilde avser att anställa eller anlita som uppdragstagare.
Sådana uppgifter som avses i 3 § 3-5 lagen (1998:620) om belastningsregister skall dock inte lämnas ut.
Förordning (2003:1183).
21 a §
Uppgifter ur belastningsregistret om brott mot 8-11, 14  eller 15 kap. brottsbalken eller mot skattebrottslagen 
(1971:69) eller lagen (2014:307) om straff för  penningtvättsbrott ska, om brotten lett till någon annan  påföljd än penningböter, lämnas ut om det begärs av Sveriges  advokatsamfunds styrelse eller disciplinnämnd, i fråga om den  som samfundet lämplighetsprövar enligt lagen (2017:630) om  åtgärder mot penningtvätt och finansiering av terrorism.
Om den påföljd som dömts ut även avser något annat brott än de  som anges i första stycket, ska också uppgifter om det brottet  lämnas ut.
Sådana uppgifter som avses i 3 § 3-5 lagen (1998:620) om  belastningsregister får inte lämnas ut till Sveriges  advokatsamfund när samfundet har rätt att få uppgifter ur  belastningsregistret enligt denna paragraf.
Förordning (2019:609).
22 §
Ett registerutdrag enligt 9 § andra stycket 1 lagen 
(1998:620) om belastningsregister ska endast innehålla  uppgifter om domar, beslut eller strafförelägganden där
1. någon annan påföljd än böter har dömts ut,
2. dagsböter har dömts ut för brott mot 3 kap. 5 §, 4 kap. 4  och 5 §§, 8, 9 och 14 kap. samt 17 kap. 1, 2 och 4 §§  brottsbalken eller lagen (2014:307) om straff för  penningtvättsbrott, eller
3. böter har dömts ut för brott som avses i 6 kap. 8 och 10 §§  samt 16 kap. 11 § brottsbalken, narkotikastrafflagen 
(1968:64), lagen (1991:1969) om förbud mot vissa  dopningsmedel, vapenlagen (1996:67), vapenförordningen 
(1996:70) och äldre vapenlagstiftning.
Om påföljden även avser något annat brott än de som anges i  första stycket 2 och 3, ska också uppgifter om det brottet  lämnas ut.
Ett registerutdrag enligt 9 § andra stycket 2 lagen om  belastningsregister som den enskilde begär med hänvisning till  bestämmelser i skollagen (2010:800) ska endast innehålla  uppgifter om domar, beslut eller strafförelägganden där  påföljd har dömts ut eller åtalsunderlåtelse meddelats för  brott mot 3 kap. 1, 2 och 6 §§, 4 kap. 1 §, 6 kap., 8 kap. 6 §  och 16 kap. 5 a och 10 a §§ brottsbalken och  terroristbrottslagen (2022:666) eller motsvarande äldre lag.  Om påföljden eller åtalsunderlåtelsen även avser något annat  brott, ska också uppgifter om det brottet lämnas ut.
Ett registerutdrag enligt 9 § andra stycket 4 lagen om  belastningsregister som den enskilde begär med hänvisning till  bestämmelser i lagen (2007:171) om registerkontroll av  personal vid vissa boenden som tar emot barn ska endast  innehålla uppgifter om domar, beslut eller strafförelägganden  där påföljd har dömts ut eller åtalsunderlåtelse meddelats för  brott mot 3 kap. 1, 2, 5 och 6 §§, 4 kap. 1-2 och 4-5 §§, 
6 kap., 8 kap. 5 och 6 §§, 16 kap. 8, 9 och 10 a §§  brottsbalken, narkotikastrafflagen, lagen om förbud mot vissa  dopningsmedel, lagen (1999:42) om förbud mot vissa  hälsofarliga varor, 6 § lagen (2000:1225) om straff för  smuggling och 11 kap. 4 § alkohollagen (2010:1622) samt  medverkan och försök till sådana brott. I fråga om brott som  avses i 6 kap. brottsbalken, narkotikastrafflagen och lagen om  förbud mot vissa dopningsmedel ska utdraget också innehålla  uppgifter om domar, beslut och strafförelägganden där påföljd  har dömts ut eller åtalsunderlåtelse meddelats för  förberedelse, stämpling och underlåtenhet att avslöja brott.  Om påföljden eller åtalsunderlåtelsen även avser något annat  brott, ska också uppgifter om det brottet lämnas ut.
Ett registerutdrag enligt 9 § andra stycket 5 lagen om  belastningsregister som den enskilde begär med hänvisning till  bestämmelser i lagen (2010:479) om registerkontroll av  personal som utför vissa insatser åt barn med funktionshinder  ska endast innehålla uppgifter om domar, beslut eller  strafförelägganden där påföljd har dömts ut eller  åtalsunderlåtelse meddelats för brott mot 3 kap. 1, 2 och 
6 §§, 4 kap. 1 §, 6 kap., 8 kap. 6 § och 16 kap. 10 a §  brottsbalken. Om påföljden eller åtalsunderlåtelsen även avser  något annat brott, ska också uppgifter om det brottet lämnas  ut.
Ett registerutdrag enligt 9 § andra stycket 6 lagen om  belastningsregister som den enskilde begär med hänvisning till  bestämmelser i lagen (2013:852) om registerkontroll av  personer som ska arbeta med barn ska endast innehålla  uppgifter om domar, beslut eller strafförelägganden där  påföljd har dömts ut eller åtalsunderlåtelse meddelats för  brott mot 3 kap. 1, 2 och 6 §§, 4 kap. 1 §, 6 kap., 8 kap. 6 §  och 16 kap. 10 a § brottsbalken. Om påföljden eller  åtalsunderlåtelsen även avser något annat brott, ska också  uppgifter om det brottet lämnas ut. Förordning (2024:917).
22 a §
Ett registerutdrag enligt 9 § andra stycket 
3 lagen (1998:620) om belastningsregister som den enskilde  begär med hänvisning till bestämmelser i lagen (2018:1219) om  försäkringsdistribution ska endast innehålla upplysning om  huruvida den enskilde förekommer eller inte förekommer i  belastningsregistret för sådan brottslighet som anges i 
3 kap. 1 § förordningen (2018:1231) om  försäkringsdistribution. Förordning (2018:1232).
22 b §
En enskild som är eller har varit medborgare i en annan medlemsstat inom Europeiska unionen har rätt att på begäran få ta del av uppgifter som finns om honom eller henne i kriminalregistret i den staten. Detsamma gäller den som har varit stadigvarande bosatt i en annan medlemsstat. En begäran om att få ut uppgifter görs hos Polismyndigheten.
Förordning (2014:1158).
22 c §
När en enskild begär uppgifter om sig själv i  belastningsregistret med stöd av 9 § lagen (1998:620) om  belastningsregister ska Polismyndigheten även inhämta  uppgifter som finns i kriminalregistret i en annan medlemsstat  i Europeiska unionen, om den enskilde är medborgare där eller  om det framkommer att den staten har uppgifter om den enskilde  i sitt kriminalregister. Förordning (2022:773).
Avgift
23 §
Avgift skall tas ut
1. för att lämna ut uppgifter till enskilda enligt 21 § samt
2. för att lämna ut ett begränsat registerutdrag enligt 22 §
första stycket.
För avgiftens storlek m.m. gäller bestämmelserna i 20-24 §§
avgiftsförordningen (1992:191), varvid avgiftsklass A tillämpas. Förordning (2000:1194).
Utländska myndigheters rätt att få uppgifter
24 §
Uppgifter får lämnas ut med stöd av 11 § lagen (1998:620)
om belastningsregister när de behövs i sådan verksamhet som avses i 2 § första stycket 1-3 i nämnda lag. Uppgifter får lämnas ut i andra fall endast när det finns särskilda skäl.
Förordning (2000:720).
24 a §
Uppgifter ur belastningsregistret får, i fråga om den  som begäran gäller, lämnas på begäran av en utländsk myndighet  i enlighet med artikel 27.3 i Europaparlamentets och rådets  direktiv 2004/38/EG av den 29 april 2004 om unionsmedborgares  och deras familjemedlemmars rätt att fritt röra sig och  uppehålla sig inom medlemsstaternas territorier och om ändring  av förordning (EEG) nr 1612/68 och om upphävande av direktiven 
64/221/EEG, 68/360/EEG, 72/194/EEG, 73/148/EEG, 75/34/EEG, 
75/35/EEG, 90/364/EEG, 90/365/EEG och 93/96/EEG.
Uppgifter ur belastningsregistret ska, i fråga om den som  begäran gäller, lämnas på begäran av Europeiska  åklagarmyndigheten i enlighet med artikel 43 i rådets  förordning (EU) 2017/1939 av den 12 oktober 2017 om  genomförande av fördjupat samarbete om inrättande av  Europeiska åklagarmyndigheten. Förordning (2024:634).
24 b §
Med stöd av 11 § lagen (1998:620) om belastningsregister får sådana uppgifter ur belastningsregistret som anges i 16 d §
lämnas ut till en utländsk myndighet i enlighet med artikel 16.2 i Europaparlamentets och rådets förordning (EG) nr 1071/2009 av den 21 oktober 2009 om gemensamma regler beträffande de villkor som ska uppfyllas av personer som bedriver yrkesmässig trafik och om upphävande av rådets direktiv 96/26/EG. Förordning (2012:253).
24 c §
Uppgifter om någon som är medborgare i en annan medlemsstat inom Europeiska unionen och som förs in i belastningsregistret ska, när domen har vunnit laga kraft, snarast överföras till den eller de stater där den dömde är medborgare, i enlighet med rådets rambeslut 2009/315/RIF av den 26 februari 2009 om organisationen av medlemsstaternas utbyte av uppgifter ur kriminalregistret och uppgifternas innehåll.
Om uppgifter som avses i första stycket ändras eller gallras, ska den eller de stater som tagit emot uppgifterna underrättas om detta. Förordning (2012:768).
24 d §
Om en behörig centralmyndighet i en annan medlemsstat  inom Europeiska unionen begär uppgifter ur  belastningsregistret som ska användas i ett  brottmålsförfarande, ska uppgifterna lämnas ut i enlighet med  rådets rambeslut 2009/315/RIF av den 26 februari 2009 om  organisationen av medlemsstaternas utbyte av uppgifter ur  kriminalregistret och uppgifternas innehåll.
En uppgift som har förts in i registret med stöd av 4 a §  lagen (1998:620) om belastningsregister får dock inte lämnas  ut om Polismyndigheten har underrättats av en behörig  myndighet i den stat som har överfört uppgiften om att  uppgiften har gallrats i den staten. Förordning (2022:773).
24 e §
När uppgifter överförs med stöd av 24 c § ska utlämnandet förenas med villkoret att uppgifterna inte får vidarebefordras till en annan stat för något annat ändamål än att användas i ett brottmålsförfarande. Förordning (2012:768).
24 f §
När uppgifter om en dom som har förts in i belastningsregistret med stöd av 4 a § lagen (1998:620) om belastningsregister lämnas ut på begäran av en annan stat, ska den mottagande staten underrättas om eventuella villkor som begränsar möjligheten att använda uppgifterna och som har angetts av den stat där domen meddelades. Om uppgifterna ska användas i ett brottmålsförfarande, ska utlämnandet förenas med villkoret att uppgifterna endast får vidareanvändas inom ramen för ett sådant förfarande. Förordning (2012:768).
24 g §
Utöver i fall som avses i 6 § tredje stycket, 8 § och 9 §
första stycket lagen (1998:620) om belastningsregister, får följande uppgifter lämnas ut endast med stöd av 24 d § denna förordning:
1. en gärning som inte motsvarar brott enligt svensk lag eller en gärning som någon har begått innan han eller hon har fyllt femton år och som har förts in i belastningsregistret med stöd av 4 a § lagen om belastningsregister, och
2. namn på den registrerades föräldrar som har förts in i belastningsregistret med stöd av 2 § första stycket 14 denna förordning. Förordning (2012:768).
25 §
Om den som är medborgare i eller har hemvist i Danmark, Finland, Island eller Norge genom dom, beslut eller strafföreläggande har ålagts någon annan påföljd än böter, ska Polismyndigheten underrätta registreringsmyndigheten i den staten. Förordning (2014:1158).
25 a §
Ett svar på en begäran om utdrag ur belastningsregistret enligt 24 a § ska överföras snarast, dock senast inom två månader från den dag begäran kom in. Förordning (2012:252).
Vilka uppgifter som skall lämnas
Domstolar
26 §
En domstol ska, i fråga om den som på grund av en dom eller ett beslut ska registreras enligt 3 § 1-3 lagen
(1998:620) om belastningsregister, lämna sådana uppgifter till Polismyndigheten som anges i 2 § 1-11 och 13, 3 § 4, 4 §
och 9 § 3 denna förordning. En domstol ska också lämna sådana uppgifter till Polismyndigheten som krävs för gallring av belastningsregistret enligt 16 § 1-4 lagen om belastningsregister. Förordning (2014:1158).
27 §
En domstol ska, i fråga om den som på grund av en dom eller ett  beslut ska registreras enligt 3 §  5 lagen (1998:620) om  belastningsregister, lämna sådana uppgifter till  åklagarmyndigheten och Europeiska åklagarmyndigheten som anges  i 8 §  denna förordning. En domstol ska också lämna sådana  uppgifter till åklagarmyndigheten och Europeiska  åklagarmyndigheten som krävs för gallring enligt 16 §  6 lagen  om belastningsregister. Förordning (2024:634).
Departement och myndigheter
28 §
Regeringskansliet (Justitiedepartementet) ska, i fråga om den som på grund av en dom eller ett beslut ska registreras enligt 3 § 1 lagen (1998:620) om belastningsregister, lämna sådana uppgifter till Polismyndigheten som avses i 2 § 12 och 7 § 2 och 3 denna förordning. Förordning (2014:1158).
29 §
Regeringskansliet (Justitiedepartementet) ska, i fråga om den som ska registreras enligt 4 § 2 lagen (1998:620) om belastningsregister, lämna sådana uppgifter till Polismyndigheten som anges i 2 § 2 och 3 denna förordning.
Förordning (2014:1158).
30 §
Kriminalvården ska, i fråga om den som på grund av en dom  eller ett beslut ska registreras enligt 3 § 1 och 2 lagen 
(1998:620) om belastningsregister, lämna sådana uppgifter till  Polismyndigheten som anges i 3 §, 4 § 2 och 3, 4 a och 9 §§  denna förordning. Förordning (2020:796).
31 §
En åklagarmyndighet ska, i fråga om den som ska registreras på grund av ett strafföreläggande enligt 3 § 1 eller ett beslut enligt 3 § 4 eller 5 lagen (1998:620) om belastningsregister, lämna sådana uppgifter till Polismyndigheten som anges i 2 § 2 och 3 samt 8 § denna förordning. En åklagarmyndighet ska också lämna sådana uppgifter till Polismyndigheten som krävs för gallring av registret enligt 16 § 5 och 6 lagen om belastningsregister.
Förordning (2014:1158).
32 §
Tullverket ska, i fråga om den som på grund av ett  föreläggande av ordningsbot eller ett strafföreläggande ska  registreras enligt 3 § 1 lagen (1998:620) om  belastningsregister, lämna sådana uppgifter till  Polismyndigheten som anges i 2 § 2 och 3 denna förordning.
Tullverket ska också, i fråga om den som på grund av en  åtalsunderlåtelse ska registreras enligt 3 § 4 lagen om  belastningsregister, lämna sådana uppgifter till  Polismyndigheten som anges i 2 § 2 och 3 denna förordning.  Myndigheten ska också lämna sådana uppgifter till  Polismyndigheten som krävs för gallring av registret enligt 
16 § 5 lagen om belastningsregister. Förordning (2024:771).
33 §
Har upphävts genom förordning (2014:1158).
34 §
Statens institutionsstyrelse ska, i fråga om den som på grund av en dom ska registreras enligt 3 § 1 lagen (1998:620)
om belastningsregister, lämna sådana uppgifter till Polismyndigheten som anges i 5 § denna förordning.
Förordning (2014:1158).
35 §
En chefsöverläkare eller en annan läkare som har förordnats att fullgöra viss del av chefsöverläkarens åligganden eller en verksamhetschef ska, i fråga om den som på grund av en dom ska registreras enligt 3 § 1 lagen
(1998:620) om belastningsregister, lämna sådana uppgifter till Polismyndigheten som anges i 6 § denna förordning.
Förordning (2014:1158).
Ansvar för lämnade uppgifter
36 §
Den myndighet som har lämnat uppgifter till Polismyndigheten enligt denna förordning ansvarar för att uppgifterna är riktiga.
Felaktigheter eller ofullständigheter i uppgifter som avses i 26-32, 34 och 35 §§ ska rättas på det sätt som Polismyndigheten bestämmer efter samråd med den berörda myndigheten. Förordning (2014:1158).
37 §
Den som i offentlig anställning tar del av uppgifter ur belastningsregistret och misstänker att registrets innehåll är oriktigt, ska genast anmäla det till Polismyndigheten.
Förordning (2014:1158).
Rätt att meddela föreskrifter
38 §
Polismyndigheten får, efter samråd med berörda myndigheter, meddela de föreskrifter som behövs för verkställigheten av denna förordning.
Förordning (2014:1158).
39 §
Har upphävts genom förordning (2022:828).
Skyldighet att hämta in uppgifter ur belastningsregistret
40 §
Uppgifter ur belastningsregistret ska inhämtas innan  någon
1. döms till fängelse, villkorlig dom, skyddstillsyn,  ungdomsövervakning eller sluten ungdomsvård,
2. överlämnas till rättspsykiatrisk vård eller, om fängelse är  föreskrivet för brottet, till vård enligt lagen (1988:870) om  vård av missbrukare i vissa fall, eller
3. åläggs förvandlingsstraff.
Förordning (2020:796).
Inhämtande av uppgifter med stöd av rådets rambeslut 2009/315/RIF
41 §
En svensk myndighet som har rätt att få uppgifter ur  belastningsregistret enligt lagen (1998:620) om  belastningsregister eller denna förordning får begära  uppgifter ur
1. en annan medlemsstats kriminalregister med stöd av rådets  rambeslut 2009/315/RIF av den 26 februari 2009 om  organisationen av medlemsstaternas utbyte av uppgifter ur  kriminalregistret och uppgifternas innehåll, eller
2. Förenade kungarikets kriminalregister med stöd av avtalet  om handel och samarbete mellan Europeiska unionen och  Europeiska atomenergigemenskapen, å ena sidan, och Förenade  konungariket Storbritannien och Nordirland, å andra sidan.
En sådan begäran ska göras till Polismyndigheten och innehålla  uppgift om för vilket ändamål uppgifterna begärs.
Polismyndigheten ska inhämta uppgifterna och vidarebefordra  dessa till den myndighet som begärt dem. Förordning (2022:773).
Övergångsbestämmelser
2000:683
Denna förordning träder i kraft den 1 oktober 2000. För uppgift som har antecknats före ikraftträdandet gäller äldre bestämmelser.
2000:1280
1. Denna förordning träder i kraft den 1 januari 2001.
2. I fråga om brott mot tullagen (1994:1550) och mot lagen
(1960:418) om straff för varusmuggling gäller 14 § i sin äldre lydelse.
2013:657
1. Denna förordning träder i kraft den 1 september 2013.
2. Äldre föreskrifter gäller i fråga om ärenden som avser upphävande av allmän domstols beslut om utvisning på grund av brott och som har kommit in till regeringen före ikraftträdandet.
2014:193
1. Denna förordning träder i kraft den 1 maj 2014.
2. Vid tillämpning av 2 § 6 ska med beslut som där nämns likställas motsvarande beslut enligt äldre bestämmelser.
2016:334
1. Denna förordning träder i kraft den 1 maj 2016.
2. Äldre bestämmelser gäller fortfarande i fråga om brott mot  tullagen (2000:1281), som begåtts före ikraftträdandet.
2018:1479
1. Denna förordning träder i kraft den 1 januari 2019.
2. Förordningen tillämpas även på ansökningar om licens  enligt spellagen (2018:1138) som lämnas in till  Lotteriinspektionen efter den 1 augusti 2018 och som avser  tid efter den 1 januari 2019. Det som föreskrivs om  Spelinspektionen ska då gälla för Lotteriinspektionen.
3. Äldre bestämmelser gäller fortfarande för beslut enligt  kasinolagen (1999:355) och lotterilagen (1994:1000) som har  meddelats före ikraftträdandet. Det som föreskrivs om  Lotteriinspektionen ska då gälla för Spelinspektionen.
2020:1041
1. Denna förordning träder i kraft den 1 januari 2021.
2. Äldre bestämmelser gäller fortfarande för aktiebolag och  ekonomiska föreningar som omfattas av punkt 2 och 3 i  ikraftträdande- och övergångsbestämmelserna till lagen 
(2020:1026) om upphävande av lagen (2004:299) om  inlåningsverksamhet.
2021:522
1. Denna förordning träder i kraft den 1 juli 2021.
2. Vid tillämpning av 12 § andra stycket och 12 a § första  stycket ska det som föreskrivs om uppgifter om brott mot 
4 kap. 18 § fastighetsmäklarlagen (2021:516) gälla även  uppgifter om motsvarande brott enligt äldre bestämmelser.
2023:710
1. Denna förordning träder i kraft den 1 januari 2024.
2. För ärenden om godkännande av en sökande enligt den  upphävda lagen (2013:311) om valfrihetssystem i fråga om  tjänster för elektronisk identifiering gäller 16 e § i den  äldre lydelsen.
2025:478
1. Denna förordning träder i kraft den 1 juli 2025.
2. Äldre bestämmelser gäller dock fortfarande för företag som  omfattas av punkt 2 i ikraftträdande- och  övergångsbestämmelserna till lagen (2025:596) om upphävande av  lagen (2014:275) om viss verksamhet med konsumentkrediter.
Förordning (2025:693).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.