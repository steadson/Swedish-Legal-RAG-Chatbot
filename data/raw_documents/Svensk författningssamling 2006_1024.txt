Title: Förordning (2006:1024) om omstruktureringsstöd till sockerproducenter
SFS Number: Svensk författningssamling 2006:1024
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20061024-om-omstruktureringsstod_sfs-2006-1024/
Source Link: http://rkrattsbaser.gov.se/sfst?bet=2006:1024
Amendment Register Link: http://rkrattsbaser.gov.se/sfsr?bet=2006:1024
Ministry/Authority: Landsbygds- och infrastrukturdepartementet RSL
Issued: 2006-06-29
Metadata: {"Utfärdad": "2006-06-29", "Ändrad": "t.o.m. SFS 2018:1018"}

==================================================

Förordning (2006:1024) om omstruktureringsstöd till sockerproducenter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:1024
Departement/myndighet
:   
Landsbygds- och infrastrukturdepartementet RSL
Utfärdad
:   
2006-06-29
Ändrad
:   
t.o.m. SFS 2018:1018
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens tillämpningsområde
1 §
Denna förordning kompletterar rådets förordning (EG) nr 320/2006 av den 20 februari 2006 om inrättande av en tillfällig ordning för omstrukturering av sockerindustrin i gemenskapen och om ändring av förordning (EG) nr 1290/2005 om finansieringen av den gemensamma jordbrukspolitiken och kommissionens förordning (EG) nr 968/2006 av den 27 juni 2006 om fastställande av tillämpningsföreskrifter för rådets förordning (EG) nr 320/2006 om inrättande av en tillfällig ordning för omstrukturering av sockerindustrin i gemenskapen.
Förordning (2010:280).
Förfarandet i stödärenden
2 §
Ansökan om stöd enligt denna förordning skall ges in till Statens jordbruksverk.
Jordbruksverket får meddela föreskrifter om ansökan om stöd enligt denna förordning.
3 §
Jordbruksverket prövar ärenden om stöd enligt denna förordning.
Stödet betalas ut av Jordbruksverket.
Villkor för stöd
4 §
Utöver vad som följer av artikel 3.3 i rådets förordning
(EG) nr 320/2006 ska företag som får stöd enligt artikel 3.1 i samma förordning se till att byggnader som använts i verksamheten avlägsnas och att de fastigheter som verksamheten bedrivits på återställs i byggbart skick.
Kraven ska vara uppfyllda senast vid utgången av september 2011.
Jordbruksverket får bevilja dispens från vad som föreskrivs i första stycket. Förordning (2010:280).
5 §
Av det totala omstruktureringsstödet enligt artikel 3.1 i rådets förordning (EG) nr 320/2006 ska 10 procent ges till odlare och maskinentreprenörer enligt artikel 3.6 i samma förordning.
Den tidsperiod som avses i artikel 3.6 i rådets förordning (EG)
nr 320/2006 ska vara regleringsåret 2007/08.
Förordning (2008:802).
6 §
Stöd enligt 5 § får i mån av tillgång på medel lämnas i form av ersättning för indragna sockerkvoter samt ersättning för värdeförluster för maskiner som helt eller delvis tagits ur användning till följd av omstruktureringen.
Av det totala stödet enligt första stycket ska 60 procent ges till odlare och 40 procent till maskinentreprenörer.
Jordbruksverket får meddela ytterligare föreskrifter om beräkning av stöd enligt första stycket.
Förordning (2008:802).
7 §
Jordbruksverket får till komplettering och för verkställighet av rådets förordning (EG) nr 320/2006 meddela ytterligare föreskrifter om stöd enligt denna förordning.
Tillsyn m.m.
8 §
Tillsyn över efterlevnaden av rådets förordning (EG) nr 320/2006, kommissionens förordning (EG) nr 968/2006 och av denna förordning utövas av Jordbruksverket.
Jordbruksverket utför de uppgifter som avses i artikel 5.4 i rådets förordning (EG) nr 320/2006. Förordning (2010:280).
9 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:1018).
10 §
Jordbruksverket ska fullgöra de rapporteringsskyldigheter som föreskrivs i artikel 24 i kommissionens förordning (EG) nr 968/2006 när det gäller de stöd som lämnas enligt denna förordning. Förordning (2010:280).
Övergångsbestämmelser
2008:802
Denna förordning träder i kraft den 15 november 2008. Äldre bestämmelser gäller fortfarande för avtal som har ingåtts före den 1 oktober 2007.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.