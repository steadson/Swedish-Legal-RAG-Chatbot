Title: Lag (1975:1083) om uppgiftsskyldighet rörande mottagande av olja
SFS Number: Svensk författningssamling 1975:1083
URL: https://www.riksdagen.se/sv/dokument-och-lagar/dokument/svensk-forfattningssamling/lag-19751083-om-uppgiftsskyldighet-rorande_sfs-1975-1083/
Source Link: http://rkrattsbaser.gov.se/sfst?bet=1975:1083
Amendment Register Link: http://rkrattsbaser.gov.se/sfsr?bet=1975:1083
Ministry/Authority: Justitiedepartementet L3
Issued: 1975-12-04
Metadata: {"Utfärdad": "1975-12-04", "Ändrad": "t.o.m. SFS 2018:1858"}

==================================================

Lag (1975:1083) om uppgiftsskyldighet rörande mottagande av olja
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1975:1083
Departement/myndighet
:   
Justitiedepartementet L3
Utfärdad
:   
1975-12-04
Ändrad
:   
t.o.m. SFS 2018:1858
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna lag avses med
olja: råolja och eldningsolja,
råolja: varje flytande kolväteblandning som förekommer i naturligt tillstånd i jorden, oberoende av om den är behandlad för att bli lämplig för transport, och råoljor från vilka vissa destillationsprodukter har avlägsnats (ibland benämnda "topped crudes") eller till vilka har tillsatts vissa destillationsprodukter (ibland benämnda "spiked crudes" eller
"reconstituted crudes"),
eldningsolja: tunga destillat eller rester av råolja eller blandningar av sådana produkter, som är avsedda för användning som bränsle för framställning av värme eller kraft och som är av en kvalitet som motsvarar den som den 18 december 1971 av American Society for Testing and Materials betecknades eldningsolja nr 4 (beteckning D 396-69) eller tjockare,
1992 års fondkonvention: 1992 års internationella konvention om upprättandet av en internationell fond för ersättning av skada orsakad av förorening genom olja,
2003 års fondprotokoll: 2003 års protokoll till 1992 års internationella konvention om upprättandet av en internationell fond för ersättning av skada orsakad av förorening genom olja.
Lag (2005:254)
.
2 §
Den som under ett visst kalenderår i en svensk hamn eller i en annan i Sverige belägen anläggning har tagit emot sammanlagt mer än 150 000 ton olja som har transporterats sjöledes till hamnen eller anläggningen skall senast den 1 mars året därpå lämna Sjöfartsverket uppgifter om den mottagna oljemängden.
Med olja som har transporterats sjöledes till anläggningen jämställs olja som har transporterats till anläggningen från utlandet på annat sätt än sjöledes, om oljan dessförinnan har varit föremål för sjötransport och inte därefter har tagits emot i en hamn eller anläggning belägen i en stat som har tillträtt 1992 års fondkonvention eller 2003 års fondprotokoll.
Lag (2005:254)
.
3 §
Uppgiftsskyldighet föreligger även för den som på sätt sägs i 2 §
under visst kalenderår har mottagit högst 150 000 ton olja, om den oljemängd som han har mottagit tillsammans med den oljemängd som på samma sätt under samma år har mottagits av dotterbolag eller annan gemensamt kontrollerad enhet uppgår till mer än 150 000 ton.
Lag
(1982:277)
.
4 §
Efter anmaning av sjöfartsverket är envar som under visst kalenderår har mottagit olja skyldig att lämna uppgift om den oljemängd som han har mottagit under året.
Lag (1982:277)
.
5 §
Den som uppsåtligen eller av oaktsamhet lämnar  oriktig uppgift döms till böter, om gärningen inte är belagd  med straff i brottsbalken. Allmänt åtal får väckas endast  efter anmälan från Sjöfartsverket.
Sjöfartsverket får förelägga uppgiftsskyldig vid vite att  lämna uppgifter inom en viss tid.
Lag (2018:1858)
.
6 §
Har upphävts genom
lag (1980:231)
.
7 §
Beslut enligt denna lag får överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2013:88)
.
Övergångsbestämmelser
1982:277
Denna lag träder i kraft den 1 juli 1982. I fråga om uppgiftsskyldighet rörande olja som har mottagits före den 1 januari 1982 gäller dock äldre bestämmelser.
2013:88
1. Denna lag träder i kraft den 1 juli 2013.
2. Äldre föreskrifter gäller för beslut som har meddelats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.