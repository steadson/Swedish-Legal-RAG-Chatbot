Title: Kungl. Maj:ts Cirkulär (1973:874)
om Sveriges tillträde till europeiska konventionen den 7 juni
1968 om
avskaffande av legalisering av handlingar som utfärdas av
diplomatiska
eller konsulära tjänstemän
SFS Number: Svensk författningssamling 1973:874
URL: https://www.riksdagen.se/sv/dokument-och-lagar/dokument/svensk-forfattningssamling/kungl-majts-cirkular-1973874om-sveriges_sfs-1973-874/
Source Link: http://rkrattsbaser.gov.se/sfst?bet=1973:874
Amendment Register Link: http://rkrattsbaser.gov.se/sfsr?bet=1973:874
Ministry/Authority: Utrikesdepartementet UDR
Issued: 1973-10-26
Metadata: {"Utfärdad": "1973-10-26"}

==================================================

Kungl. Maj:ts Cirkulär (1973:874)
om Sveriges tillträde till europeiska konventionen den 7 juni
1968 om
avskaffande av legalisering av handlingar som utfärdas av
diplomatiska
eller konsulära tjänstemän
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1973:874
Departement/myndighet
:   
Utrikesdepartementet UDR
Utfärdad
:   
1973-10-26
Ändringsregister
:
SFSR (Regeringskansliet)
Källa
:
Fulltext (Regeringskansliet)
Europeiska konventionen den 7 juni 1968 om avskaffande av legalisering av handlingar som utfärdas av diplomatiska eller konsulära tjänstemän träder för Sveriges del i kraft den 28 december 1973.
Konventionen föreskriver, att fördragsslutande stat skall undantaga från legalisering handling, som i tjänsten upprättats av en diplomatisk eller konsulär tjänsteman från en fördragsslutande stat för att företes inför myndighet tillhörande annan fördragsslutande stat. Detsamma skall gälla av diplomatisk eller konsulär tjänsteman utfärdade officiella intyg samt namnbestyrkanden.
Med legalisering förstås i konventionen ett intygande av riktigheten av namnunderskrift på en handling och den egenskap vari den som undertecknat handlingen uppträtt samt, i förekommande fall, äktheten av sigill eller stämpel som åsatts handlingen.
I händelse av tvist om äktheten av en handling som omfattas av konventionen kan frågan härom underställas den fördragsslutande stat från vilken handlingen härrör för uttalande. Ersättning för avgift eller kostnad utgår icke för ett i anledning därav lämnat meddelande.
Utrikesdepartementet skall förmedla och mottaga framställningar som här avses.
Konventionen har, förutom av Sverige, biträtts av följande stater:
Cypern, Frankrike, Italien, Liechtenstein, Nederländerna, Schweiz, Storbritannien, Förbundsrepubliken Tyskland samt Österrike.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.