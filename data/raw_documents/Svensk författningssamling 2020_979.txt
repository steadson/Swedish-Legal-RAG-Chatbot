Title: Förordning (2020:979) om tillfälligt förbud mot besök i särskilda boendeformer för äldre för att förhindra spridningen av sjukdomen covid-19
SFS Number: Svensk författningssamling 2020:979
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020979-om-tillfalligt-forbud-mot_sfs-2020-979/
Source Link: http://rkrattsbaser.gov.se/sfst?bet=2020:979
Amendment Register Link: http://rkrattsbaser.gov.se/sfsr?bet=2020:979
Ministry/Authority: Socialdepartementet
Issued: 2020-11-19
Metadata: {"Utfärdad": "2020-11-19", "Ändrad": "t.o.m. SFS 2021:91"}

==================================================

Förordning (2020:979) om tillfälligt förbud mot besök i särskilda boendeformer för äldre för att förhindra spridningen av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:979
Departement/myndighet
:   
Socialdepartementet
Utfärdad
:   
2020-11-19
Ändrad
:   
t.o.m. SFS 2021:91
Tidsbestämd
: 
2021-06-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som syftar till  att förhindra spridning av sjukdomen covid-19 till personer  som vistas i vissa boenden för äldre.
Förordningen är meddelad med stöd av 16 kap. 10 §  socialtjänstlagen (2001:453).
2 §
Folkhälsomyndigheten får meddela föreskrifter om att besök  till den som bor i en sådan boendeform som avses i 5 kap. 5 §  andra eller tredje stycket socialtjänstlagen (2001:453) eller  i motsvarande boendeform i 7 kap. 1 § första stycket 2 samma  lag ska vara förbjudet om det behövs för att förhindra  spridning av sjukdomen covid-19. Sådana föreskrifter får avse  hela landet, ett län eller delar av ett län.
Ett sådant förbud mot besök som avses i första stycket ska  inte gälla den som i sin yrkesutövning har behov av att vistas  i ett sådant boende.
3 §
En person under 18 år får, trots ett sådant förbud mot  besök som avses i 2 §, besöka en förälder eller någon annan  som han eller hon varaktigt bor eller tidigare bott  tillsammans med. Detta gäller dock endast om den  verksamhetsansvarige bedömer att risken för spridning av  sjukdomen covid-19 är liten i boendet.
4 §
Den verksamhetsansvarige för ett boende får i det enskilda  fallet medge undantag från ett sådant förbud mot besök som  avses i 2 §. Undantag får beviljas om besöket görs för att  bryta en separation mellan makar, sambor eller registrerade  partner eller om det annars finns särskilda omständigheter.  Undantag får dock medges endast om den verksamhetsansvarige  bedömer att risken för spridning av sjukdomen covid-19 är  liten i boendet.
5 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.