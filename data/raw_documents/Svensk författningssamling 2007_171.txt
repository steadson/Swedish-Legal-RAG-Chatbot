Title: Lag (2007:171) om registerkontroll av personal vid vissa boenden som tar emot barn
SFS Number: Svensk författningssamling 2007:171
URL: https://www.riksdagen.se/sv/dokument-och-lagar/dokument/svensk-forfattningssamling/lag-2007171-om-registerkontroll-av-personal-vid_sfs-2007-171/
Source Link: http://rkrattsbaser.gov.se/sfst?bet=2007:171
Amendment Register Link: http://rkrattsbaser.gov.se/sfsr?bet=2007:171
Ministry/Authority: Socialdepartementet
Issued: 2007-04-19
Metadata: {"Utfärdad": "2007-04-19", "Ändrad": "t.o.m. SFS 2025:433"}

==================================================

Lag (2007:171) om registerkontroll av personal vid vissa boenden som tar emot barn
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:171
Departement/myndighet
:   
Socialdepartementet
Utfärdad
:   
2007-04-19
Ändrad
:   
t.o.m. SFS 2025:433
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Hem för vård eller boende, stödboenden eller skyddade  boenden enligt 9 kap. socialtjänstlagen (2025:400) som tar  emot barn får inte anställa någon om inte kontroll gjorts av  register som förs enligt lagen (1998:620) om  belastningsregister och lagen (1998:621) om misstankeregister  avseende honom eller henne. Detsamma ska gälla den som, utan  att det innebär anställning, erbjuds uppdrag,  praktiktjänstgöring, volontärarbete eller liknande vid ett  sådant hem under omständigheter liknande dem som förekommer  vid en anställning inom verksamheten.
Den som erbjuds en anställning, uppdrag, praktiktjänstgöring,  volontärarbete eller liknande vid ett sådant hem för vård  eller boende, ett sådant stödboende eller ett sådant skyddat  boende som sägs i första stycket, ska till den som erbjuder  anställningen lämna utdrag ur belastningsregistret och  misstankeregistret.
Skyldigheten att lämna utdrag ur register gäller dock inte om  den som erbjuder anställningen, uppdraget,  praktiktjänstgöringen, volontärarbetet eller liknande själv  inhämtar utdraget.
Utdraget ska vara högst sex månader gammalt. I lagen om  belastningsregister och lagen om misstankeregister finns  bestämmelser om att regeringen får meddela föreskrifter om  innehållet i sådana utdrag.
Lag (2025:433)
.
2 §
Trots bestämmelsen i 1 § får den som inom sex månader  erbjuds en förnyad anställning hos samma arbetsgivare eller en  förnyad möjlighet att på annat sätt delta i verksamheten  anställas, anlitas eller erbjudas arbete, uppdrag,  praktiktjänstgöring, volontärarbete eller liknande utan att en  registerkontroll enligt 1 § första stycket utförs. I sådana  fall behöver den enskilde inte heller lämna registerutdrag  enligt 1 § andra stycket.
Lag (2024:87)
.
3 §
På begäran av den som lämnat ett registerutdrag ska det  återlämnas i original. Ett utdrag eller en kopia av  registerutdraget ska dock bevaras under minst två år från det  att anställningen, uppdraget, praktiktjänstgöringen,  volontärarbetet eller liknande påbörjades.
Lag (2024:87)
.
4 §
I 28 kap. 13 § socialtjänstlagen (2025:400) finns  bestämmelser om förbud att driva stödboende, skyddat boende  eller hem för vård eller boende på grund av underlåtenhet att  göra registerkontroll enligt 1 §.
Lag (2025:433)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.