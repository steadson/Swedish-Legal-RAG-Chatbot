Title: Utlänningsdataförordning (2016:30)
SFS Number: Svensk författningssamling 2016:30
URL: https://www.riksdagen.se/sv/dokument-och-lagar/dokument/svensk-forfattningssamling/utlanningsdataforordning-201630_sfs-2016-30/
Source Link: http://rkrattsbaser.gov.se/sfst?bet=2016:30
Amendment Register Link: http://rkrattsbaser.gov.se/sfsr?bet=2016:30
Ministry/Authority: Justitiedepartementet L7
Issued: 2016-02-04
Metadata: {"Utfärdad": "2016-02-04", "Ändrad": "t.o.m. SFS 2025:147"}

==================================================

Utlänningsdataförordning (2016:30)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:30
Departement/myndighet
:   
Justitiedepartementet L7
Utfärdad
:   
2016-02-04
Ändrad
:   
t.o.m. SFS 2025:147
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmän bestämmelse
1 §
I denna förordning finns kompletterande föreskrifter om  sådan behandling av personuppgifter som omfattas av  utlänningsdatalagen (2016:27).
De uttryck som används i denna förordning har samma innebörd  och tillämpningsområde som i lagen.
Migrationsverkets register över fingeravtryck och  fotografier
2 §
Migrationsverkets register över fingeravtryck och  fotografier får endast innehålla fingeravtryck och  fotografier samt uppgifter om den registrerades namn, person-  eller samordningsnummer, födelsetid, kön, medborgarskap eller  annan identifieringsuppgift.
3 §
En uppgift i Migrationsverkets register över fingeravtryck  och fotografier ska gallras när den registrerade blir svensk  medborgare. I andra fall ska uppgiften gallras senast tio år  efter det att den registrerades. En uppgift som tas med stöd  av 9 kap. 8 § första stycket 4 utlänningslagen (2005:716) ska  dock gallras senast sex år efter det att uppgiften  registrerades om inte den registrerade blir svensk medborgare  innan dess. Förordning (2021:393).
Tillgången till personuppgifter
4 §
För tilldelning av behörighet för tillgång till  personuppgifter ska det särskilt beaktas att det, utöver  behovet av uppgifterna, ställs krav på utbildning och  erfarenhet.
5 §
Migrationsverket får meddela närmare föreskrifter om  tillgången till personuppgifter för personer som är verksamma  inom myndigheten.
Migrationsverket får även, efter att ha gett  Regeringskansliet (Utrikesdepartementet) tillfälle att yttra  sig, meddela närmare föreskrifter om tillgången till  personuppgifter som behandlas av utlandsmyndigheterna under  Migrationsverkets personuppgiftsansvar enligt 9 § andra  meningen utlänningsdatalagen (2016:27).
6 §
Polismyndigheten får meddela närmare föreskrifter om  tillgången till personuppgifter för personer som är verksamma  inom myndigheten.
7 §
Migrationsverket, Polismyndigheten och  utlandsmyndigheterna ansvarar för att det inom den egna  myndigheten finns rutiner för tilldelning, förändring,  borttagning och regelbunden uppföljning av behörigheter för  tillgång till personuppgifter. Migrationsverket ansvarar  också för att det finns sådana rutiner hos  utlandsmyndigheterna för den behandling av personuppgifter  som sker under Migrationsverkets personuppgiftsansvar enligt 
9 § andra meningen utlänningsdatalagen (2016:27).
Direktåtkomst
8 §
Direktåtkomst till personuppgifter hos Migrationsverket  enligt 19 § utlänningsdatalagen (2016:27) får medges endast i  den utsträckning som anges i 9-13 §§.
9 §
Polismyndighetens direktåtkomst ska begränsas till de  personuppgifter som myndigheten behöver för de ändamål som  anges i 11 § 1-4 och 15 § andra stycket 2, 6 och 
7 utlänningsdatalagen (2016:27). Förordning (2025:147).
10 §
Utlandsmyndigheternas direktåtkomst ska begränsas till  de personuppgifter som myndigheterna behöver för de ändamål  som anges i 11 § 1 utlänningsdatalagen (2016:27).
11 §
Säkerhetspolisens direktåtkomst ska begränsas till de  personuppgifter som myndigheten behöver för att fullgöra  sådana uppgifter som avses i 2 kap. 1 § 1 a och b, 2, 3 a och  c och 4 lagen (2019:1182) om Säkerhetspolisens behandling av  personuppgifter. Direktåtkomsten för att fullgöra uppgifterna  i 2 kap. 1 § 2 lagen om Säkerhetspolisens behandling av  personuppgifter gäller enbart sådana brott som avses i 2 kap. 
1 § 1 a och b samma lag. Förordning (2020:326).
12 §
Försäkringskassans och Pensionsmyndighetens direktåtkomst  ska begränsas till de personuppgifter som myndigheterna  behöver i sin verksamhet som underlag för att bedöma eller  fastställa en förmån, en ersättning eller ett annat stöd åt en  enskild eller som behövs i ett ärende om motsvarande stöd.
Direktåtkomsten får endast avse uppgift om
1. namn, personnummer och i förekommande fall  samordningsnummer,
2. bevis om uppehållstillstånd, arbetstillstånd, uppehållsrätt  eller uppehållsstatus,
3. dag för beslut om uppehållstillstånd, arbetstillstånd,  uppehållsstatus eller utfärdande av uppehållskort och uppgift  om varje period som uppehållstillstånd eller arbetstillstånd  har beviljats för eller uppehållskort eller bevis om  uppehållsstatus har utfärdats för,
4. inresedatum,
5. datum för ansökan om uppehållstillstånd, arbetstillstånd,  uppehållskort eller uppehållsstatus,
6. särskilt bevis enligt 5 kap. 4 § tredje stycket  utlänningsförordningen (2006:97),
7. att uppehållstillstånd har beviljats den enskilde som  flykting enligt 4 kap. 1 § eller alternativt skyddsbehövande  enligt 4 kap. 2 § utlänningslagen (2005:716) eller motsvarande  äldre bestämmelser,
8. att statusförklaring har beviljats enligt 4 kap. 3 c §  utlänningslagen eller motsvarande äldre bestämmelser,
9. att uppehållstillstånd har beviljats den enskilde för  studier eller som familjemedlem till en sådan person, och
10. beslut om återkallelse av uppehållstillstånd eller  arbetstillstånd, uppgift om från och med vilket datum  uppehållstillstånd eller arbetstillstånd har återkallats och  uppgift om vilket datum beslut om återkallelse av  uppehållstillstånd eller arbetstillstånd har fått laga kraft.
Förordning (2021:803).
13 §
Skatteverkets direktåtkomst ska begränsas till de  personuppgifter som myndigheten behöver för handläggning av  en ansökan om identitetskort enligt lagen (2015:899) om  identitetskort för folkbokförda i Sverige.
Direktåtkomsten får endast avse uppgift om
1. namn och personnummer,
2. längd,
3. fotografi,
4. underskrift,
5. typ av resehandling, resehandlingens nummer och  giltighetstid, och
6. bevis om uppehållstillstånd.
14 §
Migrationsverket får meddela
1. ytterligare föreskrifter om begränsningar av möjligheterna  att lämna ut personuppgifter genom direktåtkomst, och
2. föreskrifter om vad som krävs i fråga om behörighet och  säkerhet för att direktåtkomst till personuppgifter hos  Migrationsverket ska kunna medges de myndigheter som anges i 
19 § utlänningsdatalagen (2016:27). Direktåtkomst till  uppgifterna får inte medges innan Migrationsverket har  försäkrat sig om att den mottagande myndigheten uppfyller  uppställda krav på behörighet och säkerhet.
Överföring av personuppgifter till tredjeland
15 §
Personuppgifter som behandlas för ändamål som anges i 12 
§ 1 utlänningsdatalagen (2016:27) får föras över till  tredjeland endast om uppgifterna inte direkt pekar ut den  registrerade.
Avskiljande
16 §
Migrationsverket får, efter att ha gett  Regeringskansliet (Utrikesdepartementet) tillfälle att yttra  sig, meddela föreskrifter om avskiljande av personuppgifter  som behandlas av utlandsmyndigheterna under Migrationsverkets  personuppgiftsansvar enligt 9 § andra meningen  utlänningsdatalagen (2016:27).
Säkerhetsåtgärder
17 §
Migrationsverket får, efter att ha gett  Regeringskansliet (Utrikesdepartementet) tillfälle att yttra  sig, meddela föreskrifter om säkerhetsåtgärder till skydd för  personuppgifter som behandlas av utlandsmyndigheterna under  Migrationsverkets personuppgiftsansvar enligt 9 § andra  meningen utlänningsdatalagen (2016:27).
Övriga bestämmelser
18 §
Migrationsverket får meddela ytterligare föreskrifter om  verkställighet av utlänningsdatalagen (2016:27) och denna  förordning inom verkets ansvarsområde.
19 §
Polismyndigheten får meddela ytterligare föreskrifter om  verkställighet av utlänningsdatalagen (2016:27) och denna  förordning inom myndighetens ansvarsområde.
20 §
Innan Migrationsverket eller Polismyndigheten meddelar  föreskrifter med stöd av denna förordning i frågor som berör  särskilda risker för intrång i den personliga integriteten,  ska myndigheten ge Integritetsskyddsmyndigheten tillfälle att  yttra sig. Förordning (2020:1136).
Övergångsbestämmelser
2021:803
1. Denna förordning träder i kraft den 20 juli 2021.
2. Äldre föreskrifter gäller fortfarande för uppgift om att  uppehållstillstånd har beviljats en enskild som övrig  skyddsbehövande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.