Title: Förordning (1971:933) om rättsstatistiken
SFS Number: Svensk författningssamling 1971:933
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1971933-om-rattsstatistiken_sfs-1971-933/
Source Link: http://rkrattsbaser.gov.se/sfst?bet=1971:933
Amendment Register Link: http://rkrattsbaser.gov.se/sfsr?bet=1971:933
Ministry/Authority: Justitiedepartementet L5
Issued: 1971-12-03
Metadata: {"Utfärdad": "1971-12-03", "Ändrad": "t.o.m. SFS 2022:826"}

==================================================

Förordning (1971:933) om rättsstatistiken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1971:933
Departement/myndighet
:   
Justitiedepartementet L5
Utfärdad
:   
1971-12-03
Ändrad
:   
t.o.m. SFS 2022:826
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Uppgifter till rättsstatistiken ska utöver vad som följer  av 4 § lämnas enligt följande.
Uppgifter lämnas av             Föreskrifter meddelas av
1. Tingsrätterna,               Domstolsverket
hovrätterna,  Högsta domstolen,  Rättshjälpsmyndigheten,  Rättshjälpsnämnden,  Transportstyrelsen
2. Allmänna åklagarna	        Åklagarmyndigheten
3. Kriminalvården	        Kriminalvården
4. Polismyndigheten	        Polismyndigheten
5. Tullverket	                Tullverket
Förordning (2022:826).
2 §
Domstolsverket, Åklagarmyndigheten, Kriminalvården,  Polismyndigheten och Tullverket får, efter att ha gett  Brottsförebyggande rådet tillfälle att yttra sig, meddela  föreskrifter om formulär och anvisningar för  uppgiftsskyldighetens fullgörande.
Uppgifter ska lämnas till den myndighet som anges i  anvisningarna. Förordning (2022:826).
3 §
De närmare uppgifter som behövs om inteckningar och inskrivningar av nyttjanderätt, servitut och rätt till elektrisk kraft skall hämtas ur de exemplar av dagböckerna över ifrågavarande ärenden som sänts till Riksarkivet.
Första stycket gäller icke uppgifter om inteckningar och inskrivningar som förts in i inskrivningsregister. Förordning (1975:1123).
4 §
Om uppgifter till rättsstatistiken finns särskilda  bestämmelser i förordningen (1970:517) om rättsväsendets  informationssystem, strafföreläggandekungörelsen (1970:60) och  ordningsbotskungörelsen (1968:199). Förordning (2022:826).
5 §
Om Brottsförebyggande rådet misstänker att en uppgift som  har lämnats till rättsstatistiken är oriktig eller  ofullständig, ska myndigheten anmäla misstanken till den  myndighet som har lämnat uppgiften. Förordning (2022:826).
Övergångsbestämmelser
1971:933
Denna kungörelse träder i kraft den 1 januari 1972, då kungörelsen
(1948:710) angående rättsstatistiken och kungörelsen (1951:82) angående viss begränsning av rättsstatistiken skall upphöra att gälla.
1981:1014
Denna förordning träder i kraft den 1 januari 1982. I mål eller ärende som handläggs av överexekutor efter ikraftträdandet gäller 1 § i dess äldre lydelse.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.