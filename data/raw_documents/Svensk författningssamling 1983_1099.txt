Title: Förordning (1983:1099) om anslutning av larmanläggningar till Polismyndigheten
SFS Number: Svensk författningssamling 1983:1099
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19831099-om-anslutning-av_sfs-1983-1099/
Source Link: http://rkrattsbaser.gov.se/sfst?bet=1983:1099
Amendment Register Link: http://rkrattsbaser.gov.se/sfsr?bet=1983:1099
Ministry/Authority: Justitiedepartementet L4
Issued: 1983-12-08
Metadata: {"Utfärdad": "1983-12-08", "Ändrad": "t.o.m. SFS 2018:944"}

==================================================

Förordning (1983:1099) om anslutning av larmanläggningar till Polismyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:1099
Departement/myndighet
:   
Justitiedepartementet L4
Utfärdad
:   
1983-12-08
Ändrad
:   
t.o.m. SFS 2018:944
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning förstås med larmanläggning och larminnehavare detsamma som i lagen (1983:1097) med vissa bestämmelser om larmanläggningar m. m.
2 §
En larmanläggning får efter särskilt tillstånd direktanslutas till larmmottagare hos Polismyndigheten, om
1. anläggningen är inrättad för att vidarebefordra en manuellt utlöst signal i händelse av överfall, rånhot eller liknande angrepp (överfallslarm) och den som skyddas av anläggningen kan antas riskera att bli utsatt för sådana angrepp,
2. anläggningen är inrättad för att automatiskt vidarebefordra en signal vid intrång i det utrymme som skyddas av anläggningen (inbrottslarm) och skyddsobjektet är av särskild betydelse för totalförsvaret eller tillhör Posten Aktiebolag eller bankväsendet,
3. det i annat fall än som anges i 1 eller 2 finns särskilda skäl för direktanslutning.
Polismyndigheten får som villkor för tillstånd till anslutning föreskriva att larmanläggningarna ska uppfylla särskilda krav på utförande och beskaffenhet i övrigt.
Förordning (2014:1135).
3 §
Tillstånd till direktanslutning får återkallas, om
1. förutsättningarna för tillstånd inte längre föreligger,
2. larm från anläggningen vid upprepade tillfällen har föranlett obefogade utryckningar och larminnehavaren inte har efterkommit sådant föreläggande som avses i 8 § lagen (1983:1097) med vissa bestämmelser om larmanläggningar m. m. samt hinder mot att anslutningen avbryts inte möter från säkerhetssynpunkt.
4 §
Polismyndigheten prövar frågor om tillstånd och återkallelse av tillstånd. Förordning (2014:1135).
5 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:944).
Övergångsbestämmelser
1983:1099
1. Denna förordning träder i kraft den 1 juli 1984.
2. Sådana medgivanden till direktanslutning som har lämnats före ikraftträdandet gäller som tillstånd enligt denna förordning, om medgivandet avser överfallslarm eller inbrottslarm som anges i 2 §
första stycket 2 eller om det har lämnats av rikspolisstyrelsen.
3. De inbrottslarm för apotek som är direktanslutna vid ikraftträdandet får utan särskild prövning vara anslutna till utgången av juni 1985.
4. Är vid ikraftträdandet annan larmanläggning än sådan som avses i 2 §
första stycket 1 eller 2 direktansluten till larmmottagare hos polisen och har medgivande till anslutningen inte tidigare lämnats av rikspolisstyrelsen, skall polismyndigheten före den 1 april 1985 anmäla förhållandet för styrelsen, som prövar om tillstånd till anslutning skall meddelas enligt 2 § första stycket 3. En sådan anläggning får vara ansluten till dess att rikspolisstyrelsen avgjort ärendet och, om tillstånd inte lämnas, under den ytterligare tid som behövs för att anläggningen skall kunna anslutas till annan mottagare.
Vad som har sagts i denna punkt gäller ej i fråga om sådan anläggning som avses i punkt 3 ovan.
5. Frågor om tillstånd enligt denna förordning får prövas före ikraftträdandet såvitt avser tid därefter.
2014:1135
1. Denna förordning träder i kraft den 1 januari 2015.
2. Äldre föreskrifter gäller för överklagande av beslut som har meddelats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.