Title: Lag (2019:109) om säkerhetsskydd i riksdagen och dess myndigheter
SFS Number: Svensk författningssamling 2019:109
URL: https://www.riksdagen.se/sv/dokument-och-lagar/dokument/svensk-forfattningssamling/lag-2019109-om-sakerhetsskydd-i-riksdagen-och_sfs-2019-109/
Source Link: http://rkrattsbaser.gov.se/sfst?bet=2019:109
Amendment Register Link: http://rkrattsbaser.gov.se/sfsr?bet=2019:109
Ministry/Authority: Justitiedepartementet L6
Issued: 2019-02-28
Metadata: {"Utfärdad": "2019-02-28", "Ändrad": "t.o.m. SFS 2022:442"}

==================================================

Lag (2019:109) om säkerhetsskydd i riksdagen och dess myndigheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:109
Departement/myndighet
:   
Justitiedepartementet L6
Utfärdad
:   
2019-02-28
Ändrad
:   
t.o.m. SFS 2022:442
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna lag gäller i verksamhet vid riksdagen och vid  följande myndigheter under riksdagen:
1. Riksdagsförvaltningen,
2. Riksbanken,
3. Riksdagens ombudsmän,
4. Riksrevisionen,
5. Partibidragsnämnden,
6. Riksdagens arvodesnämnd,
7. Statsrådsarvodesnämnden,
8. Nämnden för prövning av statsråds och vissa andra  befattningshavares övergångsrestriktioner,
9. Nämnden för lön till riksdagens ombudsmän och riksrevisorn,
10. Riksdagens överklagandenämnd,
11. Valprövningsnämnden, och
12. Riksdagens ansvarsnämnd.
Lag (2020:777)
.
Definitioner
2 §
Med säkerhetskänslig verksamhet avses verksamhet som är av  betydelse för Sveriges säkerhet eller som omfattas av ett för  Sverige förpliktande internationellt åtagande om  säkerhetsskydd.
Med säkerhetsskydd avses skydd av säkerhetskänslig verksamhet  mot spioneri, sabotage, terroristbrott och andra brott som kan  hota verksamheten samt skydd i andra fall av  säkerhetsskyddsklassificerade uppgifter.
Med säkerhetsskyddsklassificerade uppgifter avses uppgifter  som rör säkerhetskänslig verksamhet och som därför omfattas av  sekretess enligt offentlighets- och sekretesslagen (2009:400)  eller som skulle ha omfattats av sekretess enligt den lagen,  om den hade varit tillämplig.
Utformningen av säkerhetsskyddet
3 §
Den som bedriver säkerhetskänslig verksamhet ska utreda  behovet av säkerhetsskydd (säkerhetsskyddsanalys).  Säkerhetsskyddsanalysen ska dokumenteras.
Med utgångspunkt i analysen ska verksamhetsutövaren planera  och vidta de säkerhetsskyddsåtgärder som anges i 5-9 §§ och  som behövs med hänsyn till verksamhetens art och omfattning,  förekomst av säkerhetsskyddsklassificerade uppgifter och  övriga omständigheter.
Verksamhetsutövaren ska kontrollera säkerhetsskyddet i den  egna verksamheten och i övrigt vidta de åtgärder som krävs  enligt denna lag och enligt säkerhetsskyddslagen (2018:585) i  tillämpliga delar.
Verksamhetsutövaren är skyldig att skyndsamt anmäla  säkerhetshotande händelser och säkerhetshotande verksamhet i  den egna verksamheten till Säkerhetspolisen.
Lag (2022:442)
.
3 a §
Som en del i kontrollen enligt 3 § tredje stycket ska en  myndighet som anges i 1 §, efter samråd med Säkerhetspolisen,  vid behov besluta att göra en granskning av
1. att den verksamhet den svarar för bedrivs enligt denna lag,  det regelverk som har beslutats i anslutning till lagen och  säkerhetsskyddslagen (2018:585) i tillämpliga delar, samt
2. ändamålsenligheten hos det regelverk som har beslutats i  anslutning till denna lag.
Riksdagsförvaltningen, Riksbanken, Riksdagens ombudsmän och  Riksrevisionen ska årligen skriftligen redovisa vilka  granskningar som har beslutats enligt första stycket.  Redovisningen ska för Riksbankens del lämnas till  finansutskottet och för övriga myndigheters del till  konstitutionsutskottet.
Lag (2022:442)
.
4 §
Säkerhetsskyddet ska utformas med beaktande av enskildas  rätt att enligt tryckfrihetsförordningen ta del av allmänna  handlingar och med beaktande av enskildas integritet.
Vid utformningen av säkerhetsskyddet i riksdagen och  Riksdagsförvaltningen ska öppenhet gentemot allmänheten och  företrädare för massmedierna särskilt beaktas.
Säkerhetsskyddschef
4 a §
Vid Riksdagsförvaltningen, Riksbanken, Riksdagens  ombudsmän och Riksrevisionen ska det finnas en  säkerhetsskyddschef.
Säkerhetsskyddschefen ska leda och samordna  säkerhetsskyddsarbetet samt utföra en granskning av sådant  slag som anges i 3 a § första stycket. Säkerhetsskyddschefens  ansvar kan inte delegeras.
Lag (2022:442)
.
Säkerhetsskyddsåtgärder
Informationssäkerhet
5 §
Informationssäkerhet ska
1. förebygga att säkerhetsskyddsklassificerade uppgifter  obehörigen röjs, ändras, görs otillgängliga eller förstörs,  och
2. förebygga skadlig inverkan i övrigt på uppgifter och  informationssystem som gäller säkerhetskänslig verksamhet.
6 §
Vid utformningen av informationssäkerheten ska behovet av  skydd för informationssystem särskilt beaktas.
Fysisk säkerhet
7 §
Fysisk säkerhet ska
1. förebygga att obehöriga får tillträde till områden,  byggnader och andra anläggningar eller objekt där de kan få  tillgång till säkerhetsskyddsklassificerade uppgifter eller  där säkerhetskänslig verksamhet i övrigt bedrivs, och
2. förebygga skadlig inverkan på sådana områden, byggnader,  anläggningar eller objekt som avses i 1.
8 §
Den fysiska säkerheten ska utformas så att enskildas rätt  att röra sig fritt inte inskränks mer än nödvändigt.
Bestämmelser om allmänhetens tillträde till riksdagens  kammare, utskott och EU-nämnd finns i regeringsformen, i  riksdagsordningen och i lagen (1988:144) om säkerhetskontroll  i riksdagens lokaler.
Bestämmelser som möjliggör förbud mot tillträde till vissa  byggnader, andra anläggningar och områden finns i skyddslagen 
(2010:305).
Personalsäkerhet
9 §
Personalsäkerhet ska
1. förebygga att personer som inte är pålitliga från  säkerhetssynpunkt deltar i en verksamhet där de kan få  tillgång till säkerhetsskyddsklassificerade uppgifter eller i  en verksamhet som av någon annan anledning är säker-
hetskänslig, och
2. säkerställa att de som deltar i säkerhetskänslig verksamhet  har tillräcklig kunskap om säkerhetsskydd.
Säkerhetsskyddsklassificering, säkerhetsprövning och  säkerhetsintyg
10 §
För riksdagen och de myndigheter som anges i 1 § finns  bestämmelser om säkerhetsskyddsklasser, säkerhetsprövning och  säkerhetsintyg i säkerhetsskyddslagen (2018:585).
11 §
Riksdagsförvaltningen utfärdar säkerhetsintyg och  beslutar om registerkontroll enligt 5 kap. 1 och 2 §§   säkerhetsskyddslagen (2018:585) för personer som deltar i
1. riksdagens eller Riksdagsförvaltningens verksamhet i annan  egenskap än riksdagsledamot, och
2. verksamhet som de myndigheter som anges i 1 § 5-12  bedriver.
Riksbanken, Riksdagens ombudsmän och Riksrevisionen utfärdar  säkerhetsintyg och beslutar om registerkontroll enligt 5 kap. 
1 och 2 §§ säkerhetsskyddslagen för personer som deltar i  respektive myndighets verksamhetsområde.
Lag (2021:954)
.
Säkerhetsskyddsavtal
12 §
En myndighet som anges i 1 § och som avser att genomföra  en upphandling, ingå ett avtal eller inleda en samverkan eller  ett samarbete med en annan aktör, ska ingå ett  säkerhetsskyddsavtal med aktören, om aktören genom förfarandet  kan få tillgång till
1. säkerhetsskyddsklassificerade uppgifter i  säkerhetsskyddsklassen konfidentiell eller högre, eller
2. annan säkerhetskänslig verksamhet av motsvarande betydelse  för Sveriges säkerhet.
Myndigheten ska även ingå ett säkerhetsskyddsavtal med en  underleverantör som anlitas för att fullgöra den andra  aktörens förpliktelse, om underleverantören genom sitt uppdrag  kan få en sådan tillgång till den säkerhetskänsliga  verksamheten som anges i första stycket.
Ett säkerhetsskyddsavtal ska ingås innan motparten kan få  tillgång till den säkerhetskänsliga verksamheten.
Lag (2022:442)
.
13 §
Mellan myndigheter som anges i 1 § och mellan sådana  myndigheter och andra statliga myndigheter gäller kravet på  säkerhetsskyddsavtal enligt 12 § endast vid anskaffning av en  vara, tjänst eller byggentreprenad.
Kravet på säkerhetsskyddsavtal enligt 12 § gäller inte heller  när Riksdagsförvaltningen inom ramen för 1 § andra stycket 1  lagen (2011:745) med instruktion för Riksdagsförvaltningen  tillhandahåller resurser och service för talmannens,  kammarens, utskottens och övriga riksdagsorgans verksamhet  samt för riksdagsledamöterna och partikanslierna.
Om det finns särskilda skäl får en myndighet som anges i 1 § i  enskilda fall besluta om undantag från skyldigheten att ingå  säkerhetsskyddsavtal.
Lag (2022:442)
.
14 §
Ett säkerhetsskyddsavtal ska innehålla de krav på  motparten som behövs för att kraven på säkerhetsskydd enligt 
3 § ska kunna tillgodoses.
Ett säkerhetsskyddsavtal ska även reglera hur en myndighet som  anges i 1 § ska få kontrollera att motparten följer  säkerhetsskyddsavtalet och att myndigheten har rätt att  revidera avtalet om det krävs på grund av ändrade  förhållanden.
Lag (2022:442)
.
15 §
Vid säkerhetsprövning enligt ett säkerhetsskyddsavtal  tillämpas bestämmelserna i 3 kap. säkerhetsskyddslagen 
(2018:585) och föreskrifter som har meddelats i anslutning  till de bestämmelserna.
Lag (2022:442)
.
16 §
En myndighet som anges i 1 § ska kontrollera att  motparten följer säkerhetsskyddsavtalet och revidera avtalet  om det krävs på grund av ändrade förhållanden.
Om motparten inte följer säkerhetsskyddsavtalet, ska  myndigheten vidta de åtgärder som behövs för att tillgodose  kraven på säkerhetsskydd.
Lag (2022:442)
.
Skyldigheter inför förfaranden som kräver säkerhetsskyddsavtal
17 §
En myndighet som anges i 1 § och som avser att genomföra  ett förfarande som innebär ett krav på säkerhetsskyddsavtal  enligt 12 § första stycket ska göra en särskild  säkerhetsskyddsbedömning och lämplighetsprövning enligt 18 §.  Myndigheten ska också samråda enligt 19 §.
Lag (2022:442)
.
18 §
Innan ett sådant förfarande som avses i 12 § första  stycket inleds ska myndigheten genom en särskild  säkerhetsskyddsbedömning identifiera vilka  säkerhetsskyddsklassificerade uppgifter eller vilken  säkerhetskänslig verksamhet i övrigt som den andra aktören kan  få tillgång till och som kräver säkerhetsskydd.
Med utgångspunkt i den särskilda säkerhetsskyddsbedömningen  och övriga omständigheter ska myndigheten pröva om det  planerade förfarandet är lämpligt från  säkerhetsskyddssynpunkt.
Den särskilda säkerhetsskyddsbedömningen och  lämplighetsprövningen ska dokumenteras.
Om lämplighetsprövningen leder till bedömningen att det  planerade förfarandet är olämpligt från  säkerhetsskyddssynpunkt, får det inte inledas.
Lag (2022:442)
.
19 §
Om lämplighetsprövningen enligt 18 § leder till  bedömningen att det planerade förfarandet inte är olämpligt  från säkerhetsskyddssynpunkt, ska myndigheten innan den  inleder förfarandet samråda med Säkerhetspolisen, om det  planerade förfarandet innebär att den andra aktören kan få  tillgång till
1. säkerhetsskyddsklassificerade uppgifter i  säkerhetsskyddsklassen hemlig eller högre, eller
2. annan säkerhetskänslig verksamhet av motsvarande betydelse  för Sveriges säkerhet.
Lag (2022:442)
.
Tystnadsplikt
20 §
En anställd vid ett sådant kansli som avses i 3 kap. 6 §  lagen (2016:1109) om stöd till partigrupperna för  riksdagsledamöternas arbete i riksdagen får inte obehörigen  röja eller utnyttja säkerhetsskyddsklassificerade uppgifter  som han eller hon har fått del av vid deltagande i riksdagens  eller Riksdagsförvaltningens säkerhetskänsliga verksamhet.
Lag (2022:442)
.
Information och utbildning
21 §
De myndigheter som anges i 1 § ska var och en inom  respektive verksamhetsområde se till att de som berörs av  bestämmelserna i denna lag informeras om innehållet i lagen  och ges utbildning i frågor om säkerhetsskydd.
Lag (2022:442)
.
Bemyndiganden
22 §
Av 7 § lagen (2011:745) med instruktion för  Riksdagsförvaltningen framgår att Riksdagsförvaltningen får  meddela föreskrifter inom sitt verksamhetsområde.
Övriga myndigheter som anges i 1 § får meddela de närmare  föreskrifter inom sitt verksamhetsområde som behövs för  tillämpning av
1. denna lag, och
2. säkerhetsskyddslagens (2018:585) bestämmelser om  säkerhetsskyddsklasser, säkerhetsprövning och säkerhetsintyg.
Lag (2022:442)
.
Övergångsbestämmelser
2019:109
1. Denna lag träder i kraft den 1 april 2019.
2. Genom lagen upphävs lagen (2006:128) om säkerhetsskydd i  riksdagen och dess myndigheter.
3. Beslut om registerkontroll enligt 14 § säkerhetsskyddslagen 
(1996:627) ska, om inte annat beslutas, motsvara ett beslut om  placering i säkerhetsklass 3 enligt 3 kap. 8 §  säkerhetsskyddslagen (2018:585), dock längst till dess att ett  nytt beslut om säkerhetsklass meddelas enligt sistnämnda lag.  Ett sådant beslut ska meddelas senast vid utgången av 2024.
2022:442
1. Denna lag träder i kraft den 1 juli 2022.
2. Bestämmelsen i 12 § i den äldre lydelsen gäller fortfarande  för säkerhetsskyddsavtal som har ingåtts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.