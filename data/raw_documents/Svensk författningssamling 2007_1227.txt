Title: Förordning (2007:1227) med instruktion för Harpsundsnämnden
SFS Number: Svensk författningssamling 2007:1227
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071227-med-instruktion-for_sfs-2007-1227/
Source Link: http://rkrattsbaser.gov.se/sfst?bet=2007:1227
Amendment Register Link: http://rkrattsbaser.gov.se/sfsr?bet=2007:1227
Ministry/Authority: Statsrådsberedningen
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2025:234"}

==================================================

Förordning (2007:1227) med instruktion för Harpsundsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1227
Departement/myndighet
:   
Statsrådsberedningen
Utfärdad
:   
2007-11-29
Ändrad
:   
t.o.m. SFS 2025:234
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Harpsundsnämnden har till uppgift att driva jordbruk och skogsbruk vid statens egendom Harpsund. Nämnden svarar dock inte för förvaltning av huvudbyggnaden med tillhörande flygelbyggnader och inte heller för förvaltning av trädgård och park vid huvudbyggnaden.
Harpsundsnämnden ska också vårda och förvalta statens egendom Yxtaholm. Förordning (2010:597).
Ledning
2 §
Myndigheten leds av en nämnd. Denna ska bestå av lägst tre och högst fem ledamöter.
Vice ordförande utses av regeringen.
Finansiering och ekonomiskt resultat
3 §
Kostnaderna i verksamheten ska täckas med verksamhetens intäkter. Avgiftsförordningen (1992:191) ska inte tillämpas på Harpsundsnämnden.
Om verksamheten vid Harpsund resulterat i ett överskott får nämnden i årsbokslutet balansera ett överskott motsvarande tidigare underskott. Nämnden får därutöver i årsbokslutet balansera högst 70 procent av återstående överskott. Den del av överskottet som inte balanseras ska betalas in till Statens fastighetsverk senast sex månader efter räkenskapsårets utgång.
Om verksamheten vid Yxtaholm resulterat i ett överskott får nämnden i årsbokslutet balansera ett överskott motsvarande tidigare underskott. Nämnden får därutöver i årsbokslutet balansera högst 70 procent av återstående överskott. Den del av överskottet som inte balanseras ska betalas in till Länsstyrelsen i Södermanlands län senast sex månader efter räkenskapsårets utgång. Förordning (2011:1090).
3 a §
Nämnden ska få kompensation för ingående mervärdesskatt  på det sätt som gäller enligt 4, 7-9 och 11-12 §§ förordningen 
(2002:831) om myndigheters rätt till kompensation för ingående  mervärdesskatt. Förordning (2025:234).
Undantag från andra bestämmelser
4 §
Nämnden ska inte lämna resultatredovisning, delårsrapport eller budgetunderlag och inte heller upprätta finansieringsanalys enligt förordningen (2000:605) om årsredovisning och budgetunderlag. I årsredovisningen ska nämnden lämna en redogörelse om sin verksamhet under det senaste kalenderåret.
5 §
Kapitalförsörjningsförordningen (2011:210) och  förordningen (2017:170) om statliga myndigheters betalningar  och medelsförvaltning ska inte tillämpas på nämnden.
Förordning (2017:172).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.