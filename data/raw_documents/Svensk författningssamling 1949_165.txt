Title: Lag (1949:165) angående beslag å vissa skrifter
SFS Number: Svensk författningssamling 1949:165
URL: https://www.riksdagen.se/sv/dokument-och-lagar/dokument/svensk-forfattningssamling/lag-1949165-angaende-beslag-a-vissa-skrifter_sfs-1949-165/
Source Link: http://rkrattsbaser.gov.se/sfst?bet=1949:165
HTML Document Link: None
Amendment Register Link: http://rkrattsbaser.gov.se/sfsr?bet=1949:165
Ministry/Authority: Justitiedepartementet DÅ
Issued: 1949-04-22
Metadata: {"Utfärdad": "1949-04-22", "Ändrad": "t.o.m. SFS 2002:912"}

==================================================

Lag (1949:165) angående beslag å vissa skrifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1949:165
Departement/myndighet
: 
Justitiedepartementet DÅ
Utfärdad
: 
1949-04-22
Ändrad
: 
t.o.m. SFS 2002:912
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Är riket i krig eller krigsfara och anträffas vid avdelning av Försvarsmakten skrift, på vilken tryckfrihetsförordningen inte är tillämplig, och innefattar dess spridande uppenbart sådan enligt lag straffbar uppvigling att krigsman därigenom kan förledas åsidosätta sin tjänsteplikt, får skriften, efter beslut av befattningshavare som enligt lag har rätt att avgöra frågor om disciplinansvar beträffande personal vid avdelningen, tas i beslag. Är fara i dröjsmål, får även utan sådant beslut åtgärd som nu sagts vidtas av annan befattningshavare av lägst fänriks tjänstegrad.
Anmälan därom skall dock skyndsamt göras hos befattningshavare som först sagts. Denne har att genast pröva, om beslaget skall bestå.
Lag (2002:912)
.
2 §
Har skrift med stöd av 1 § tagits i beslag, skall befattningshavare, som meddelat beslut därom eller fastställt åtgärd av annan befattningshavare, genast överlämna ett exemplar av skriften jämte underrättelse om beslaget till allmän åklagare; om dennes skyldighet att pröva beslaget gälle vad i lag är stadgat.
Övergångsbestämmelser
1949:165
Denna lag träder i kraft den 1 januari 1950.
Genom lagen upphäves lagen den 26 juni 1936 (nr 328) angående indragning av vissa skrifter; dock skall vad i nämnda lag är föreskrivet alltjämt äga tillämpning i fråga om skrift, beträffande vilken förordnande om indragning meddelas före nya lagens ikraftträdande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.