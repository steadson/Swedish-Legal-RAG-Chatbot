Title: Lag (1997:159) om brevröstning i vissa fall
SFS Number: Svensk författningssamling 1997:159
URL: https://www.riksdagen.se/sv/dokument-och-lagar/dokument/svensk-forfattningssamling/lag-1997159-om-brevrostning-i-vissa-fall_sfs-1997-159/
Source Link: http://rkrattsbaser.gov.se/sfst?bet=1997:159
Amendment Register Link: http://rkrattsbaser.gov.se/sfsr?bet=1997:159
Ministry/Authority: Justitiedepartementet L6
Issued: 1997-04-17
Metadata: {"Utfärdad": "1997-04-17", "Ändrad": "t.o.m. SFS 2002:67"}

==================================================

Lag (1997:159) om brevröstning i vissa fall
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:159
Departement/myndighet
:   
Justitiedepartementet L6
Utfärdad
:   
1997-04-17
Ändrad
:   
t.o.m. SFS 2002:67
Tidsbestämd
: 
2003-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Vem får brevrösta?
1 §
Vid ordinarie val eller omval till riksdagen, ordinarie val till landstings- och kommunfullmäktige samt vid extra val till riksdagen, val till Europaparlamentet och folkomröstning får väljare som vistas utomlands eller ombord på ett fartyg i utrikes fart brevrösta enligt bestämmelserna i denna lag.
Vid brevröstning skall bestämmelserna i vallagen (1997:157)
tillämpas om inte annat följer av denna lag.
Lag (2002:67)
.
Hur brevröstning går till
2 §
Den som vill brevrösta skall
- för varje slag av val själv lägga in en valsedel i ett
  valkuvert,
- i närvaro av två vittnen lägga de valkuvert som gjorts i
  ordning i ett ytterkuvert för brevröst,
- klistra igen ytterkuvertet,
- försäkra på heder och samvete att valkuvert och ytterkuvert
  gjorts i ordning på detta sätt och att de gjorts i ordning
  utomlands respektive ombord på ett fartyg i utrikes fart,
- skriva sitt namn och sitt personnummer på ytterkuvertet för
  brevröst, och
- intyga att valkuvert inte gjorts i ordning tidigare än vad
  som sägs i 7 §.
Lag (2002:67)
.
3 §
När ytterkuvertet för brevröst gjorts i ordning på det sätt som sägs i 2 §
skall vittnena på ytterkuvertet
-	skriftligen intyga att väljaren själv har skrivit under försäkran
	och att de inte känner till något som gör att innehållet i
	försäkran inte är riktigt, och
-	skriva sina adresser.
4 §
Ett vittne skall ha fyllt 18 år. Väljarens make eller barn eller makens barn får inte vara vittne. Detsamma gäller sambo eller sambons barn.
Hur brevrösten skall skickas
5 §
När ytterkuvertet gjorts i ordning på det sätt som sägs i 2 och 3 §§ skall väljaren
- lägga ytterkuvertet i ett omslagskuvert för brevröst,
- lägga i antingen röstkort eller förtryckt adresskort eller om
  väljaren inte har tillgång till någotdera ett adresskort som
  väljaren själv skrivit personnummer och namn på,
- klistra igen detta kuvert,
- skriva sitt namn och sitt personnummer på omslagskuvertet,
  och
- skicka omslagskuvertet med postbefordran till den centrala
  valmyndigheten.
Lag (2002:67)
.
6 §
Har upphävts genom
lag (2002:67)
.
När brevrösten får göras i ordning
7 §
Vid ordinarie val eller omval till riksdagen, ordinarie val till landstings- och kommunfullmäktige samt vid extra val till riksdagen, val till Europaparlamentet och folkomröstning får ett ytterkuvert för brevröst från utlandet eller från ett fartyg göras i ordning tidigast 30 dagar före valdagen.
Lag (2002:67)
.
8 §
Har upphävts genom
lag (2002:67)
.
9 §
Omslagskuvert för brevröst skall vara den centrala valmyndigheten till handa senast dagen efter valdagen.
Lag (2002:67)
.
10 §
Den centrala valmyndigheten skall allt eftersom omslagskuverten kommer från utlandet eller från ett fartyg i utrikes fart fortlöpande anteckna hur många omslagskuvert som kommer in till myndigheten och därefter skicka kuverten till valnämnden i den kommun där väljaren finns i röstlängden.
Lag (2002:67)
.
Vad valnämnden skall göra med omslagskuverten
11 §
När det kommer ett omslagskuvert för brevröst från den centrala valmyndigheten till valnämnden skall nämnden anteckna detta i ett protokoll.
Valnämnden skall förvara omslagskuverten på ett säkert sätt fram till valnämndens sammanträde för preliminär rösträkning enligt 17 kap.
vallagen (1997:157).
12 §
Valnämnden skall granska omslagskuverten och deras innehåll vid valnämndens sammanträde för preliminär rösträkning enligt 17 kap. vallagen (1997:157).
Efter att valnämnden gjort det som sägs i 17 kap. 3-7 §§
vallagen skall nämnden granska omslagskuverten för brevröst.
Vid denna granskning skall nämnden göra följande.
1. Räkna antalet omslagskuvert och anteckna i protokollet.
2. Granska omslagskuverten. Vid denna granskning skall valnämnden kontrollera att omslagskuvert
- inte har blivit öppnat efter att det klistrats igen,
- har skickats med post från utlandet eller från ett fartyg i
  utrikes fart, och
- inte har inkommit till den centrala valmyndigheten senare än
  dagen efter valdagen.
3. Öppna de omslagskuvert som uppfyller kraven under 2, ta ut ytterkuvertet och kontrollera att väljarna
- har rösträtt i kommunen,
- inte har röstat i vallokalen under valdagen,
- inte har lämnat ett fönsterkuvert som sägs i 8 kap. 3 §
  tredje stycket vallagen, och
- inte har lämnat fler än ett ytterkuvert för brevröst.
Lag (2002:67)
.
13 §
Uppfylls kraven som ställs i 12 § skall valnämnden fortsätta att granska ytterkuvert och kontrollera att det är igenklistrat.
Om ytterkuvertet är igenklistrat skall valnämnden vid sin fortsatta granskning kontrollera att väljaren
- på ytterkuvertet skriftligen försäkrat på heder och samvete
  att väljaren själv gjort i ordning valkuvert och lagt det i
  ytterkuvertet i närvaro av två vittnen och att kuverten gjorts
  i ordning i utlandet respektive ombord på ett fartyg i utrikes
  fart,
- skrivit sitt namn och sitt personnummer på kuvertet, och
- intygat att valkuvert inte gjorts i ordning tidigare än vad
  som sägs i 7 §.
Valnämnden skall också kontrollera att två vittnen på ytterkuvertet skriftligen intygat att
- väljaren själv lagt valkuvert i ytterkuvertet och klistrat
  igen det,
- väljaren själv har skrivit under en försäkran på
  ytterkuvertet,
- ytterkuvertet gjorts i ordning i utlandet respektive ombord
  på ett fartyg i utrikes fart, och
- ytterkuvertet inte gjorts i ordning tidigare än vad som sägs
  i 7 §.
Lag (2002:67)
.
14 §
Uppfylls kraven i 13 § skall valnämnden öppna ytterkuvertet och kontrollera att
-	det innehåller valkuvert,
-	väljaren bara gjort i ordning ett valkuvert för varje slag av val,
-	det inte finns någon obehörig märkning på något valkuvert, och
-	varje valkuvert uppenbart innehåller en valsedel.
15 §
Vid granskningen enligt 12-14 §§ skall valnämnden
-	lägga de valkuvert som uppfyllt kraven i 12-14 §§ i valurnan för den
	valkrets och för det val som valsedeln gäller,
-	markera i röstlängden för det val som valsedeln gäller att väljaren
	röstat,
-	lägga de omslagskuvert som inte uppfyllt kraven i 12 § andra
	stycket 2 i ett särskilt omslag,
-	lägga tillbaka ytterkuvert eller valkuvert som inte uppfyllt
	kraven i 12 § andra stycket 3 och i 13 och 14 §§ i sina
	omslagskuvert efter att valkuvert lagts tillbaka i sitt
	ytterkuvert och lägga omslagskuverten i ett särskilt omslag,
-	anteckna valkretsens och kommunens namn och hur många
	omslagskuvert omslaget innehåller på varje särskilt omslag, och
-	försegla det särskilda omslaget.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.