Title: Förordning (1995:1600) om årsredovisning i kreditinstitut, värdepappersbolag och försäkringsföretag
SFS Number: Svensk författningssamling 1995:1600
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951600-om-arsredovisning-i_sfs-1995-1600/
Source Link: http://rkrattsbaser.gov.se/sfst?bet=1995:1600
Amendment Register Link: http://rkrattsbaser.gov.se/sfsr?bet=1995:1600
Ministry/Authority: Finansdepartementet FMA FPM
Issued: 1995-12-20
Metadata: {"Utfärdad": "1995-12-20", "Ändrad": "t.o.m. SFS 2024:361"}

==================================================

Förordning (1995:1600) om årsredovisning i kreditinstitut, värdepappersbolag och försäkringsföretag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1600
Departement/myndighet
:   
Finansdepartementet FMA FPM
Utfärdad
:   
1995-12-20
Ändrad
:   
t.o.m. SFS 2024:361
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Definitioner
1 §
Med kreditinstitut och värdepappersbolag avses i denna förordning företag som anges i 1 kap. 1 § första stycket lagen
(1995:1559) om årsredovisning i kreditinstitut och värdepappersbolag.
Med försäkringsföretag avses företag som anges i 1 kap. 1 § första stycket lagen (1995:1560) om årsredovisning i försäkringsföretag.
Med finansiellt holdingföretag avses företag som anges i 1 kap. 1 §
andra stycket lagen om årsredovisning i kreditinstitut och värdepappersbolag eller 1 kap. 1 § andra stycket lagen om årsredovisning i försäkringsföretag.
2 §
I förordningen (1995:1633) om vissa årsredovisningsfrågor finns bestämmelser om kungörande m.m. som avser sådana kreditinstitut  och värdepappersbolag som omfattas av 8 kap. årsredovisningslagen
(1995:1554).
Medgivande av undantag
3 §
Ansökan om medgivande enligt 1 kap. 1 § tredje stycket lagen (1995:1560) om årsredovisning i försäkringsföretag ska ges in till Finansinspektionen. Förordning (2013:675).
Bemyndiganden
4 §
Finansinspektionen får meddela närmare föreskrifter om
1. kreditinstituts, värdepappersbolags och försäkringsföretags löpande bokföring, årsbokslut, årsredovisning och koncernredovisning,
2. kreditinstituts och värdepappersbolags delårsrapporter,
3. den koncernredovisning som finansiella holdingföretag ska upprätta enligt lagen (1995:1559) om årsredovisning i kreditinstitut och värdepappersbolag eller lagen (1995:1560)
om årsredovisning i försäkringsföretag, och
4. i vilken utsträckning som lagen om årsredovisning i försäkringsföretag och föreskrifter som har meddelats med stöd av lagen ska tillämpas i sådana företag som har beviljats undantag enligt 1 kap. 1 § tredje stycket samma lag.
Förordning (2011:777).
5 §
Finansinspektionen får föreskriva att bestämmelser om koncerner i lagen (1995:1559) om årsredovisning i kreditinstitut och värdepappersbolag, i lagen (1995:1560) om årsredovisning i försäkringsföretag eller i föreskrifter som meddelas med stöd av dessa lagar, skall gälla för en grupp av företag som avses i 1 kap. 6
§ lagen om årsredovisning i kreditinstitut och värdepappersbolag eller i 1 kap. 5 § lagen om årsredovisning i försäkringsföretag.
6 §
Finansinspektionen får för värdepappersbolag meddela föreskrifter om uppställningsformer för balansräkningen och resultaträkningen som avviker från lagen (1995:1559) om årsredovisning i kreditinstitut och värdepappersbolag, om avvikelserna är nödvändiga med hänsyn till sådana bolags särskilda verksamhetsinriktning.
7 §
Finansinspektionen får för den första års- eller koncernredovisning som ett företag upprättar enligt lagen (1995:1559)
om årsredovisning i kreditinstitut och värdepappersbolag eller lagen
(1995:1560) om årsredovisning i försäkringsföretag föreskriva att 3 kap. 5 § andra stycket årsredovisningslagen (1995:1554) och 6 kap. 2 §
lagen om årsredovisning i försäkringsföretag inte skall tillämpas samt meddela närmare föreskrifter om vilka jämförande upplysningar som i stället skall lämnas. Förordning (1999:1161).
8 §
Finansinspektionen får meddela föreskrifter om verkställigheten av lagen (1995:1559) om årsredovisning i kreditinstitut och värdepappersbolag eller lagen (1995:1560) om årsredovisning i försäkringsföretag i den utsträckning som denna förordning inte innehåller sådana bestämmelser. Förordning (1999:1161).
8 a §
Bolagsverket (registreringsmyndigheten) får meddela  föreskrifter om
1. elektronisk överföring till registreringsmyndigheten av  sådana handlingar som avses i 8 kap. 5 § lagen (1995:1559) om  årsredovisning i kreditinstitut och värdepappersbolag och 8  kap. 5 § lagen (1995:1560) om årsredovisning i  försäkringsföretag,
2. bestyrkande av att en elektronisk kopia överensstämmer med  originalet, och
3. den elektroniska underskriften enligt 8 kap. 5 a § andra  stycket lagen om årsredovisning i kreditinstitut och  värdepappersbolag och 8 kap. 5 a § andra stycket lagen om  årsredovisning i försäkringsföretag. Förordning (2016:583).
Kungörande
9 §
Kungörande enligt 8 kap. 6 § lagen (1995:1559) om årsredovisning i kreditinstitut och värdepappersbolag eller 
8 kap. 6 § lagen (1995:1560) om årsredovisning i försäkringsföretag, ska ske senast månaden efter den då redovisnings- och revisionshandlingarna har godtagits av registreringsmyndigheten.
Kungörelsen ska innehålla uppgift om
1. namn, organisationsnummer och företagskategori för det företag som handlingarna avser eller, i fråga om koncernredovisning och koncernrevisionsberättelse, namn, organisationsnummer och företagskategori för moderföretaget i den koncern som handlingarna avser,
2. sista dagen av det räkenskapsår som handlingarna avser, och
3. den tidpunkt då handlingarna gavs in till registreringsmyndigheten samt uppgift om diarienummer eller motsvarande ärendebeteckning.
Registreringsmyndigheten får meddela föreskrifter om
1. i vilken tidning kungörande ska ske, och
2. övriga frågor som sammanhänger med sådan kungörelse.
Förordning (2007:1467).
Förvaring av ingivna handlingar
10 §
Årsredovisningar, revisionsberättelser,  granskningsberättelser över hållbarhetsrapporter,  bolagsstyrningsrapporter, koncernredovisningar,  koncernrevisionsberättelser, granskningsberättelser över  hållbarhetsrapporter för koncerner och delårsrapporter som har  getts in till registreringsmyndigheten enligt 8 kap. lagen 
(1995:1559) om årsredovisning i kreditinstitut och  värdepappersbolag eller 8 kap. lagen (1995:1560) om  årsredovisning i försäkringsföretag får föras över till  elektroniska handlingar. Handlingarna ska hållas tillgängliga  hos registreringsmyndigheten. Förordning (2024:361).
Underrättelse om vite
11 §
Om registreringsmyndigheten fattat beslut om vite enligt 8 kap. 7 § eller 9 kap. 4 § lagen (1995:1559) om årsredovisning i kreditinstitut och värdepappersbolag eller 8 kap. 7 § lagen
(1995:1560) om årsredovisning i försäkringsföretag, skall den genast skriftligen underrätta företaget om beslutet.
Förordning (2000:827).
Prövning av tillståndsfrågor
12 §
Finansinspektionen prövar frågor som avses i
1. 4 kap. 2 § 1, 5 kap. 2 § 3 och 7 kap. 3 § 2 lagen 
(1995:1559) om årsredovisning i kreditinstitut och  värdepappersbolag, och
2. 1 kap. 1 § tredje stycket, 4 kap. 2 § 5 b och 10, 5 kap. 
2 § 5 och 7 kap. 3 § 5 lagen (1995:1560) om årsredovisning i  försäkringsföretag. Förordning (2015:829).
Ansökningsavgifter
Avgifter
13 §
Om en registrering i bankregistret eller försäkringsregistret eller ett kungörande av årsredovisning ska göras på något annat språk än svenska, ska en avgift på 500 kronor för varje sådant språk betalas.
Avgift ska betalas när årsredovisningen ges in. Avgiften återbetalas inte om handläggningen har påbörjats.
Förordning (2007:1467).
Övergångsbestämmelser
1995:1600
Denna förordning träder i kraft den 1 januari 1996 och tillämpas första gången för räkenskapsår som inleds närmast efter den 31 december 1995.
1999:691
1. Denna förordning träder i kraft den 1 augusti 1999.
2. I fråga om ansökningar som kommit in till regeringen eller, i förekommande fall, Finansinspektionen före den 1 augusti 1999 skall äldre bestämmelser tillämpas.
1999:1161
1. Denna förordning träder i kraft den 1 januari 2000.
2. Bestämmelserna i tidigare 7 § gäller alltjämt i fråga om redovisningen i understödsföreningar som tillämpar bokföringslagen (1976:125) samt 29 och 30 §§ lagen (1972:262)
om understödsföreningar i dess lydelse före den 1 januari 2000.
3. Bestämmelserna i tidigare 13 och 14 §§ gäller alltjämt för ansökningar som prövas enligt 4 kap. 2 § 6 lagen (1995:1560) om årsredovisning i försäkringsföretag i dess lydelse före den 1 januari 2000.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.