Title: Lag (2006:444) om passagerarregister
SFS Number: Svensk författningssamling 2006:444
URL: https://www.riksdagen.se/sv/dokument-och-lagar/dokument/svensk-forfattningssamling/lag-2006444-om-passagerarregister_sfs-2006-444/
Source Link: http://rkrattsbaser.gov.se/sfst?bet=2006:444
Amendment Register Link: http://rkrattsbaser.gov.se/sfsr?bet=2006:444
Ministry/Authority: Justitiedepartementet L7
Issued: 2006-05-24
Metadata: {"Utfärdad": "2006-05-24", "Ändrad": "t.o.m. SFS 2019:179"}

==================================================

Lag (2006:444) om passagerarregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:444
Departement/myndighet
:   
Justitiedepartementet L7
Utfärdad
:   
2006-05-24
Ändrad
:   
t.o.m. SFS 2019:179
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Passagerarregister
1 §
Polismyndigheten ska med hjälp av automatiserad behandling föra ett register över sådana passagerare som avses i 9 kap. 3 a § utlänningslagen (2005:716)
(passagerarregistret). Myndigheten är personuppgiftsansvarig för behandlingen av personuppgifter i registret.
Lag (2014:657)
.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här benämnd EU:s  dataskyddsförordning.
Lag (2019:179)
.
2 a §
Vid behandling av personuppgifter enligt denna lag  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats  i anslutning till den lagen, om inte annat följer av denna  lag eller föreskrifter som har meddelats i anslutning till  lagen.
Lag (2019:179)
.
2 b §
När en behörig myndighet enligt 1 kap. 6 §  brottsdatalagen (2018:1177) behandlar personuppgifter enligt  denna lag för syften som faller inom tillämpningsområdet för  brottsdatalagen gäller den lagen och föreskrifter som har  meddelats i anslutning till den, om inte annat följer av  denna lag eller föreskrifter som har meddelats i anslutning  till lagen.
Lag (2019:179)
.
Definitioner
3 §
I denna lag avses med
personkontroll: kontroll av personer vid inresa i Sverige,  Schengenkonventionen: konventionen om tillämpning av  Schengenavtalet av den 14 juni 1985.
Lag (2019:179)
.
Ändamål
4 §
Passagerarregistret skall föras för att underlätta verkställandet av personkontroller vid Sveriges gräns mot stater som inte tillhör Europeiska unionen och inte heller har träffat avtal om samarbete enligt Schengenkonventionen med konventionsstaterna.
Innehåll
5 §
I registret får endast förekomma följande personuppgifter som har inkommit i enlighet med 9 kap. 3 a § utlänningslagen
(2005:716):
1. nummer på och typ av resehandling som används,
2. medborgarskap,
3. fullständigt namn,
4. födelsedatum,
5. gränsövergångsstället för inresa,
6. transportkod,
7. avgångs- och ankomsttid för transporten,
8. det totala antalet passagerare vid transporten, och
9. ursprunglig ort för ombordstigning.
Utlämnande av uppgifter och direktåtkomst
6 §
Personuppgifter ur passagerarregistret ska lämnas ut  på begäran av Säkerhetspolisen och Tullverket för sådan  verksamhet som avses i 4 §.
Regeringen kan med stöd av 8 kap. 7 § regeringsformen meddela  föreskrifter om att uppgifter ur registret ska lämnas ut även  till annan myndighet än dem som anges i första stycket för  sådan verksamhet som avses i 4 §.
Lag (2019:179)
.
7 §
Säkerhetspolisen får för sådan verksamhet som avses i 
4 § ha direktåtkomst till personuppgifterna i  passagerarregistret.
Regeringen kan med stöd av 8 kap. 7 § regeringsformen meddela  föreskrifter om att även annan myndighet får ha direktåtkomst  till registret för sådan verksamhet som avses i 4 §.
Lag (2019:179)
.
8 §
Personuppgifter ur passagerarregistret får lämnas ut  elektroniskt på annat sätt än genom direktåtkomst om det inte  är olämpligt.
Regeringen kan med stöd av 8 kap. 7 § regeringsformen meddela  föreskrifter om begränsning av möjligheten att lämna ut  personuppgifter elektroniskt enligt första stycket.
Lag (2019:179)
.
Gallring
9 §
En uppgift i passagerarregistret ska gallras inom 24  timmar efter överföringen till Polismyndigheten.
Om uppgifter i registret behövs för att Polismyndigheten,  Säkerhetspolisen eller Tullverket ska kunna verkställa  personkontroller enligt 4 §, får uppgifterna i registret dock  stå kvar till dess att myndighetens kontroller är  slutförda.
Regeringen kan med stöd av 8 kap. 7 § regeringsformen meddela  föreskrifter om att uppgifter i registret får stå kvar till  dess att någon annan myndighet, som behöver uppgifterna för  att kunna verkställa personkontroller enligt 4 §, har  slutfört kontrollerna.
Lag (2019:179)
.
Skadestånd inom tillämpningsområdet för brottsdatalagen
10 §
Bestämmelsen om skadestånd i 7 kap. 1 §  brottsdatalagen (2018:1177) ska tillämpas vid behandling av  personuppgifter i strid med denna lag eller föreskrifter som  har meddelats i anslutning till lagen. Detta gäller endast  vid behandling av personuppgifter som omfattas av  tillämpningsområdet för brottsdatalagen.
Lag (2019:179)
.
Rätten att göra invändningar
11 §
Artikel 21.1 i EU:s dataskyddsförordning om rätten  att göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Lag (2019:179)
.
Övergångsbestämmelser
2019:179
1. Denna lag träder i kraft den 1 maj 2019.
2. Äldre föreskrifter om straff gäller fortfarande för  överträdelser som har skett före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.