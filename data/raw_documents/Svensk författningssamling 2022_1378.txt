Title: Förordning (2022:1378) om avgifter för forskningsinfrastruktur
SFS Number: Svensk författningssamling 2022:1378
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221378-om-avgifter-for_sfs-2022-1378/
Source Link: http://rkrattsbaser.gov.se/sfst?bet=2022:1378
Amendment Register Link: http://rkrattsbaser.gov.se/sfsr?bet=2022:1378
Ministry/Authority: Utbildningsdepartementet
Issued: 2022-08-18
Metadata: {"Utfärdad": "2022-08-18"}

==================================================

Förordning (2022:1378) om avgifter för forskningsinfrastruktur
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1378
Departement/myndighet
:   
Utbildningsdepartementet
Utfärdad
:   
2022-08-18
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning innehåller bestämmelser om uttag av  avgifter för användning av forskningsinfrastruktur som  tillhandahålls av universitet och högskolor med staten som  huvudman.
Vid tillämpning av denna förordning gäller den definition av  forskningsinfrastruktur som framgår av artikel 2.91 i  kommissionens förordning (EU) nr 651/2014 av den 17 juni 2014  genom vilken vissa kategorier av stöd förklaras förenliga med  den inre marknaden enligt artiklarna 107 och 108 i fördraget.
Denna förordning är meddelad med stöd av 8 kap. 7 §  regeringsformen.
Rätten att ta ut avgifter för forskningsinfrastruktur
2 §
Enligt 4 kap. 3 § lagen (2022:818) om den offentliga  sektorns tillgängliggörande av data ska forskningsdata  tillgängliggöras avgiftsfritt. Universitet och högskolor får i  övrigt ta ut avgifter för att tillhandahålla  forskningsinfrastruktur för externa användare om
- forskningsinfrastrukturen står helt eller delvis under  lärosätets kontroll,
- det finns av lärosätet fastställda och dokumenterade  kriterier för tillgänglighet till forskningsinfrastrukturen,  och
- forskningsinfrastrukturen tillhandahålls inom ramen för  lärosätets uppgifter.
Avgifternas storlek
3 §
Universitet och högskolor får besluta om avgifters  storlek.
Avgifternas storlek ska bestämmas så att de täcker upp till  verksamhetens kostnader (upp till full kostnadstäckning).
Om det är nödvändigt för att undvika att konkurrensen på  marknaden snedvrids, ska avgifternas storlek bestämmas utifrån  marknadsmässiga grunder.
Rätten att disponera avgiftsinkomster
4 §
Universitet och högskolor får disponera avgiftsinkomster  upp till full kostnadstäckning.
De avgiftsinkomster som överstiger full kostnadstäckning ska  redovisas mot inkomsttitel.
Avslutande bestämmelse
5 §
Universitets och högskolors beslut enligt denna förordning  får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.