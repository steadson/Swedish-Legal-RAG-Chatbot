Title: Förordning (1992:284) om tillfälliga stödåtgärder 
till vissa yrkesfiskare
SFS Number: Svensk författningssamling 1992:284
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1992284-om-tillfalliga-stodatgarder_sfs-1992-284/
Source Link: http://rkrattsbaser.gov.se/sfst?bet=1992:284
Amendment Register Link: http://rkrattsbaser.gov.se/sfsr?bet=1992:284
Ministry/Authority: Jordbruksdepartementet
Issued: 1992-05-07
Metadata: {"Utfärdad": "1992-05-07", "Ändrad": "t.o.m. SFS 1993:1145"}

==================================================

Förordning (1992:284) om tillfälliga stödåtgärder 
till vissa yrkesfiskare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:284
Departement/myndighet
:   
Jordbruksdepartementet
Utfärdad
:   
1992-05-07
Ändrad
:   
t.o.m. SFS 1993:1145
Tidsbestämd
: 
1995-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Fiskeföretag som vid tidpunkten för ikraftträdandet av denna förordning har beviljats fiskerilån, fiskberedningslån eller garantilån enligt förordningen (1985:439) om statligt stöd till yrkesfisket m. m. kan om det finns särskilda skäl beviljas amorteringsfrihet, räntefrihet eller förlängd amorteringstid enligt denna förordning.
Stödåtgärder får bara beviljas sådana fiskeföretag som
1. är särskilt skuldsatta,
2. tillfälligt har låga inkomster till följd av att fisket efter torsk eller andra fiskslag har påverkats av den ogynnsamma situationen för torskbestånden i Östersjön, och
3. kan förutsättas bli lönsamma inom en tvåårsperiod från det att stödåtgärden beviljades. Förordning (1993:145).
Amorterings- och räntefrihet
2 §
För fiskerilån och fiskberedningslån får låntagaren medges amorterings- och räntefrihet i högst fyra år.
För garantilån får låntagaren medges amorteringsfrihet i högst två år utöver den tid som anges i 27 § förordningen (1985:439) om statligt stöd till yrkesfisket m. m.
Förlängd amorteringstid
3 §
För fiskerilån och fiskberedningslån får amorteringstiden bestämmas till högst 25 år. Detsamma gäller för andra garantilån än driftslån enligt 9 och 20 §§ förordningen (1985:439) om statligt stöd till yrkesfisket m. m. och för lån till motorer eller annan utrustning med kort användningstid.
Amorteringstiden för lånen får inte överstiga investeringens ekonomiska livslängd.
Förfarandet i ärenden m. m.
4 §
Frågor om stödåtgärder enligt denna förordning prövas av Fiskeriverket, eller om Fiskeriverket bestämmer det, av länsstyrelsen.
5 §
Länsstyrelsens beslut enligt denna förordning får överklagas hos Fiskeriverket. Fiskeriverkets beslut får inte överklagas.
6 §
Fiskeriverket får meddela de ytterligare föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.