Title: Lag (1992:1328) om farliga livsmedelsimitationer
SFS Number: Svensk författningssamling 1992:1328
URL: https://www.riksdagen.se/sv/dokument-och-lagar/dokument/svensk-forfattningssamling/lag-19921328-om-farliga-livsmedelsimitationer_sfs-1992-1328/
Source Link: http://rkrattsbaser.gov.se/sfst?bet=1992:1328
Amendment Register Link: http://rkrattsbaser.gov.se/sfsr?bet=1992:1328
Ministry/Authority: Finansdepartementet KO
Issued: 1992-12-17
Metadata: {"Utfärdad": "1992-12-17", "Ändrad": "t.o.m. SFS 2004:462"}

==================================================

Lag (1992:1328) om farliga livsmedelsimitationer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1328
Departement/myndighet
:   
Finansdepartementet KO
Utfärdad
:   
1992-12-17
Ändrad
:   
t.o.m. SFS 2004:462
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Genom lagen genomförs rådets direktiv 87/357/EEG av den 25 juni 1987 om tillnärmning av medlemsstaternas lagstiftning om produkter som, på grund av sina yttre egenskaper, kan förväxlas med andra produkter och härigenom utgöra en risk för konsumenters hälsa och säkerhet.
Lag (2004:462)
.
2 §
I denna lag förstås med livsmedelsimitationer varor som - särskilt av barn - på grund av sitt utseende eller sin storlek, lukt, förpackning eller märkning kan förväxlas med livsmedel.
3 §
Produktsäkerhetslagen (2004:451) skall tillämpas i fråga om livsmedelsimitationer.
Lag (2004:462)
.
Förbud
4 §
En näringsidkare får inte marknadsföra, tillverka eller importera farliga livsmedelsimitationer.
Vid bedömningen av om en livsmedelsimitation är farlig skall 8, 9 och 12 §§ produktsäkerhetslagen (2004:451) tillämpas.
Lag (2004:462)
.
Tillsyn
5 §
Tillsyn över efterlevnaden av lagen utövas av Konsumentverket.
Konsumentverket får meddela de förelägganden och förbud som behövs i ett enskilt fall för att denna lag skall efterlevas.
Ett sådant föreläggande eller förbud skall förenas med vite, om det inte av särskilda skäl är obehövligt.
Lag (2004:462)
.
Sanktionsavgifter
6 §
En näringsidkare skall åläggas att betala en sanktionsavgift, om näringsidkaren eller någon som handlar på näringsidkarens vägnar uppsåtligen eller av oaktsamhet har brutit mot 4 §.
Sanktionsavgift får inte åläggas någon för en överträdelse av ett förbud eller en underlåtelse att följa ett föreläggande som har meddelats vid vite enligt denna lag.
I övrigt skall i fråga om sanktionsavgift bestämmelserna i 37 §
andra stycket och 39-43 §§ produktsäkerhetslagen (2004:451)
tillämpas.
Lag (2004:462)
.
Överklagande
7 §
Konsumentverkets beslut i enskilda fall enligt 5 § får överklagas hos allmän förvaltningsdomstol.
Prövningstillstånd krävs vid överklagande till kammarrätten.
Tillsynsmyndigheten får bestämma att dess beslut enligt 5 §
skall gälla omedelbart.
Lag (2004:462)
.
Övergångsbestämmelser
2004:462
1. Denna lag träder i kraft den 1 juli 2004.
2. Äldre bestämmelser gäller fortfarande i fråga om livsmedelsimitationer som har marknadsförts, tillverkats eller importerats före ikraftträdandet.
3. Mål som vid ikraftträdandet är anhängigt vid domstol prövas enligt äldre bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.