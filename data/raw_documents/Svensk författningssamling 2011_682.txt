Title: Förordning (2011:682) om försöksverksamhet med distansundervisning i gymnasieskolan i Torsås kommun
SFS Number: Svensk författningssamling 2011:682
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011682-om-forsoksverksamhet-med_sfs-2011-682/
Source Link: http://rkrattsbaser.gov.se/sfst?bet=2011:682
Amendment Register Link: http://rkrattsbaser.gov.se/sfsr?bet=2011:682
Ministry/Authority: Utbildningsdepartementet
Issued: 2011-05-26
Metadata: {"Utfärdad": "2011-05-26", "Ändrad": "t.o.m. SFS 2019:686"}

==================================================

Förordning (2011:682) om försöksverksamhet med distansundervisning i gymnasieskolan i Torsås kommun
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:682
Departement/myndighet
:   
Utbildningsdepartementet
Utfärdad
:   
2011-05-26
Ändrad
:   
t.o.m. SFS 2019:686
Tidsbestämd
: 
2024-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Innehåll
1 §
Denna förordning innehåller bestämmelser om en försöksverksamhet med distansundervisning i gymnasieskolan i Torsås kommun.
Vem som får anordna utbildningen
2 §
Torsås kommun får anordna nationella program i  gymnasieskolan genom distansundervisning för elever från hela  landet. Utbildningen får påbörjas senast vårterminen 2021.
Utbildningen som anordnas med stöd av denna förordning får  inte räknas som sådan utbildning som ska erbjudas enligt 
16 kap. 42 § skollagen (2010:800). Förordning (2019:686).
Skollagens och gymnasieförordningens tillämplighet
3 §
Skollagen (2010:800) och gymnasieförordningen (2010:2039)
gäller i tillämpliga delar för försöksverksamheten om inte annat framgår av denna förordning.
Utbildningens utformning
4 §
Utbildningen anordnas som distansundervisning med studiehandledning.
Studiehandledning
5 §
Studiehandledning anordnas i grupp eller enskilt och ges i form av undervisning vid högst tre preparandkurser under studiegången vilka tillsammans omfattar högst 15 veckor.
Dokumentation
6 §
Elevernas studieresultat ska dokumenteras fortlöpande.
Dokumentationen ska läggas upp på ett sådant sätt att det finns möjlighet att följa varje elevs studier och kunskapsutveckling.
Gymnasieexamen
7 §
Gymnasieexamen utfärdas av den brevskola som ansvarar för undervisningen. Förordning (2013:756).
Interkommunal ersättning
8 §
Bestämmelser om interkommunal ersättning finns i 16 kap.
50 och 51 §§ skollagen (2010:800).
Uppföljning och utvärdering
9 §
Torsås kommun ska medverka i uppföljning och utvärdering av försöksverksamheten.
Övergångsbestämmelser
2011:682
1. Denna förordning träder i kraft den 1 juli 2011 och gäller till och med den 30 juni 2017.
2. Bestämmelserna ska tillämpas på utbildning som påbörjas efter den 1 juli 2011.
3. Genom förordningen upphävs förordningen (1992:1261) om distansundervisning på gymnasial nivå i Torsås.
4. För elever som har påbörjat utbildning före den 1 juli 2011, och fullföljer sin utbildning enligt de bestämmelser som gällde när utbildningen påbörjades, gäller den upphävda förordningen. Slutbetyg får dock utfärdas senast den 1 juli 2015. Förordning (2013:756).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.