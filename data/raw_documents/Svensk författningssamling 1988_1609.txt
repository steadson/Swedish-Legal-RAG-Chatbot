Title: Riksrevisionsverkets föreskrifter 
(1988:1609) till kreditinstituten om 
statligt stöd till näringsliv
et;
SFS Number: Svensk författningssamling 1988:1609
URL: https://www.riksdagen.se/sv/dokument-och-lagar/dokument/svensk-forfattningssamling/riksrevisionsverkets-foreskrifter-19881609_sfs-1988-1609/
Source Link: http://rkrattsbaser.gov.se/sfst?bet=1988:1609
Amendment Register Link: http://rkrattsbaser.gov.se/sfsr?bet=1988:1609
Ministry/Authority: Riksrevisionsverket
Issued: 1988-12-19
Metadata: {"Utfärdad": "1988-12-19"}

==================================================

Riksrevisionsverkets föreskrifter 
(1988:1609) till kreditinstituten om 
statligt stöd till näringsliv
et;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:1609
Departement/myndighet
:   
Riksrevisionsverket
Utfärdad
:   
1988-12-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Riksrevisionsverket föreskriver följande med stöd av 20 § förordningen 
(1988:764) om statligt stöd till näringslivet.
1 §
Kreditinstituten skall på av riksrevisionsverket fastställd blankett 
"Garantiuppgift från kreditinstitut" löpande månadsvis underrätta  riksrevisionsverket om utbetalning av statligt garanterat lån samt hur  stor andel av lånet som garanteras av staten. Vidare skall  kreditinstituten varje år snarast efter den 30 juni och den 31 december  på samma sätt underrätta riksrevisionsverket om utestående låneskuld på  statligt garanterade lån per den 30 juni och den 31 december.  Kreditinstituten skall på blanketten också ange clearingkod och  lånenummer.
2 §
Flyttning av lån mellan kreditinstituten skall rapporteras till  riksrevisionsverket på blanketten "Flyttning av lån (byte av  kreditinstitut)". På blanketten skall anges datum för flyttning av lån  så att en avstämning och ett riktigt avgiftsuttag kan göras. Blankett  rekvireras från riksrevisionsverket eller garantiförvaltande myndighet.
3 §
Kreditinstituten skall snarast efter det att ett lån mot statlig  garanti återbetalts rapportera detta till riksrevisionsverket. Detta  skall göras på blankett "Garantiavgift från kreditinstitut" varvid  utestående låneskuld per ett visst datum sätts till noll.
4 §
Ovanstående uppgifter från kreditinstituten kan skickas på av  riksrevisionsverket godkänt databärande medium i stället för på  blankett.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.