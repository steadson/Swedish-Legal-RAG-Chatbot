Title: Lag (2018:1250) om tillgodoräknande av tid för frihetsberövande
SFS Number: Svensk författningssamling 2018:1250
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181250-om-tillgodoraknande-av-tid-for_sfs-2018-1250/
Source Link: http://rkrattsbaser.gov.se/sfst?bet=2018:1250
Amendment Register Link: http://rkrattsbaser.gov.se/sfsr?bet=2018:1250
Ministry/Authority: Justitiedepartementet L5
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2020:621"}

==================================================

Lag (2018:1250) om tillgodoräknande av tid för frihetsberövande
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1250
Departement/myndighet
:   
Justitiedepartementet L5
Utfärdad
:   
2018-06-20
Ändrad
:   
t.o.m. SFS 2020:621
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna lag innehåller bestämmelser om när tid för  frihetsberövande i Sverige och utomlands ska eller får  tillgodoräknas som verkställighet av påföljd.
Tillgodoräknande av tid för frihetsberövande i Sverige och  utomlands
2 §
Om någon har dömts till fängelse på viss tid eller  till sluten ungdomsvård och den dömde med anledning av de  brott som prövats i målet eller som påföljden avser har varit  frihetsberövad i Sverige eller utomlands under en  sammanhängande tid av minst 24 timmar, ska tiden för  frihetsberövandet tillgodoräknas den dömde som verkställighet  av påföljden.
Tillgodoräknande ska dock inte ske om
1. tiden för frihetsberövandet redan tillgodoräknats den  dömde, eller
2. den dömde samtidigt avtjänat sådan frihetsberövande  påföljd i annat mål.
Villkor som uppställts vid överförande av verkställighet från  en annan stat till Sverige ska gälla vid tillämpning av denna  paragraf.
Beslut om att påföljd ska anses helt eller delvis  verkställd
3 §
Om någon döms till fängelse på viss tid eller till sluten  ungdomsvård och med anledning av de brott som prövats i målet  eller som påföljden avser har varit frihetsberövad på ett sätt  som enligt 2 § ska tillgodoräknas som verkställighet av  påföljd, får rätten besluta att påföljden ska anses helt  verkställd genom frihetsberövandet. En förutsättning för ett  sådant beslut är att den tid som den utdömda påföljden  överstiger frihetsberövandet med är ringa.
Om någon döms till böter, ungdomstjänst eller  ungdomsövervakning och med anledning av de brott som prövats i  målet eller som påföljden avser har varit frihetsberövad på  ett sätt som enligt 2 § ska tillgodoräknas som verkställighet  av påföljd, får rätten besluta att påföljden ska anses helt  eller delvis verkställd genom frihetsberövandet.
Lag (2020:621)
.
Övriga bestämmelser
4 §
Vid prövning i högre rätt av ett överklagande av  utdömd påföljd får beslut i en fråga som avses i 3 § ändras  även om det beslutet inte överklagats.
5 §
Regeringen eller den myndighet som regeringen  bestämmer kan med stöd av 8 kap. 7 § regeringsformen meddela  närmare föreskrifter om tillämpningen av denna lag.
Övergångsbestämmelser
2018:1250
1. Denna lag träder i kraft den 1 april 2019.
2. Äldre bestämmelser gäller fortfarande för  frihetsberövanden som ägt rum före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.