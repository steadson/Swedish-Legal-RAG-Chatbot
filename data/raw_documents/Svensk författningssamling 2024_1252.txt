Title: Förordning (2024:1252) om statsbidrag till regioner för stärkt tillgänglighet och ökad vårdkapacitet inom den specialiserade hälso- och sjukvården
SFS Number: Svensk författningssamling 2024:1252
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20241252-om-statsbidrag-till_sfs-2024-1252/
Source Link: http://rkrattsbaser.gov.se/sfst?bet=2024:1252
Amendment Register Link: http://rkrattsbaser.gov.se/sfsr?bet=2024:1252
Ministry/Authority: Socialdepartementet
Issued: 2024-12-12
Metadata: {"Utfärdad": "2024-12-12"}

==================================================

Förordning (2024:1252) om statsbidrag till regioner för stärkt tillgänglighet och ökad vårdkapacitet inom den specialiserade hälso- och sjukvården
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1252
Departement/myndighet
:   
Socialdepartementet
Utfärdad
:   
2024-12-12
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om statsbidrag  till regioner i syfte att stärka tillgängligheten och öka  vårdkapaciteten inom den specialiserade hälso- och sjukvården.
Förordningen är meddelad med stöd av 8 kap. 7 §  regeringsformen.
2 §
Det som sägs i denna förordning om regioner gäller också  kommuner som inte ingår i en region.
Förutsättningar för bidrag
3 §
Bidrag får, i mån av tillgång på medel, lämnas till  regioner för prestationsbundna insatser för att korta  vårdköerna i den specialiserade hälso- och sjukvården genom  att
1. stärka tillgängligheten,
2. öka vårdkapaciteten, och
3. förbättra kompetensförsörjningen och arbetsmiljön.
4 §
För att få bidrag ska regioner under bidragsåret genomföra  insatser enligt 3 § 1-3.
Rekvisition
5 §
En region får rekvirera bidrag från Socialstyrelsen utan  något ansökningsförfarande.
I rekvisitionen ska regionen intyga att villkoret i 4 § kommer  att uppfyllas.
6 §
Medel som inte har rekvirerats senast vid den tidpunkt som  Socialstyrelsen bestämmer får lämnas till de regioner som har  angett att de önskar ta del av dessa medel.
Fördelning av bidrag
7 §
Socialstyrelsen ska fördela bidraget på det sätt som  regeringen bestämmer.
Beslut och utbetalning
8 §
Socialstyrelsen beslutar om bidraget och betalar ut det.
9 §
Ett beslut om bidrag ska avse ett bidragsår. Ett bidragsår  omfattar ett kalenderår.
Redovisning
10 §
En region som har tagit emot bidrag ska senast vid den  tidpunkt som Socialstyrelsen bestämmer lämna en redovisning av
1. hur de mottagna medlen har använts,
2. vilka resultat för att korta vårdköerna som har uppnåtts av  de genomförda insatserna enligt 3 §, och
3. hur resultaten förhåller sig till det syfte med bidraget  som anges i 1 § första stycket.
11 §
Socialstyrelsen ska senast den 30 september varje år till  regeringen lämna en samlad redovisning för bidrag som har  betalats ut enligt denna förordning.
Av redovisningen ska det framgå
1. vilka regioner som har fått bidrag och med vilka belopp,
2. vad bidragen har använts till,
3. vilka resultat som har uppnåtts av de genomförda insatserna  enligt 3 § och hur resultaten förhåller sig till det syfte med  bidraget som anges i 1 § första stycket, och
4. en sammanfattande bedömning av bidragens användning i  förhållande till det syfte som anges i 1 § första stycket.
Återbetalning och återkrav
12 §
En region som har tagit emot bidrag är skyldig att betala  tillbaka bidraget om
1. bidraget har lämnats felaktigt eller med för högt belopp,
2. bidraget helt eller delvis inte har använts eller inte har  använts för det ändamål eller uppnått avsett resultat enligt 
3 § som det har lämnats för, eller
3. en redovisning enligt 10 § inte har lämnats.
13 §
Socialstyrelsen ska besluta att helt eller delvis kräva  tillbaka bidraget om regionen är återbetalningsskyldig enligt 
12 §. Socialstyrelsen får helt eller delvis avstå från att  kräva tillbaka bidraget, om det finns särskilda skäl för det.
Överklagande
14 §
Beslut enligt denna förordning får inte överklagas.
Bemyndigande
15 §
Socialstyrelsen får meddela föreskrifter om  verkställigheten av denna förordning.
Övergångsbestämmelser
2024:1252
1. Denna förordning träder i kraft den 1 januari 2025.
2. Redovisningen enligt 11 § ska första gången lämnas senast  den 30 september 2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.