Title: Lag (2009:704) om europeiska grupperingar för territoriellt samarbete
SFS Number: Svensk författningssamling 2009:704
URL: https://www.riksdagen.se/sv/dokument-och-lagar/dokument/svensk-forfattningssamling/lag-2009704-om-europeiska-grupperingar-for_sfs-2009-704/
Source Link: http://rkrattsbaser.gov.se/sfst?bet=2009:704
Amendment Register Link: http://rkrattsbaser.gov.se/sfsr?bet=2009:704
Ministry/Authority: Landsbygds- och infrastrukturdepartementet RSL
Issued: 2009-06-17
Metadata: {"Utfärdad": "2009-06-17", "Ändrad": "t.o.m. SFS 2022:63"}

==================================================

Lag (2009:704) om europeiska grupperingar för territoriellt samarbete
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:704
Departement/myndighet
:   
Landsbygds- och infrastrukturdepartementet RSL
Utfärdad
:   
2009-06-17
Ändrad
:   
t.o.m. SFS 2022:63
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
I denna lag finns bestämmelser som kompletterar Europaparlamentets och rådets förordning (EG) nr 1082/2006 av den 5 juli 2006 om en europeisk gruppering för territoriellt samarbete (EGTS).
En europeisk gruppering för territoriellt samarbete benämns i denna lag gruppering.
Frågor om deltagande i en gruppering m.m.
2 §
Frågor om en svensk medlems deltagande i en gruppering prövas av regeringen.
Regeringen prövar även frågor om ändring av avtalet om att bilda en gruppering, betydande ändring av en grupperings stadga samt sådana frågor som avses i artiklarna 13 och 14 i Europaparlamentets och rådets förordning (EG) nr 1082/2006.
Överlåtelse av förvaltningsuppgifter till en gruppering
3 §
Regeringen får till en gruppering överlåta  förvaltningsuppgifter gällande program för territoriellt  samarbete som delvis finansieras av EU. De  förvaltningsuppgifter som överlåts får inbegripa  beslutsfattande i fråga om fördelning av stöd ur Europeiska  regionala utvecklingsfonden, Europeiska socialfonden och  Europeiska socialfonden+.
Lag (2022:63)
.
Register över grupperingar m.m.
4 §
Bolagsverket ska föra ett register över grupperingar med säte i Sverige. I registret ska uppgifter om regeringens beslut i fråga om en gruppering föras in.
Bolagsverket ska genast kungöra i Post- och Inrikes Tidningar vad som har förts in i registret.
I ärenden om registrering ska avgift betalas för ärendets handläggning. Avgift ska också betalas för registerföringen.
5 §
En anmälan om registrering av en gruppering ska göras av grupperingens samtliga blivande medlemmar.
Förvaltningslagens tillämpning
6 §
När en gruppering med säte i Sverige handlägger  förvaltnings-uppgifter som avser förvaltning av program som  delvis finansieras av EU tillämpas följande bestämmelser i  förvaltningslagen (2017:900):
- 5 § om legalitet, objektivitet och proportionalitet,
- 10 § om partsinsyn,
- 14 och 15 §§ om ombud och biträde,
- 16-18 §§ om jäv,
- 21 § om bekräftelse av handlingar,
- 22 § om hur ankomstdagen för handlingar bestäms,
- 23 § om utredningsansvaret,
- 24 § om när man får lämna uppgifter muntligt,
- 25 § om kommunikation,
- 27 § om dokumentation av uppgifter,
- 31 § om dokumentation av beslut,
- 32 § om motivering av beslut,
- 33 och 34 §§ om underrättelse om innehållet i beslut och  hur ett överklagande går till,
- 36-39 §§ om rättelse och ändring av beslut, och
- 42-47 §§ om överklagande.
Lag (2018:834)
.
Bokföring, årsredovisning och revision
7 §
Bestämmelser om bokföring, årsredovisning och revision för en gruppering finns i respektive bokföringslagen
(1999:1078), årsredovisningslagen (1995:1554) och revisionslagen (1999:1079).
Likvidation och upplösning
8 §
Medlemmar i en gruppering med säte i Sverige ska i avtalet om att bilda grupperingen reglera förfarandet vid grupperingens likvidation och upplösning.
Grupperingen ska underrätta regeringen och Bolagsverket om ett beslut om att inleda likvidation och om upplösning av en gruppering med säte i Sverige. Upplysningar om likvidation och upplösning ska föras in i registret över grupperingar.
Kontroll av förvaltningen av offentliga medel
9 §
Den myndighet som regeringen bestämmer ska i fråga om en grupperings förvaltning av offentliga medel utföra kontroll och vidta övriga åtgärder enligt artiklarna 6.1 och 6.2 i Europaparlamentets och rådets förordning (EG) nr 1082/2006.
En gruppering är skyldig att lämna myndigheten de handlingar och uppgifter som myndigheten behöver för kontrollen.
Myndigheten ska rapportera resultatet av kontrollen till regeringen, Bolagsverket och grupperingen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.