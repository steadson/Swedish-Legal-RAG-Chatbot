Title: Lag (1982:316) med förbud mot könsstympning av kvinnor
SFS Number: Svensk författningssamling 1982:316
URL: https://www.riksdagen.se/sv/dokument-och-lagar/dokument/svensk-forfattningssamling/lag-1982316-med-forbud-mot-konsstympning-av_sfs-1982-316/
Source Link: http://rkrattsbaser.gov.se/sfst?bet=1982:316
Amendment Register Link: http://rkrattsbaser.gov.se/sfsr?bet=1982:316
Ministry/Authority: Socialdepartementet
Issued: 1982-05-27
Metadata: {"Utfärdad": "1982-05-27", "Ändrad": "t.o.m. SFS 2021:1024"}

==================================================

Lag (1982:316) med förbud mot könsstympning av kvinnor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:316
Departement/myndighet
:   
Socialdepartementet
Utfärdad
:   
1982-05-27
Ändrad
:   
t.o.m. SFS 2021:1024
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Ingrepp i de kvinnliga yttre könsorganen i syfte att stympa dessa eller åstadkomma andra bestående förändringar av dem
(könsstympning) får inte utföras, oavsett om samtycke har lämnats till ingreppet eller inte.
Lag (1998:407)
.
2 §
Den som bryter mot 1 § döms till fängelse i lägst två och  högst sex år.
Är brottet med hänsyn till omständigheterna mindre grovt,  döms till fängelse i högst fyra år.
Är brottet grovt, döms till fängelse i lägst fem och högst  tio år. Vid bedömningen av om brottet är grovt ska det  särskilt beaktas om könsstympningen är särskilt omfattande  eller om gärningen har orsakat livsfara eller allvarlig  sjukdom eller om gärningsmannen i annat fall har visat  synnerlig hänsynslöshet.
För försök, förberedelse och stämpling samt för underlåtenhet  att avslöja eller förhindra brott döms det till ansvar enligt 
23 kap. brottsbalken.
Lag (2017:333)
.
3 §
Har upphävts genom
lag (2021:1024)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.