Title: Förordning (2018:1495) om statsbidrag för rekryterande insatser inom vuxenutbildning
SFS Number: Svensk författningssamling 2018:1495
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181495-om-statsbidrag-for_sfs-2018-1495/
Source Link: http://rkrattsbaser.gov.se/sfst?bet=2018:1495
Amendment Register Link: http://rkrattsbaser.gov.se/sfsr?bet=2018:1495
Ministry/Authority: Utbildningsdepartementet
Issued: 2018-07-05
Metadata: {"Utfärdad": "2018-07-05", "Ändrad": "t.o.m. SFS 2020:472"}

==================================================

Förordning (2018:1495) om statsbidrag för rekryterande insatser inom vuxenutbildning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1495
Departement/myndighet
:   
Utbildningsdepartementet
Utfärdad
:   
2018-07-05
Ändrad
:   
t.o.m. SFS 2020:472
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om statsbidrag  för rekryterande insatser inom kommunal vuxenutbildning 
(komvux).
Med rekryterande insatser avses uppsökande verksamhet,  informationsinsatser, vägledning samt motiverande insatser.
Förordningen är meddelad med stöd av 8 kap. 7 §  regeringsformen. Förordning (2020:472).
2 §
Syftet med statsbidraget är att stimulera vuxna till  studier inom komvux för att därigenom stärka deras möjligheter  att etablera sig på arbetsmarknaden. Förordning (2020:472).
Förutsättningar för statsbidrag
3 §
Statsbidrag lämnas för ett år i sänder (bidragsår) i  den utsträckning det finns tillgång på medel.
4 §
Statsbidrag får lämnas till kommuner som får statsbidrag  enligt förordningen (2016:937) om statsbidrag för regional  yrkesinriktad vuxenutbildning, för rekryterande insatser för  personer som är i behov av utbildning inom
- komvux på grundläggande nivå,
- komvux på gymnasial nivå,
- komvux som särskild utbildning på grundläggande nivå, och
- komvux som särskild utbildning på gymnasial nivå.
Förordning (2020:472).
Fördelning och utbetalning av statsbidrag
5 §
Statsbidrag fördelas av Statens skolverk.
Skolverket ska vid sin fördelning av statsbidraget ta hänsyn  till arbetslöshetens omfattning i de sökande kommunerna.
6 §
Statsbidrag betalas ut av Statens skolverk efter  rekvisition en gång per bidragsår.
Uppföljning och redovisning
7 §
Statens skolverk ska följa upp hur statsbidraget har  använts.
8 §
En kommun som får statsbidrag enligt denna förordning  är skyldig att på begäran av Statens skolverk lämna sådana  uppgifter som behövs för uppföljning av statsbidraget.
Återbetalning och återkrav
9 §
Mottagaren av statsbidrag är återbetalningsskyldig om
1. bidraget av något skäl har lämnats felaktigt eller med för  högt belopp och mottagaren borde ha insett detta,
2. bidraget helt eller delvis inte har utnyttjats eller inte  har använts för det ändamål det har lämnats för, eller
3. uppgifter som avses i 8 § inte har lämnats.
10 §
Statens skolverk ska besluta att helt eller delvis  kräva tillbaka ett statsbidrag om någon mottagare är  återbetalningsskyldig enligt 9 §.
Om det finns särskilda skäl för det, får Skolverket helt  eller delvis efterge återkrav.
11 §
På statsbidrag som krävs tillbaka ska ränta tas ut  från och med den dag som infaller en månad efter det att  beslutet om återkrav har fattats och efter en räntesats som  vid varje tidpunkt överstiger statens utlåningsränta med två  procentenheter.
Om det finns särskilda skäl för det, får Statens skolverk  helt eller delvis efterskänka krav på ränta.
Bemyndigande
12 §
Statens skolverk får meddela föreskrifter om  verkställigheten av denna förordning.
Överklagande
13 §
Beslut enligt denna förordning får inte överklagas.
Övergångsbestämmelser
2020:472
1. Denna förordning träder i kraft den 1 juli 2020.
2. Äldre föreskrifter gäller fortfarande för statsbidrag som  avser tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.