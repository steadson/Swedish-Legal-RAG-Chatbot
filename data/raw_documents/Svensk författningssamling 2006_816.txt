Title: Förordning (2006:816) om kontroll av husdjur, m.m.
SFS Number: Svensk författningssamling 2006:816
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006816-om-kontroll-av-husdjur-m-m_sfs-2006-816/
Source Link: http://rkrattsbaser.gov.se/sfst?bet=2006:816
Amendment Register Link: http://rkrattsbaser.gov.se/sfsr?bet=2006:816
Ministry/Authority: Landsbygds- och infrastrukturdepartementet RSL
Issued: 2006-06-08
Metadata: {"Utfärdad": "2006-06-08", "Ändrad": "t.o.m. SFS 2021:260"}

==================================================

Förordning (2006:816) om kontroll av husdjur, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:816
Departement/myndighet
:   
Landsbygds- och infrastrukturdepartementet RSL
Utfärdad
:   
2006-06-08
Ändrad
:   
t.o.m. SFS 2021:260
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna förordning innehåller kompletterande bestämmelser till lagen (2006:807) om kontroll av husdjur, m.m.
EU-bestämmelser
2 §
De EU-rättsliga grundförordningar som lagen (2006:807) om  kontroll av husdjur, m.m. helt eller delvis kompletterar anges  i ett tillkännagivande av regeringen.
I fråga om bestämmelser i sådana förordningar som faller inom  flera lagars tillämpningsområde anges i tillkännagivandet  vilka bestämmelser som lagen om kontroll av husdjur, m.m.  kompletterar.
Statens jordbruksverk får meddela de föreskrifter och fatta de  beslut som behövs för att komplettera EU-bestämmelserna.
Förordning (2021:184).
Kontroll av husdjur m.m.
3 §
Jordbruksverket får för det syfte som anges i 1 § lagen
(2006:807) om kontroll av husdjur, m.m.
1. meddela föreskrifter om kontroll av husdjur och av andra djur som människan har i sin vård, samt
2. ge organisationer på jordbruksnäringens område eller andra sammanslutningar rätt att anordna sådan kontroll.
Innan kontrollen anordnas skall Jordbruksverket godkänna plan och riktlinjer för verksamheten.
4 §
För seminverksamhet, för överföring av befruktade ägg mellan hondjur och för hantering av andra ägg för avelsändamål än ägg från fjäderfä krävs Jordbruksverkets tillstånd.
Jordbruksverket får för det syfte som anges i 1 § lagen
(2006:807) om kontroll av husdjur, m.m. meddela föreskrifter om villkor för sådan verksamhet.
4 a §
Jordbruksverket får meddela föreskrifter om undantag  från krav på registrering av anläggningar för insamling,  produktion, bearbetning eller lagring av avelsmaterial enligt  artikel 85 i Europaparlamentets och rådets förordning (EU) 
2016/429 av den 9 mars 2016 om överförbara djursjukdomar och  om ändring och upphävande av vissa akter med avseende på djur-
hälsa ("djurhälsolag"). Förordning (2021:260).
5 §
Jordbruksverket får meddela föreskrifter om villkoren för att djur som omfattas av kontroll enligt 3 § första stycket 2 skall få säljas under särskild beteckning.
6 §
En avgift får tas ut vid slakt av svin från besättningar som inte omfattas av sådan hälsokontroll som har anordnats med stöd av 3 § första stycket 2 och i vilka sjukdomar förekommer i särskilt hög grad.
Jordbruksverket får ta ut avgiften av den som lämnar svinen till slakt eller överlämna åt innehavare av slakteri att göra detta.
Jordbruksverket får meddela ytterligare föreskrifter om avgiften.
7 §
Om det finns hälsokontroll anordnad för kronhjort och dovhjort, får Jordbruksverket meddela föreskrifter om vad som skall gälla för att kronhjortar och dovhjortar som inte omfattas av kontrollen skall få flyttas till eller från ett hägn. Föreskrifterna får också avse andra djurslag som hålls i sambete med kronhjort eller dovhjort.
Handläggning av ärenden om tillstånd
7 a §
Om Jordbruksverket begär att sökanden ska ge in certifikat, intyg eller andra liknande dokument som visar att ett visst tillståndskrav är uppfyllt, ska verket godta motsvarande dokument från en annan stat inom Europeiska ekonomiska samarbetsområdet. Verket får dock begära en icke-
auktoriserad översättning av dokumentet till svenska.
Förordning (2009:1268).
7 b §
Jordbruksverket får meddela föreskrifter om den tid inom vilken verket ska fatta beslut i ärenden om godkännande eller tillstånd. Förordning (2009:1268).
Behörig myndighet
8 §
Jordbruksverket ska utföra de uppgifter som en behörig  myndighet har enligt de EU-bestämmelser som lagen (2006:807)  om kontroll av husdjur, m.m. kompletterar, om inte något annat  framgår av 10 § eller regeringen beslutar något annat.
Förordning (2021:184).
8 a §
Jordbruksverket ska upprätta, uppdatera och  offentliggöra den förteckning över avelsorganisationer och  avelsverksamheter som avses i artikel 7.1 i  Europaparlamentets och rådets förordning (EU) 2016/1012 av  den 8 juni 2016 om avelstekniska och genealogiska villkor för  avel, handel med och införsel till unionen av renrasiga  avelsdjur, hybridavelssvin och avelsmaterial från dem och om  ändring av förordning (EU) nr 652/2014, rådets direktiv 
89/608/EEG och 90/425/EEG och om upphävande av vissa akter  med avseende på djuravel (förordningen om djuravel).
Förordning (2018:1588).
8 b §
Jordbruksverket ska upprätta, uppdatera och  offentliggöra den förteckning över behöriga myndigheter som  avses i artikel 39.2 i förordning (EU) 2016/1012.  Jordbruksverket ska underrätta kommissionen om webbplatsen  där förteckningen offentliggörs. Förordning (2018:1588).
8 c §
Jordbruksverket ska på begäran av kommissionens  experter tillhandahålla tekniskt stöd, tillgänglig  dokumentation och stöd för att se till att experterna får  tillträde till lokaler och platser i enlighet med artikel 
55.1 i förordning (EU) 2016/1012.
Jordbruksverket ska, mot bakgrund av rekommendationer i  kommissionens kontrollrapporter, vidta de lämpliga  uppföljningsåtgärder som avses i artikel 55.2 i förordning 
(EU) 2016/1012. Förordning (2018:1588).
Offentlig kontroll och annan offentlig verksamhet
9 §
Jordbruksverket är behörig myndighet att utöva offentlig  kontroll och utföra annan offentlig verksamhet som hänger  samman med kontrollen, om inte något annat följer av 10 §.  Förordning (2021:184).
10 §
Länsstyrelserna är behöriga myndigheter att utöva  offentlig kontroll av
1. organiserad hälsokontroll som avser tuberkulos hos  kronhjortar och dovhjortar i hägn,
2. organiserad hälsokontroll som avser maedi visna hos får,
3. organiserad kontroll som avser avelsfrågor och som anordnas  av organisationer på jordbruksnäringens område eller andra  sammanslutningar, och
4. seminverksamhet, överföring av befruktade ägg mellan  hondjur och av annan hantering av ägg för avelsändamål, med  undantag för verksamheter med insamling och lagring av sperma,  ägg och embryon avsedda för handel inom EU.
Länsstyrelserna är också behöriga myndigheter att utföra annan  offentlig verksamhet som hänger samman med kontrollen enligt  första stycket, med undantag för
1. beslut om att tillfälligt upphäva eller återkalla  godkännande av ett avelsprogram enligt artikel 47.1 tredje  stycket d i förordning (EU) 2016/1012, och
2. beslut om att återkalla erkännande av avelsorganisationer  eller avelsverksamheter enligt artikel 47.1 tredje stycket e i  förordning (EU) 2016/1012. Förordning (2021:184).
11 §
Jordbruksverket samordnar länsstyrelsernas  kontrollverksamhet och lämnar stöd, råd och vägledning i denna  verksamhet.
Jordbruksverket ska även utföra uppgiften att samordna  samarbetet och kontakterna med kommissionen och övriga  medlemsstater när det gäller offentlig kontroll och annan  offentlig verksamhet som avser djurhälsokrav inom  tillämpningsområdet för lagen (2006:807) om kontroll av  husdjur, m.m. enligt artikel 4.2 b i Europaparlamentets och  rådets förordning (EU) 2017/625 av den 15 mars 2017 om  offentlig kontroll och annan offentlig verksamhet för att  säkerställa tillämpningen av livsmedels- och  foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll).
Förordning (2021:184).
Rapporteringssystem för överträdelser
11 a §
En kontrollmyndighet ska ha ett ändamålsenligt  rapporteringssystem för den som vill anmäla misstänkta  överträdelser av förordning (EU) 2017/625.
Förordning (2021:184).
Föreskrifter om offentlig kontroll och annan offentlig  verksamhet
12 §
Jordbruksverket får meddela föreskrifter om
1. hur offentlig kontroll och annan offentlig verksamhet ska  bedrivas,
2. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till Jordbruksverket,  och
3. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften. Förordning (2021:184).
Avgifter för offentlig kontroll och annan offentlig verksamhet
13 §
Jordbruksverket får meddela föreskrifter om skyldighet  att betala avgift för offentlig kontroll och annan offentlig  verksamhet samt om beräkning av avgifterna.  Förordning (2021:184).
Övriga frågor
14 §
Närmare föreskrifter för verkställighet av lagen
(2006:807) om kontroll av husdjur, m.m. eller denna förordning får meddelas av Jordbruksverket.
15 §
I 19 § lagen (2006:807) om kontroll av husdjur, m.m.  finns bestämmelser om överklagande till Jordbruksverket.
I 20 och 20 a §§ lagen om kontroll av husdjur, m.m. finns  bestämmelser om överklagande till allmän förvaltningsdomstol.
Förordning (2021:184).
Övergångsbestämmelser
2009:1268
Denna förordning träder i kraft den 27 december 2009 och tillämpas i fråga om 7 a § endast på ansökningar som har kommit in till Jordbruksverket efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.