Title: Förordning (2006:344) om Försvarsmaktens stöd till polisen vid terrorismbekämpning
SFS Number: Svensk författningssamling 2006:344
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006344-om-forsvarsmaktens-stod-till_sfs-2006-344/
Source Link: http://rkrattsbaser.gov.se/sfst?bet=2006:344
Amendment Register Link: http://rkrattsbaser.gov.se/sfsr?bet=2006:344
Ministry/Authority: Justitiedepartementet L4
Issued: 2006-05-18
Metadata: {"Utfärdad": "2006-05-18", "Ändrad": "t.o.m. SFS 2014:1171"}

==================================================

Förordning (2006:344) om Försvarsmaktens stöd till polisen vid terrorismbekämpning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:344
Departement/myndighet
:   
Justitiedepartementet L4
Utfärdad
:   
2006-05-18
Ändrad
:   
t.o.m. SFS 2014:1171
Ändringsregister
:
SFSR (Regeringskansliet)
Källa
:
Fulltext (Regeringskansliet)
Regeringen föreskriver följande.
1 §
Denna förordning innehåller föreskrifter som ansluter till lagen (2006:343) om Försvarsmaktens stöd till polisen vid terrorismbekämpning.
2 §
Rikspolischefen och chefen för Nationella operativa avdelningen vid Polismyndigheten samt säkerhetspolischefen och biträdande säkerhetspolischefen är för respektive myndighets räkning behöriga att begära Försvarsmaktens stöd enligt lagen (2006:343) om Försvarsmaktens stöd till polisen vid terrorismbekämpning.
En begäran om att Försvarsmakten ska lämna stöd till polisen ska göras till Högkvarteret. Ett beslut om stöd ska fattas av överbefälhavaren eller av den inom Högkvarteret som överbefälhavaren har utsett till beslutsfattare.
Förordning (2014:1171).
3 §
För att förbereda stöd till polisen får Försvarsmakten på framställning av Polismyndigheten eller Säkerhetspolisen delta i övningar med respektive myndighet.
Förordning (2014:1171).
4 §
Försvarsmakten skall ta ut avgifter för de merkostnader som uppstår när stöd ges till polisen. Polisen och Försvarsmakten skall stå för sina egna kostnader för utbildning och övning.
5 §
Polismyndigheten får, i samråd med Säkerhetspolisen och efter att ha hört Försvarsmakten, meddela föreskrifter om den tjänsteställning och de kvalifikationer i övrigt som krävs för att den som tillhör Försvarsmaktens personal ska ha de befogenheter som en polisman har enligt polislagen (1984:387)
när han eller hon deltar i en stödinsats som sker med stöd av lagen (2006:343) om Försvarsmaktens stöd till polisen vid terrorismbekämpning. Förordning (2014:1171).
6 §
Polismyndigheten får, i samråd med Säkerhetspolisen och efter att ha hört Försvarsmakten, meddela föreskrifter om verkställigheten av lagen (2006:343) om Försvarsmaktens stöd till polisen vid terrorismbekämpning och om verkställigheten av denna förordning. Förordning (2014:1171).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.