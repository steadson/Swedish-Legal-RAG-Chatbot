Title: Förordning (2009:659) om handel med läkemedel
SFS Number: Svensk författningssamling 2009:659
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2009659-om-handel-med-lakemedel_sfs-2009-659/
Source Link: http://rkrattsbaser.gov.se/sfst?bet=2009:659
Amendment Register Link: http://rkrattsbaser.gov.se/sfsr?bet=2009:659
Ministry/Authority: Socialdepartementet
Issued: 2009-06-04
Metadata: {"Utfärdad": "2009-06-04", "Ändrad": "t.o.m. SFS 2023:97"}

==================================================

Förordning (2009:659) om handel med läkemedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:659
Departement/myndighet
:   
Socialdepartementet
Utfärdad
:   
2009-06-04
Ändrad
:   
t.o.m. SFS 2023:97
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna förordning finns föreskrifter som ansluter till  lagen (2009:366) om handel med läkemedel. De termer och  uttryck som används i lagen har samma betydelse i denna  förordning.
I fråga om veterinärmedicinska läkemedel finns bestämmelser  även i Europaparlamentets och rådets förordning (EU) 2019/6 av  den 11 december 2018 om veterinärmedicinska läkemedel och om  upphävande av direktiv 2001/82/EG. Förordning (2023:97).
Tillståndsbeslut
2 §
Ett beslut om tillstånd enligt 2 kap. 1 §, 3 kap. 1 §
eller 6 kap. 1 § lagen (2009:366) om handel med läkemedel ska meddelas inom 90 dagar från den dag ansökan är fullständig.
Apoteksombud
2 a §
Ett apoteksombud får inte inrättas närmare än fem  kilometers bilväg från ett öppenvårdsapotek, om det inte  finns särskilda skäl för detta. Den som anmäler att den avser  att bedriva verksamhet genom apoteksombud ska lämna uppgift  till Läkemedelsverket om avståndet mellan apoteksombudet och  närmaste öppenvårdsapotek. Förordning (2018:1110).
Avgifter
3 §
Den som ansöker om tillstånd att bedriva detaljhandel med  läkemedel till konsument enligt 2 kap. 1 § lagen (2009:366) om  handel med läkemedel ska betala en ansökningsavgift med 20 000  kronor per tillstånd.
Den som innehar ett tillstånd som avses i första stycket ska  betala en årsavgift med 20 000 kronor per tillstånd. För ett  öppenvårdsapotek där tillverkning av läkemedel för visst  tillfälle bedrivs, ska dessutom en årlig tilläggsavgift om 
13 000 kronor betalas. Förordning (2022:1844).
3 a §
Den som ansöker om tillstånd att bedriva detaljhandel  med läkemedel till konsument enligt 2 kap. 1 § lagen 
(2009:366) om handel med läkemedel ska betala en avgift om 
2 000 kronor för utfärdande av ett intyg som visar att  sökanden har förutsättningar att uppfylla de krav som  föreskrivs i 2 kap. 6 § 5-7 samma lag.
Den som innehar ett tillstånd som avses i första stycket ska  betala en avgift om 5 000 kronor för kontroll av det  elektroniska system för direktåtkomst till uppgifter hos E-
hälsomyndigheten som tillståndshavaren ska ha enligt 2 kap. 
6 § 6 lagen om handel med läkemedel. Förordning (2022:1844).
4 §
Den som ansöker om tillstånd att bedriva partihandel med  läkemedel enligt 3 kap. 1 § lagen (2009:366) om handel med  läkemedel ska betala en ansökningsavgift med 45 000 kronor per  tillstånd.
Den som innehar ett tillstånd som avses i första stycket ska  betala en årsavgift med 45 000 kronor per tillstånd.
Förordning (2022:1844).
5 §
Den som ansöker om tillstånd att bedriva maskinell  dosdispensering på öppenvårdsapotek enligt 6 kap. 1 § lagen 
(2009:366) om handel med läkemedel ska betala en  ansökningsavgift med 110 000 kronor per tillstånd.
Den som innehar ett tillstånd som avses i första stycket ska  betala en årsavgift med 110 000 kronor per tillstånd.  Förordning (2022:1844).
6 §
Den som bedriver sjukhusapotek enligt 5 kap. 1 § lagen 
(2009:366) om handel med läkemedel ska betala en årsavgift med
1. 26 000 kronor för verksamhet som innefattar tillverkning av  läkemedel för visst tillfälle,
2. 13 000 kronor för verksamhet som inte innefattar  tillverkning av läkemedel för visst tillfälle.
Förordning (2022:1844).
7 §
Avgifter enligt 3 och 4-6 §§ ska betalas till Läkemedelsverket. Avgifter enligt 3 a § ska betalas till E-hälsomyndigheten. Förordning (2013:1041).
8 §
Ytterligare föreskrifter om avgifter finns i avgiftsförordningen (1992:191).
Tillhandahållande av läkemedel m.m.
9 §
Den som har tillstånd att bedriva detaljhandel med  läkemedel enligt 2 kap. 1 § lagen (2009:366) om handel med  läkemedel ska tillhandahålla läkemedel och varor enligt 
2 kap. 6 § 3 samma lag.
Om ett sådant läkemedel som avses i första stycket har  efterfrågats av en enskild konsument och det inte finns på  öppenvårdsapoteket, ska apoteket beställa läkemedlet utan  dröjsmål, dock senast klockan 16.00 om läkemedlet har  efterfrågats samma dag före klockan 16.00.
Förordning (2018:1109).
10 §
Beställningar av läkemedel för en enskild konsument  som ett öppenvårdsapotek har gjort senast klockan 16.00 en  vardag ska levereras till apoteket senast nästa vardag före  klockan 16.00 av den som bedriver partihandel med läkemedel  enligt 3 kap. 1 § lagen (2009:366) om handel med läkemedel.
Leveransskyldigheten gäller inte läkemedel som normalt inte  finns tillgängliga hos partihandlaren.  Förordning (2018:1109).
10 a §
Har upphävts genom förordning (2021:1269).
Uppgiftslämnande
10 b §
Vid expediering av en förskrivning som avser ett  läkemedel för behandling av djur ska den som har tillstånd att  bedriva detaljhandel med läkemedel enligt 2 kap. 1 § lagen 
(2009:366) om handel med läkemedel, enligt 2 kap. 6 § 15 samma  lag lämna de uppgifter som ska anges vid en förskrivning av  läkemedel för behandling av djur till E-hälsomyndigheten.
Förordning (2021:1130).
11 §
För att E-hälsomyndigheten ska kunna föra statistik  enligt 2 kap. 6 § 7 lagen (2009:366) om handel med läkemedel  ska den som har tillstånd att bedriva detaljhandel med  läkemedel enligt 2 kap. 1 § samma lag varje månad lämna  uppgifter till myndigheten om de läkemedel som sålts  föregående månad. Uppgifterna ska innehålla information om
1. läkemedlets namn,
2. läkemedelsform,
3. styrka,
4. förpackningsstorlek,
5. antalet sålda förpackningar,
6. försäljningsdatum,
7. försäljningspris och, i förekommande fall,  kostnadsreducering enligt lagen (2002:160) om  läkemedelsförmåner m.m. eller kostnadsfrihet enligt  smittskyddslagen (2004:168),
8. veterinärnummer, när det är fråga om läkemedel som  förordnats av veterinär, och
9. kundens postnummer, när det är fråga om distansförsäljning.
Uppgifterna ska redovisas per försäljningstransaktion, separat  för varje öppenvårdsapotek. I fråga om försäljning som skett  genom apoteksombud ska uppgifter enligt första stycket 1-8  anges per försäljningstransaktion. Förordning (2023:97).
12 §
För att E-hälsomyndigheten ska kunna föra statistik  enligt 3 kap. 3 § 2 och 4 kap. 2 § lagen (2009:366) om handel  med läkemedel ska den som har tillstånd att bedriva  partihandel med läkemedel enligt 3 kap. 1 § och den som har  tillstånd att bedriva detaljhandel med läkemedel enligt 
4 kap. 1 § samma lag, varje månad lämna uppgifter till  myndigheten om de läkemedel som sålts föregående månad.
Uppgifterna ska innehålla information om
1. läkemedlets namn,
2. läkemedelsform,
3. styrka,
4. förpackningsstorlek,
5. antalet sålda förpackningar,
6. försäljningsdatum,
7. försäljningspris,
8. till vilken fysisk eller juridisk person och till vilket  öppenvårdsapotek försäljning har skett.
De uppgifter som anges i andra stycket ska redovisas per  försäljnings-transaktion.
Den som bedriver partihandel med läkemedel ska även varje  månad lämna uppgifter om vilka returer enligt 3 b kap. lagen  om handel med läkemedel som skett från öppenvårdsapoteken.
Första stycket gäller inte för försäljningstransaktioner  mellan aktörer som har tillstånd enligt 3 kap. 1 § lagen om  handel med läkemedel. Förordning (2018:1109).
13 §
De uppgifter som anges i 11 och 12 §§ ska vara E-hälsomyndigheten till handa inom sju dagar räknat från den sista dagen i den månad som följer på den månad som redovisningen avser. Uppgifterna ska överföras elektroniskt. Förordning (2013:1041).
Register över förmedlare av humanläkemedel
13 a §
Läkemedelsverket ska föra ett register över förmedlare som anmält sin verksamhet enligt 3 a kap. 1 § första stycket lagen (2009:366) om handel med läkemedel. Läkemedelsverket ska avregistrera förmedlare som inte uppfyller de krav som ställs i 3 a kap. 2 § samma lag. Förordning (2013:21).
Tillsynsrapport
13 b §
När Läkemedelsverket har genomfört en inspektion hos en partihandlare eller förmedlare av humanläkemedel ska en rapport upprättas över inspektionen. I rapporten ska verket redovisa dels om den inspekterade följer god distributionssed i enlighet med unionslagstiftningen beroende på vad som är tillämpligt, dels övriga krav som gäller för verksamheten.
Inom 90 dagar efter det att en sådan inspektion som avses i första stycket har genomförts ska verket utfärda ett intyg för den inspekterade om god tilllämplig sed i enlighet med unionslagstiftningen, om det som har kommit fram under inspektionen visar att den inspekterade följer sådan sed.
Förordning (2013:21).
Uppgiftsskyldighet för E-hälsomyndigheten
13 c §
E-hälsomyndigheten ska för ändamål som hänför sig till  tillsyn, uppföljning och statistik på begäran lämna uppgifter  som avses i 10 b § till Läkemedelsverket, länsstyrelserna,  Statens jordbruksverk och Statens veterinärmedicinska anstalt.  Uppgiftsskyldigheten gäller även uppgifter enligt 11 §  avseende läkemedel för behandling av djur.
E-hälsomyndigheten ska på begäran lämna uppgifter som avses i 
10 b och 11 §§ för medicinsk uppföljning, utvärdering och  kvalitetssäkring inom djurens hälso- och sjukvård till den  förskrivare som utfärdat ett förordnande som expedierats.
Personuppgifter får lämnas ut i enlighet med förordningen 
(2021:1129) om register över förordnade läkemedel för  behandling av djur. Förordning (2021:1130).
Bemyndiganden
14 §
Läkemedelsverket får meddela föreskrifter om
1. utformningen av sådana lokaler som avses i 2 kap. 6 § 2 och 
3 kap. 3 § 1 lagen (2009:366) om handel med läkemedel samt om  användningen av det varumärke som avses i 2 kap. 6 § 12 samma  lag,
2. vilken kompetens och erfarenhet som en läkemedelsansvarig  ska ha,
3. egenkontroll enligt 2 kap. 6 § 8, 3 kap. 3 § 5 och 3 a kap. 
2 § 3 lagen om handel med läkemedel,
4. vilken dokumentation som krävs enligt 3 kap. 3 § 3, 
3 a kap. 2 § 2 och 3 b kap. 6 § lagen om handel med läkemedel,
5. vilken kompetens och erfarenhet som den sakkunnige enligt 
3 kap. 3 § 4 lagen om handel med läkemedel ska ha,
6. hur anmälningsskyldigheten enligt 2 a kap. 3 §, 3 a kap. 
1 § och 5 kap. 2 och 3 §§ lagen om handel med läkemedel ska  fullgöras,
7. säkerhetsdetaljer enligt artiklarna 23 och 26.3 i  kommissionens delegerade förordning (EU) 2016/161 av den 2  oktober 2015 om komplettering av Europaparlamentets och rådets  direktiv 2001/83/EG genom fastställande av närmare  bestämmelser om de säkerhetsdetaljer som anges på  förpackningar för humanläkemedel,
8. god distributionssed i övrigt enligt 3 kap. 3 § 13 och 
3 a kap. 2 § 5 lagen om handel med läkemedel,
9. utformning och kontroll av den EU-logotyp som avses i 
2 kap. 10 a § 2 lagen om handel med läkemedel,
10. information, rådgivning och personalens kompetens enligt 
2 kap. 6 § 11 lagen om handel med läkemedel,
11. vad som avses med läkemedel som normalt inte finns  tillgängliga enligt 10 § andra stycket,
12. vilka omständigheter som kan utgöra särskilda skäl enligt 
2 a §,
13. apoteksombudets uppgifter enligt 2 a kap. 4 § lagen om  handel med läkemedel och försäljning av receptfria läkemedel  enligt 2 a kap. 5 och 6 §§ samma lag,
14. expediering av förskrivningar och undantag från kravet på  farmaceutisk kompetens enligt 2 kap. 9 a § lagen om handel med  läkemedel, och
15. handel med läkemedel som behövs för att skydda människors  och djurs liv eller hälsa samt för miljön.
Förordning (2019:1196).
Verkställighetsföreskrifter
15 §
Läkemedelsverket får meddela ytterligare föreskrifter om  verkställigheten av
1. lagen (2009:366) om handel med läkemedel,
2. förordning (EU) 2019/6, och
3. denna förordning.
Förordning (2023:97).
Övergångsbestämmelser
2009:659
Denna förordning träder i kraft den 1 juli 2009, då förordningen (1996:1290) om handel med läkemedel m.m. ska upphöra att gälla. Äldre föreskrifter gäller dock fortfarande för beslut som meddelats före ikraftträdandet.
2022:1844
1. Denna förordning träder i kraft den 1 februari 2023.
2. Äldre föreskrifter om ansökningsavgifter gäller fortfarande  för ärenden som har kommit in till Läkemedelsverket före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.