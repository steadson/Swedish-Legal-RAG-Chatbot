Title: Förordning (2015:605) om överlämnande av allmänna handlingar för förvaring
SFS Number: Svensk författningssamling 2015:605
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015605-om-overlamnande-av-allmanna_sfs-2015-605/
Source Link: http://rkrattsbaser.gov.se/sfst?bet=2015:605
Amendment Register Link: http://rkrattsbaser.gov.se/sfsr?bet=2015:605
Ministry/Authority: Kulturdepartementet
Issued: 2015-10-29
Metadata: {"Utfärdad": "2015-10-29", "Ändrad": "t.o.m. SFS 2019:1111"}

==================================================

Förordning (2015:605) om överlämnande av allmänna handlingar för förvaring
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:605
Departement/myndighet
:   
Kulturdepartementet
Utfärdad
:   
2015-10-29
Ändrad
:   
t.o.m. SFS 2019:1111
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna förordning finns bestämmelser som kompletterar  lagen (2015:602) om överlämnande av allmänna handlingar för  förvaring.
Förordningen är meddelad med stöd av
- 14 och 17 §§ lagen (2015:602) om överlämnande av allmänna  handlingar för förvaring i fråga om 9 och 11 §§, och
- 8 kap. 7 § regeringsformen i fråga om övriga  bestämmelser.
Allmänna handlingar från statliga  myndigheter Ansökan
2 §
En ansökan om tillstånd att överlämna allmänna handlingar  för förvaring ska ges in till Riksarkivet. Ansökan ska vara  skriftlig.
3 §
Riksarkivet ska bereda ansökan och med ett eget yttrande  lämna över ärendet till regeringen. Vid beredningen av  ansökan ska Riksarkivet samråda med berörda myndigheter och  enskilda organ.
Register
4 §
Riksarkivet ska föra ett register över förvaringen av  allmänna handlingar som har överlämnats från statliga  myndigheter.
Av registret ska det framgå vilka enskilda organ som förvarar  allmänna handlingar som har överlämnats.
5 §
Riksarkivet ska avgiftsfritt hålla registret tillgängligt  för allmänheten genom en publik webbplats.
6 §
Registret ska innehålla
1. namn och organisationsnummer på de enskilda organ som med  regeringens tillstånd förvarar allmänna handlingar,
2. en hänvisning till en arkivbeskrivning över de handlingar  som förvaras hos ett enskilt organ,
3. namnet på den myndighet som handlingarna har överlämnats  från,
4. datum för regeringens beslut om tillstånd till  överlämnande och förvaring, och
5. datum för när de allmänna handlingarna senast ska  återlämnas.
Om handlingar har överlämnats för förvaring från ett enskilt  organ till ett annat enskilt organ ska registret innehålla  uppgifter om samtliga enskilda organ som har eller har haft  tillstånd till förvaringen.
7 §
Om ett enskilt organ delvis har återlämnat allmänna  handlingar ska det framgå av registret. Om organet har  återlämnat samtliga handlingar ska organet tas bort från  registret.
Tillsyn
8 §
Riksarkivet har ansvar för tillsynen över allmänna  handlingar som överlämnats för förvaring från statliga  myndigheter. I tillsynen ingår att
1. föra det register som avses i 4 §,
2. årligen ta in, kontrollera och utvärdera enskilda organs  rapportering,
3. regelbundet inspektera enskilda organs förvaring av  allmänna handlingar, och
4. i övrigt kontrollera att förvaringen av allmänna  handlingar sker i överensstämmelse med lagen (2015:602) om  överlämnande av allmänna handlingar för förvaring.
Riksarkivet får meddela närmare föreskrifter om enskilda  organs egenkontroll och rapporteringskyldighet.
Avgifter
9 §
Riksarkivet ska ta ut avgifter för
1. uppdatering av registret enligt 6 och 7 §§,
2. kontroll och utvärdering av enskilda organs rapportering  enligt 8 § första stycket 2, och
3. regelbundna inspektioner av organens förvaring enligt 8 §  första stycket 3.
Riksarkivet får meddela närmare föreskrifter om avgifterna  för tillsynen enligt första stycket.
Övriga bestämmelser
10 §
Riksarkivet får, i fråga om allmänna handlingar från  statliga myndigheter, meddela ytterligare föreskrifter om  verkställigheten av lagen (2015:602) om överlämnande av  allmänna handlingar för förvaring och denna förordning.
Allmänna handlingar från kommunala myndigheter
11 §
En kommun får meddela sådana föreskrifter om ansökan,  förvaringstid, återlämnande och tillsyn som följer av 4, 5, 7  och 8 §§ lagen (2015:602) om överlämnande av allmänna  handlingar för förvaring.
Det som sägs om kommuner i första stycket avser även regioner.
Förordning (2019:1111).
Övergångsbestämmelser
2015:605
1. Denna förordning träder i kraft den 1 januari 2016.
2. Genom förordningen upphävs förordningen (1994:1495) om  överlämnande av allmänna handlingar till andra organ än  myndigheter för förvaring.
3. Den upphävda förordningen gäller dock till och med den 31  december 2016 för enskilda organ som förvarar allmänna  handlingar med stöd av ett beslut om överlämnande och  förvaring som fattats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.