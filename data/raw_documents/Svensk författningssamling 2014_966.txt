Title: Lag (2014:966) om kapitalbuffertar
SFS Number: Svensk författningssamling 2014:966
URL: https://www.riksdagen.se/sv/dokument-och-lagar/dokument/svensk-forfattningssamling/lag-2014966-om-kapitalbuffertar_sfs-2014-966/
Source Link: http://rkrattsbaser.gov.se/sfst?bet=2014:966
Amendment Register Link: http://rkrattsbaser.gov.se/sfsr?bet=2014:966
Ministry/Authority: Finansdepartementet FMA B
Issued: 2014-06-26
Metadata: {"Utfärdad": "2014-06-26", "Ändrad": "t.o.m. SFS 2024:390"}

==================================================

Lag (2014:966) om kapitalbuffertar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:966
Departement/myndighet
:   
Finansdepartementet FMA B
Utfärdad
:   
2014-06-26
Ändrad
:   
t.o.m. SFS 2024:390
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Institutspecifika krav på kapitalbuffertar
3 kap. Kapitalkonserveringsbuffert
4 kap. Systemriskbuffert
5 kap. Buffertar för systemviktiga institut och finansiella holdingföretag
6 kap. Kontracyklisk kapitalbuffert
7 kap. Beslut om kontracykliska buffertvärden
8 kap. Ingripanden och restriktioner om vissa  kapitalbuffertar inte uppfylls
9 kap. Avgifter
10 kap. Bemyndiganden
11 kap. Överklaganden
Övergångsbestämmelser
1 kap. Inledande bestämmelser
1 §
Denna lag innehåller bestämmelser om olika slag av  kapitalbuffertar och om ingripanden och restriktioner när ett  institut inte uppfyller vissa krav på kapitalbuffertar.
Lag (2020:1212)
.
2 §
I denna lag betyder
1. blandade finansiella moderholdingföretag inom EES: företag  som avses i artikel 4.1.33 i Europaparlamentets och rådets  förordning (EU) nr 575/2013 av den 26 juni 2013 om  tillsynskrav för kreditinstitut och om ändring av förordning 
(EU) nr 648/2012 (tillsynsförordningen),
2. dotterföretag: sådant företag som avses i artikel 4.1.16 i  tillsynsförordningen,
3. EES: Europeiska ekonomiska samarbetsområdet,
4. ESRB: Europeiska systemrisknämnden enligt  Europaparlamentets och rådets förordning (EU) nr 1092/2010 av  den 24 november 2010 om makrotillsyn av det finansiella  systemet på EU-nivå och om inrättande av en europeisk  systemrisknämnd,
5. finansiella moderholdingföretag inom EES: företag som avses  i artikel 4.1.31 i tillsynsförordningen,
6. institut: kreditinstitut enligt lagen (2014:968) om  särskild tillsyn över kreditinstitut och värdepappersbolag,
7. kapitaltäckningsdirektivet: Europaparlamentets och rådets  direktiv 2013/36/EU av den 26 juni 2013 om behörighet att  utöva verksamhet i kreditinstitut och om tillsyn av  kreditinstitut, om ändring av direktiv 2002/87/EG och om  upphävande av direktiven 2006/48/EG och 2006/49/EG, i lydelsen  enligt Europaparlamentets och rådets direktiv (EU) 2019/2034,
8. kärnprimärkapital: kapital som avses i artikel 50 i  tillsynsförordningen,
9. moderinstitut inom EES: företag som avses i artikel 4.1.29  i tillsynsförordningen,
10. primärkapital: primärkapital som avses i artikel 4.1.101 i  tillsynsförordningen,
11. på grupp- eller undergruppsnivå: det sätt som institut i  enlighet med bestämmelser om tillsyn på gruppnivå i  artiklarna 6-24 i tillsynsförordningen ska uppfylla ställda  krav,
12. systemrisk: risk för en störning i det finansiella  systemet som kan få allvarliga negativa konsekvenser för det  finansiella systemet och samhällsekonomin,
13. systemviktigt institut: ett institut vars fallissemang  eller bristande funktion kan leda till systemrisk,
14. tillsynsförordningen: Europaparlamentets och rådets  förordning (EU) nr 575/2013 av den 26 juni 2013 om  tillsynskrav för kreditinstitut och om ändring av förordning 
(EU) nr 648/2012,
15. totalt riskvägt exponeringsbelopp: det belopp som avses i  artikel 92 i tillsynsförordningen, och
16. värdeöverföringar kopplade till kärnprimärkapitalet:
a) utbetalning i form av en kontant utdelning,
b) fondemission eller partiell fondemission eller överföring  eller utdelning av helt eller delvis betalda fondaktier eller  andra kapitalinstrument som anges i artikel 26.1 a i  tillsynsförordningen,
c) inlösen eller uppköp av egna aktier eller andelar eller  andra kapitalinstrument som anges i artikel 26.1 a i  tillsynsförordningen,
d) återbetalning av belopp som utbetalas med anknytning till  kapitalinstrument som anges i artikel 26.1 a i  tillsynsförordningen,
e) en överföring eller utdelning av poster som avses i  artikel 26.1 b-e i tillsynsförordningen.
Lag (2021:482)
.
3 §
Finansinspektionen har tillsyn över att bestämmelserna i denna lag följs.
2 kap. Institutspecifika krav på kapitalbuffertar
Kombinerat buffertkrav
1 §
Ett institut ska ha ett kärnprimärkapital som motsvarar  det kombinerade buffertkravet enligt 2 §.
Första stycket gäller utöver det krav på kärnprimärkapital som  följer av
1. artikel 92.1 a-c i tillsynsförordningen,
2. ett beslut om särskilt kapitalbaskrav enligt 2 kap. 1 §  första stycket 2 lagen (2014:968) om särskild tillsyn över  kreditinstitut och värdepappersbolag, och
3. en underrättelse enligt 2 kap. 1 c § lagen om särskild  tillsyn över kreditinstitut och värdepappersbolag som avser  andra risker än risken för alltför låg bruttosoliditet.
Kärnprimärkapital som avses i första stycket får inte användas  för att uppfylla de riskbaserade komponenterna i kraven på  kapitalbas och kvalificerade skulder i
1. artiklarna 92a och 92b i tillsynsförordningen, och
2. artiklarna 45c och 45d i Europaparlamentets och rådets  direktiv 2014/59/EU av den 15 maj 2014 om inrättande av en ram  för återhämtning och resolution av kreditinstitut och  värdepappersföretag och om ändring av rådets direktiv 
82/891/EEG och Europaparlamentets och rådets direktiv 
2001/24/EG, 2002/47/EG, 2004/25/EG, 2005/56/EG, 2007/36/EG, 
2011/35/EU, 2012/30/EU och 2013/36/EU samt Europaparlamentets  och rådets förordningar (EU) nr 1093/2010 och (EU) nr 
648/2012, i lydelsen enligt Europaparlamentets och rådets  direktiv (EU) 2019/879.
Lag (2020:1212)
.
2 §
Det kombinerade buffertkravet utgörs av summan av
1. kapitalkonserveringsbufferten,
2. den institutspecifika kontracykliska kapitalbufferten,
3. systemriskbufferten, och
4. tillämplig kapitalbuffert enligt 5 kap. 6 §.
Lag (2020:1212)
.
3 kap. Kapitalkonserveringsbuffert
1 §
Institut ska på individuell nivå och gruppnivå ha en kapitalkonserveringsbuffert.
2 §
Kapitalkonserveringsbufferten ska bestå av kärnprimärkapital motsvarande 2,5 procent av institutets totala riskvägda exponeringsbelopp.
3 §
Har upphävts genom
lag (2021:482)
.
4 kap. Systemriskbuffert
Allmänt om systemriskbuffert
1 §
Finansinspektionen får, i syfte att motverka en systemrisk  som kan medföra allvarliga konsekvenser för stabiliteten i det  finansiella systemet och den reala ekonomin i Sverige, besluta  att institut för alla eller vissa av sina exponeringar på  individuell nivå, undergruppsnivå och gruppnivå ska ha en  systemriskbuffert.
Systemriskbufferten får inte användas för att täcka  makrotillsyns- eller systemrisker som täcks av
1. ett kapitalbaskrav enligt tillsynsförordningen, eller
2. en kapitalbuffert enligt 5 eller 6 kap. denna lag.
Lag (2020:1212)
.
2 §
Systemriskbufferten enligt 1 § ska bestå av  kärnprimärkapital och uppgå till ett belopp som beräknas i  enlighet med artikel 133.2 och 133.5 i  kapitaltäckningsdirektivet.
Till grund för beräkningen ska Finansinspektionen fastställa  ett systemriskbuffertvärde för tillämpliga exponeringar. Om en  exponering omfattas av flera systemriskbuffertvärden, ska  dessa läggas samman till ett kombinerat buffertvärde.
Lag (2020:1212)
.
Systemriskbuffertvärde
3 §
Finansinspektionen får efter det att ESRB har underrättats  enligt artikel 133.9 i kapitaltäckningsdirektivet fastställa  ett systemriskbuffertvärde som för en exponering
1. inte överstiger 3 procent, om förutsättningarna enligt  artikel 133.10 i samma direktiv är uppfyllda,
2. överstiger 3 procent men inte 5 procent, om  förutsättningarna enligt artikel 133.11 i samma direktiv är  uppfyllda, eller
3. överstiger 5 procent, om förutsättningarna enligt artikel 
133.12 i samma direktiv är uppfyllda.
I systemriskbuffertvärdet enligt första stycket 1 ska ett  buffertvärde som har erkänts enligt 7 § inte räknas med.
Lag (2020:1212)
.
4 §
Om ett systemriskbuffertvärde enligt 3 § är mindre än  eller lika stort som det senast fastställda buffertvärdet,  behöver förutsättningarna enligt artikel 133.11 eller 133.12 i  kapitaltäckningsdirektivet inte vara uppfyllda.
Lag (2020:1212)
.
5 §
Om Finansinspektionen beslutar om en systemriskbuffert för  exponeringar i andra länder inom EES, ska samma buffertnivå  gälla för institutets alla exponeringar utanför Sverige men  inom EES.
Första stycket gäller dock inte om systemriskbufferten grundas  på ett beslut om erkännande enligt 7 §.
Lag (2020:1212)
.
6 §
Har upphävts genom
lag (2020:1212)
.
Erkännande av andra länders systemriskbuffertar
7 §
Om Finansinspektionen har erkänt ett  systemriskbuffertvärde som fastställts i ett annat land inom  EES, får inspektionen besluta att ett institut med  exponeringar i det landet för dessa exponeringar ska ha en  systemriskbuffert motsvarande den som fastställts i det  landet.
Systemriskbufferten enligt första stycket gäller utöver  systemriskbufferten enligt 1 §, om buffertarna avser att täcka  olika risker. Om buffertarna avser att täcka samma risker  gäller den högsta av dem.
Lag (2020:1212)
.
5 kap. Buffertar för systemviktiga institut och finansiella holdingföretag
Kapitalbuffert på gruppnivå för globalt systemviktiga institut
1 §
Finansinspektionen ska besluta vilka institut som på gruppnivå ska ha en kapitalbuffert för globalt systemviktiga institut enligt 2 §.
Första stycket gäller inte institut som är dotterföretag till antingen ett moderinstitut, ett finansiellt moderholdingföretag eller ett blandat finansiellt moderholdingföretag inom EES.
2 §
Kapitalbufferten enligt 1 § ska bestå av kärnprimärkapital  och uppgå till minst 1 procent av institutets totala riskvägda  exponeringsbelopp.
Lag (2020:1212)
.
Kapitalbuffert för övriga systemviktiga institut
3 §
Finansinspektionen får, utöver vad som följer av 1 och 2
§§, besluta att institut på individuell nivå, undergruppsnivå eller gruppnivå ska ha en kapitalbuffert för övriga systemviktiga institut enligt 4 §.
4 §
Kapitalbufferten för övriga systemviktiga institut ska  bestå av kärnprimärkapital och får fastställas till högst 
3 procent av institutets totala riskvägda exponeringsbelopp.
Kapitalbufferten får dock fastställas till mer än 3 procent,  om ESRB har underrättats enligt artikel 131.7 i  kapitaltäckningsdirektivet och förutsättningarna enligt  artikel 131.5a i samma direktiv är uppfyllda.
Lag (2020:1212)
.
5 §
Om ett institut som ska ha en kapitalbuffert för övriga  systemviktiga institut är ett dotterföretag till ett globalt  systemviktigt institut eller till ett moderinstitut inom EES  som ska ha en kapitalbuffert för övriga systemviktiga  institut, gäller följande. Den kapitalbuffert för  systemviktiga institut som institutet kan förpliktas ha på  individuell nivå eller undergruppsnivå får inte uppgå till mer  än det lägsta av
1. summan av 1 procent av institutets totala riskvägda  exponeringsbelopp och det högsta av
a) buffertvärdet för globalt systemviktiga institut, eller
b) buffertvärdet för övriga systemviktiga institut på  gruppnivå, eller
2. 3 procent, eller den procentsats som har fastställts enligt 
4 § andra stycket på gruppnivå, av det totala riskvägda  exponeringsbeloppet.
Lag (2020:1212)
.
Konkurrerande buffertkrav
6 §
Om en tillämpning av 1-4 §§ skulle medföra att ett institut är skyldigt att på gruppnivå ha fler än en kapitalbuffert för systemviktiga institut, ska på den nivån endast den högsta av dessa kapitalbuffertar gälla.
7 §
Om ett institut omfattas av en systemriskbuffert enligt 
4 kap. gäller systemriskbufferten utöver tillämplig  kapitalbuffert för systemviktiga institut.
Summan av systemriskbuffertvärdet enligt 4 kap. 2 § och  tillämplig kapitalbuffert för systemviktiga institut för ett  institut får överstiga 5 procent, om Finansinspektionen har  underrättat ESRB enligt artikel 131.7 i  kapitaltäckningsdirektivet och förutsättningarna enligt  artikel 131.5a i samma direktiv är uppfyllda.
Lag (2020:1212)
.
8 §
Har upphävts genom
lag (2020:1212)
.
6 kap. Kontracyklisk kapitalbuffert
Storleken på den institutspecifika kontracykliska kapitalbufferten
1 §
Ett institut ska ha en institutspecifik kontracyklisk kapitalbuffert bestående av kärnprimärkapital som uppgår till institutets totala riskvägda exponeringsbelopp multiplicerat med ett viktat genomsnitt av de kontracykliska buffertvärden som enligt 4 och 5 §§ tillämpas för de länder där institutet har sina berörda kreditexponeringar.
2 §
Den kontracykliska kapitalbufferten ska uppfyllas även på gruppnivå.
3 §
Har upphävts genom
lag (2021:482)
.
Kontracykliska buffertvärden
4 §
Den institutspecifika kontracykliska kapitalbufferten ska beräknas utifrån de kontracykliska buffertvärden som fastställs enligt 7 kap.
5 §
Om det inte har fastställts ett kontracykliskt buffertvärde för kreditexponeringar i ett annat land, tillämpas vid beräkningen av den institutspecifika kontracykliska kapitalbufferten det kontracykliska buffertvärde som behörig myndighet i det landet har beslutat, dock högst 2,5 procent.
6 §
Om den institutspecifika kontracykliska kapitalbufferten ska beräknas utifrån ett kontracykliskt buffertvärde som har fastställts av en utländsk behörig myndighet inom EES, ska buffertvärdena gälla från och med det datum som har fastställts av den utländska myndigheten.
Om den institutspecifika kontracykliska kapitalbufferten ska beräknas utifrån ett kontracykliskt buffertvärde som har fastställts av en behörig myndighet utanför EES, ska beslut om att höja buffertvärdet börja gälla tolv månader efter den dag då det nya värdet offentliggjordes av myndigheten.
Beslut som innebär att buffertvärdet sänks ska gälla omedelbart.
Krav på metoder för att beräkna högsta förfogandebelopp
7 §
Ett institut ska ha metoder som gör det möjligt att i  enlighet med föreskrifter som meddelats med stöd av 10 kap. 
1 § 9 fortlöpande beräkna institutets högsta förfogandebelopp.
Lag (2021:482)
.
7 kap. Beslut om kontracykliska buffertvärden
Beräkning och fastställande av kontracykliska buffertvärden
1 §
Finansinspektionen ska för varje kvartal
1. beräkna ett kontracykliskt buffertriktvärde, och
2. vid behov fastställa eller ändra ett kontracykliskt  buffertvärde.
Det kontracykliska buffertriktvärdet ska användas som ett  referensvärde för att fastställa det kontracykliska  buffertvärdet.
Det kontracykliska buffertvärdet ska ligga till grund för  beräkningen av storleken på den institutspecifika  kontracykliska kapitalbufferten i enlighet med 6 kap.
Lag (2020:1212)
.
2 §
Det kontracykliska buffertriktvärdet och buffertvärdet ska  beräknas och vid behov fastställas i enlighet med  artikel 136.2 och 136.3 i kapitaltäckningsdirektivet.
Lag (2020:1212)
.
3 §
Det kontracykliska buffertvärdet ska ligga mellan 0 och 2,5 procent av totalt riskvägt exponeringsbelopp och anges i intervall på 0,25 procent. Om det är motiverat utifrån de faktorer som anges i artikel 136.2 och 136.3 i kapitaltäckningsdirektivet, får Finansinspektionen fastställa ett kontracykliskt buffertvärde som är högre än 2,5 procent av det totala riskvägda exponeringsbeloppet.
Beslut om kontracykliska buffertvärden för exponeringar i andra länder
4 §
Om en utländsk myndighet har fastställt ett kontracykliskt buffertvärde som uppgår till mer än 2,5 procent av totalt riskvägt exponeringsbelopp, får Finansinspektionen besluta att svenska institut för berörda kreditexponeringar i det landet ska tillämpa ett buffertvärde som överstiger 2,5 procent av totalt riskvägt exponeringsbelopp.
Beslut enligt första stycket får inte medföra att institut för berörda exponeringar ska tillämpa ett högre buffertvärde än det som fastställts av den utländska myndigheten.
5 §
Finansinspektionen får fastställa ett kontracykliskt buffertvärde som svenska institut med kreditexponeringar i ett land utanför EES ska tillämpa vid beräkningen av den institutspecifika kontracykliska kapitalbufferten om behörig myndighet i det landet
1. inte har fastställt och offentliggjort ett kontracykliskt buffertvärde, eller
2. har fastställt ett kontracykliskt buffertvärde som är otillräckligt för att på ett tillfredsställande sätt skydda institut mot risker i samband med en alltför stor kredittillväxt i det landet.
Datum för när beslut om buffertvärden börjar gälla
6 §
Ett beslut om att fastställa eller höja ett kontracykliskt buffertvärde ska innehålla uppgift om den tidpunkt då buffertvärdet börjar gälla.
Beslut som innebär att nivån på buffertvärdet höjs ska börja gälla tolv månader efter det att beslutet offentliggjordes.
Om det finns särskilda skäl, får beslutet börja gälla vid ett tidigare datum.
Beslut om att sänka buffertvärdet ska gälla omedelbart.
7 §
När ett kontracykliskt buffertvärde sänks ska beslutet innehålla information om hur länge det lägre buffertvärdet förväntas bestå.
Samverkan
7 a §
Finansinspektionen ska ge Riksbanken tillfälle att yttra  sig innan inspektionen
1. beräknar ett kontracykliskt buffertriktvärde, och
2. fattar beslut om ett kontracykliskt buffertvärde.
Lag (2024:390)
.
Offentliggörande av beslut
8 §
Finansinspektionen ska informera ESRB och offentliggöra beslut om kontracykliska buffertvärden i enlighet med artiklarna 136.7, 137.2 och 139.5 i kapitaltäckningsdirektivet.
8 kap. Ingripanden och restriktioner om vissa  kapitalbuffertar inte uppfylls
Högsta förfogandebelopp och kapitalkonserveringsplan
1 §
Ett institut som inte uppfyller det kombinerade  buffertkravet enligt 2 kap. 2 § eller kravet på  bruttosoliditetsbuffert enligt artikel 92.1a i  tillsynsförordningen ska till Finansinspektionen
1. i enlighet med föreskrifter som meddelats med stöd av 
10 kap. 1 § 9 rapportera högsta förfogandebelopp, och
2. inom fem arbetsdagar från den dag då det konstaterades att  buffertkravet inte är uppfyllt lämna in en  kapitalkonserveringsplan som visar hur institutet inom rimlig  tid åter ska uppnå kravet.
Om det med beaktande av arten och omfattningen av institutets  verksamhet finns skäl för det, får Finansinspektionen medge  att kapitalkonserveringsplanen ges in till inspektionen inom  högst tio arbetsdagar.
Lag (2021:482)
.
2 §
Finansinspektionen ska ingripa om den bedömer att de  åtgärder som framgår av kapitalkonserveringsplanen inte  återställer institutets
1. kärnprimärkapital när det gäller det kombinerade  buffertkravet, och
2. primärkapital när det gäller kravet på  bruttosoliditetsbuffert.
Finansinspektionen ska då förelägga institutet att stärka  kapitalbasen eller besluta om inskränkningar som är striktare  än de som anges i 3 §.
Lag (2020:1212)
.
Inskränkningar i institutens rätt att vidta värdeöverföringar m.m.
3 §
Ett institut som inte uppfyller ett buffertkrav får inte
1. göra en värdeöverföring som har koppling till institutets  kärnprimärkapital när det gäller det kombinerade buffertkravet  eller primärkapital när det gäller kravet på  bruttosoliditetsbuffert,
2. förbinda sig att betala ut rörlig ersättning eller  diskretionära pensionsförmåner eller betala ut sådan rörlig  ersättning där skyldigheten att betala uppstod vid en tidpunkt  då institutet inte uppfyllde buffertkravet,
3. göra utbetalningar som har koppling till  primärkapitaltillskottsinstrument enligt artikel 52 i  tillsynsförordningen.
Ett institut får inte heller vidta en åtgärd som avses i  första stycket, om åtgärden medför att institutet inte längre  uppfyller buffertkravet.
Åtgärder som inte medför en minskning av institutets vinst  eller kärnprimärkapital när det gäller det kombinerade  buffertkravet och primärkapital när det gäller kravet på  bruttosoliditetsbuffert omfattas inte av förbudet i första  stycket.
Lag (2020:1212)
.
4 §
Förbudet i 3 § gäller inte
1. för ett institut som i enlighet med 1 § har beräknat högsta  förfogandebelopp och åtgärderna ryms inom detta belopp, eller
2. om en tillämpning av bestämmelsen leder till en  betalningsinställelse som kan utgöra grund för att försätta  institutet i resolution eller konkurs.
Lag (2020:1212)
.
5 §
Ett institut som avser att vidta åtgärder med stöd av 4 §
1 ska underrätta Finansinspektionen innan åtgärden vidtas.
6 §
Om ett institut inte uppfyller kraven i detta kapitel, får Finansinspektionen tillämpa bestämmelserna om ingripande i de lagar som reglerar institutets verksamhet.
Detsamma gäller om
1. ett institut inte uppfyller en systemriskbuffert som beslutats av Finansinspektionen i enlighet med 4 kap., och
2. ett ingripande med stöd av 2 § inte bedöms leda till en tillfredsställande hantering av relevant systemrisk.
När ett institut inte ska anses uppfylla ett buffertkrav
7 §
Ett institut ska inte anses uppfylla det kombinerade  buffertkravet enligt detta kapitel om det inte har kapitalbas  i den mängd och av den kvalitet som behövs för att samtidigt  uppfylla det kombinerade buffertkravet enligt 2 kap. 2 § med  tillägg av de krav som följer av
1. artikel 92.1 a, b eller c i tillsynsförordningen, och
2. ett beslut om särskilt kapitalbaskrav enligt 2 kap. 1 §  första stycket 2 lagen (2014:968) om särskild tillsyn över  kreditinstitut och värdepappersbolag.
Ett institut ska inte anses uppfylla kravet på en  bruttosoliditetsbuffert, om det inte har primärkapital i den  mängd som behövs för att samtidigt uppfylla kravet på  bruttosoliditetsbuffert enligt artikel 92.1a i  tillsynsförordningen med tillägg av de krav som följer av
1. artikel 92.1 d i samma förordning, och
2. ett beslut om särskilt kapitalbaskrav enligt 2 kap. 1 §  första stycket 1 lagen om särskild tillsyn över kreditinstitut  och värdepappersbolag.
Lag (2020:1212)
.
9 kap. Avgifter
1 §
Finansinspektionen får ta ut avgifter för prövning av ansökningar och anmälningar enligt denna lag.
10 kap. Bemyndiganden
1 §
Regeringen eller den myndighet som regeringen bestämmer  får meddela föreskrifter om
1. de principer som ska beaktas vid fastställandet och  graderingen av systemriskbufferten enligt 4 kap. 1 §,
2. fastställandet av geografisk tillhörighet hos exponeringar  avseende systemriskbufferten samt hur de geografiska  systemriskbuffertkraven ska sammanvägas,
3. hur systemriskbufferten ska beräknas enligt 4 kap. 2 § och  vilka exponeringar bufferten får gälla,
4. bedömningsgrunder för när ett institut ska utses till  globalt systemviktigt eller ska flyttas till en högre kategori  av globalt systemviktiga institut,
5. hur övriga systemviktiga institut ska identifieras och hur  bedömning av tillhörande kapitalbuffertkrav ska ske enligt 
5 kap. 3 och 4 §§,
6. vilka kreditexponeringar som i enlighet med 6 kap. 1 § ska  beaktas vid beräkningen av den kontracykliska  kapitalbufferten,
7. beräkningen av det viktade genomsnittet av de  kontracykliska buffertvärdena enligt 6 kap. 1 §,
8. skyldighet för instituten att ange sina kreditexponeringars  geografiska område,
9. hur högsta förfogandebelopp enligt 8 kap. 1 § ska beräknas  och rapporteras,
10. de krav som en kapitalkonserveringsplan enligt 8 kap. 1 §  ska uppfylla, och
11. underrättelseskyldigheten enligt 8 kap. 5 §.
Lag (2021:482)
.
2 §
Regeringen får meddela föreskrifter om sådana avgifter som avses i 9 kap. 1 §.
11 kap. Överklaganden
1 §
Finansinspektionens beslut enligt denna lag eller med  stöd av föreskrifter som har meddelats med stöd av lagen får  överklagas till allmän förvaltningsdomstol.
Prövningstillstånd krävs vid överklagande till  kammarrätten.
Finansinspektionen får bestämma att ett beslut ska gälla  omedelbart.
Lag (2018:855)
.
Övergångsbestämmelser
2020:1212
1. Denna lag träder i kraft den 29 december 2020.
2. Bestämmelserna i 8 kap. avseende kravet på  bruttosoliditetsbuffert enligt artikel 92.1a i  tillsynsförordningen tillämpas första gången den 1 januari 
2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.