Title: Försäkringsinspektionens Kungörelse
(1974:782) om ändring av 
skadeståndslivräntor
SFS Number: Svensk författningssamling 1974:782
URL: https://www.riksdagen.se/sv/dokument-och-lagar/dokument/svensk-forfattningssamling/forsakringsinspektionens-kungorelse1974782-om_sfs-1974-782/
Source Link: http://rkrattsbaser.gov.se/sfst?bet=1974:782
Amendment Register Link: http://rkrattsbaser.gov.se/sfsr?bet=1974:782
Ministry/Authority: Försäkringsinspektionen
Issued: 1974-11-27
Metadata: {"Utfärdad": "1974-11-27"}

==================================================

Försäkringsinspektionens Kungörelse
(1974:782) om ändring av 
skadeståndslivräntor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1974:782
Departement/myndighet
:   
Försäkringsinspektionen
Utfärdad
:   
1974-11-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
Enligt 1 § lagen den 13 april 1973 (nr 213) om ändring av  skadeståndslivräntor skall livränta, som genom dom eller avtal  fastställts att utgå till fullgörande av skadeståndsskyldighet på grund  av händelse som inträffat efter utgången av år 1973, ändras i anslutning  till basbeloppet enligt lagen (1962:381) om allmän försäkring.
Enligt 2 § lagen om ändring av skadeståndslivräntor sker ändring första  gången den 1 januari året närmast efter det år då basbeloppet för  december månad med minst fem procent över- eller underskridit  basbeloppet för december 1973. Ändring avser alla livräntor som  fastställts före den dag då ändringen skall ske samt livräntor som genom  dom fastställts senare, om första domstols dom i målet meddelats före  nämnda dag.
Enligt 3 § lagen sker ändring första gången med det procenttal med  vilket basbeloppet ändrats. Ändringen får dock ej överstiga fem procent  för år, räknat från den 1 januari 1974. Uppkommer vid beräkning av det  procenttal med vilket ändring skall ske brutet tal, avrundas det till  närmast lägre hela tal.
Enligt kungörelsen (1973:219) om fastställande av procenttal för ändring  av skadeståndslivräntor, fastställer försäkringsinspektionen det  procenttal med vilket skadeståndslivränta skall ändras.
Basbeloppet för december månad 1974 har fastställts till 9 000 kr,  vilket överskrider basbelopet för december 1973 (= 7 900 kr) med 13.92 
%. Med anledning härav har försäkringsinspektionen fastställt att i  första stycket nämnda skadeståndslivräntor skall ökas med 5 % fr.o.m.  den 1 januari 1975.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.