Title: Förordning (1977:937) om allmänna förvaltningsdomstolars behörighet m.m.
SFS Number: Svensk författningssamling 1977:937
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1977937-om-allmanna_sfs-1977-937/
Source Link: http://rkrattsbaser.gov.se/sfst?bet=1977:937
Amendment Register Link: http://rkrattsbaser.gov.se/sfsr?bet=1977:937
Ministry/Authority: Justitiedepartementet DÅ
Issued: 1977-11-17
Metadata: {"Utfärdad": "1977-11-17", "Ändrad": "t.o.m. SFS 2024:765"}

==================================================

Förordning (1977:937) om allmänna förvaltningsdomstolars behörighet m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:937
Departement/myndighet
:   
Justitiedepartementet DÅ
Utfärdad
:   
1977-11-17
Ändrad
:   
t.o.m. SFS 2024:765
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Kammarrätt
1 §
Överklagande till kammarrätt tas upp
1. av Kammarrätten i Stockholm när beslut i närmast föregående instans har meddelats av Förvaltningsrätten i Stockholm, Förvaltningsrätten i Uppsala eller av en förvaltningsmyndighet som är belägen inom dessa förvaltningsrätters domkretsar,
2. av Kammarrätten i Göteborg när beslut i närmast föregående instans har meddelats av Förvaltningsrätten i Malmö, Förvaltningsrätten i Göteborg, Förvaltningsrätten i Karlstad eller av en förvaltningsmyndighet som är belägen inom dessa förvaltningsrätters domkretsar eller av en utlandsmyndighet,
3. av Kammarrätten i Sundsvall när beslut i närmast föregående instans har meddelats av Förvaltningsrätten i Falun, Förvaltningsrätten i Härnösand, Förvaltningsrätten i Umeå, Förvaltningsrätten i Luleå eller av en förvaltningsmyndighet som är belägen inom dessa förvaltningsrätters domkretsar, och
4. av Kammarrätten i Jönköping när beslut i närmast föregående instans har meddelats av Förvaltningsrätten i Linköping, Förvaltningsrätten i Jönköping, Förvaltningsrätten i Växjö eller av en förvaltningsmyndighet som är belägen inom dessa förvaltningsrätters domkretsar. Förordning (2009:872).
2 §
Ansökningar om resning och om återställande av försutten tid prövas av den kammarrätt inom vars domkrets ärendet först prövats. Förordning (1997:1110).
3 §
Bestämmelser om Kammarrätten i Stockholm i dess egenskap av Migrationsöverdomstol finns i utlänningslagen (2005:716).
Förordning (2006:89).
4 §
Beslut av Migrationsverket som avser utlämnande av  allmänna handlingar i ett ärende enligt lagen (2022:700) om  särskild kontroll av vissa utlänningar eller motsvarande äldre  bestämmelser och som överklagas till en kammarrätt ska tas upp  av Kammarrätten i Stockholm. Förordning (2022:712).
Förvaltningsrätter
5 §
I uppställningen nedan anges vilka förvaltningsrätter med tillhörande domkretsar som ska finnas i Sverige.
Förvaltningsrätterna ska ha kanslier på de orter som anges i uppställningen.
Förvaltningsrätt        Domkrets                        Kansliort
Förvaltningsrätten      Gotlands län samt Botkyrka      Stockholm
i Stockholm             Danderyds, Ekerö, Haninge,
Huddinge, Järfälla, Lidingö,
Nacka, Nykvarns, Nynäshamns,
Salems, Sollentuna, Solna,
Stockholms, Sundbybergs,
Södertälje, Tyresö, Täby,
Upplands-Bro, Vallentuna,
Vaxholms, Värmdö och
Österåkers kommuner
Förvaltningsrätten      Uppsala och Västmanlands        Uppsala
i Uppsala               län samt Norrtälje, Sigtuna
och Upplands Väsby kommuner
Förvaltningsrätten      Skåne län                       Malmö
i Malmö
Förvaltningsrätten      Hallands län samt Ale,          Göteborg
i Göteborg              Alingsås, Bengtsfors,
Dals-Eds, Färgelanda,
Göteborgs, Härryda,
Kungälvs, Lerums, Lilla
Edets, Lysekils, Melleruds,
Munkedals, Mölndals, Orusts,
Partille, Sotenäs,
Stenungsunds, Strömstads,
Tanums, Tjörns,
Trollhättans, Uddevalla,
Vänersborgs, Åmåls och
Öckerö kommuner
Förvaltningsrätten      Värmlands och Örebro län        Karlstad
i Karlstad
Förvaltningsrätten      Dalarnas och Gävleborgs län     Falun
i Falun
Förvaltningsrätten      Jämtlands och                   Härnösand
i Härnösand             Västernorrlands län
Förvaltningsrätten      Västerbottens län               Umeå
i Umeå
Förvaltningsrätten      Norrbottens län                 Luleå
i Luleå
Förvaltningsrätten      Södermanlands och               Linköping
i Linköping             Östergötlands län samt
Vimmerby och Västerviks
kommuner
Förvaltningsrätten      Jönköpings län samt             Jönköping
i Jönköping             Bollebygds, Borås, Essunga,
Falköpings, Grästorps,
Gullspångs, Götene,
Herrljunga, Hjo, Karlsborgs,
Lidköpings, Mariestads,
Marks, Skara, Skövde,
Svenljunga, Tibro, Tidaholms,
Tranemo, Töreboda,
Ulricehamns, Vara och
Vårgårda kommuner
Förvaltningsrätten      Kronobergs och Blekinge län     Växjö
i Växjö                 samt Borgholms, Emmaboda,
Hultsfreds, Högsby, Kalmar,
Mönsterås, Mörbylånga, Nybro,
Oskarshamns och Torsås
kommuner
Förordning (2009:872).
6 §
Förvaltningsrätten i Stockholm, Förvaltningsrätten i Malmö, Förvaltningsrätten i Göteborg och Förvaltningsrätten i Luleå är migrationsdomstolar och har i denna egenskap följande 
domsområden:
1. Förvaltningsrätten i Stockholm: Stockholms län, Uppsala län, Södermanlands län, Gotlands län, Västmanlands län, Dalarnas län och Gävleborgs län,
2. Förvaltningsrätten i Malmö: Skåne län, Blekinge län, Jönköpings län, Kronobergs län, Kalmar län och Östergötlands län,
3. Förvaltningsrätten i Göteborg: Västra Götalands län, Hallands län, Värmlands län och Örebro län,
4. Förvaltningsrätten i Luleå: Jämtlands län, Västernorrlands län, Västerbottens län och Norrbottens län.
Förordning (2013:295).
6 a §
Ny beteckning 6 § genom förordning (2009:872).
7 §
Överklagande till en förvaltningsrätt tas upp av Förvaltningsrätten i Göteborg när överklagandet avser beslut av
1. Regeringskansliet i ärenden enligt lagen (2003:491) om konsulärt ekonomiskt bistånd,
2. Kammarkollegiet i ärenden enligt lagen (2010:813) om konsulära katastrofinsatser, eller
3. en utlandsmyndighet.
Förordning (2013:79).
7 a §
Beslut av Skatteverket som överklagas till en  förvaltningsrätt ska tas upp av Förvaltningsrätten i Falun om  beslutet avser ärenden enligt
1. skatteförfarandelagen (2011:1244) i fråga om punktskatt och  om återbetalning av mervärdesskatt eller punktskatt enligt 
64 kap. 6 § samma lag,
2. författning som anges i 3 kap. 15 § skatteförfarandelagen,
3. kupongskattelagen (1970:624),
4. lagen (1990:676) om skatt på ränta på skogskontomedel m.m.,
5. lagen (1991:591) om särskild inkomstskatt för utomlands  bosatta artister m.fl.,
6. lagen (2005:807) om ersättning för viss mervärdesskatt för  kommuner, regioner, kommunalförbund och samordningsförbund,
7. mervärdesskattelagen (2023:200) som rör den som är skyldig  att betala mervärdesskatt endast på grund av förvärv av sådana  varor som anges i 3 kap. 2 och 3 §§ samma lag, eller
8. lagen (1998:506) om flyttning och kontroll av vissa  punktskattepliktiga varor i fråga om kontroll av upplagshavare  inom uppskovsförfarandet enligt 6 kap. samma lag.
Förordning (2024:765).
7 b §
Beslut av Skatteverket som överklagas till en förvaltningsrätt ska tas upp av Förvaltningsrätten i Karlstad om beslutet avser ärenden enligt
1.  vägtrafikskattelagen (2006:227),
2. lagen (2006:228) med särskilda bestämmelser om fordonsskatt, eller
3. lagen (1997:1137) om vägavgift för vissa tunga fordon.
Förordning (2009:872).
7 c §
Beslut av Skatteverket som överklagas till en förvaltningsrätt ska tas upp av Förvaltningsrätten i Stockholm om beslutet avser ärenden enligt lagen  (2004:629)
om trängselskatt beträffande en fysisk eller juridisk person som inte omfattas av bestämmelserna i 67 kap. 7, 8 eller 9 §
skatteförfarandelagen (2011:1244). Förordning (2014:1525).
7 d §
Beslut av Kriminalvården som överklagas till en  förvaltningsrätt ska tas upp av Förvaltningsrätten i  Linköping om beslutet gäller en person som inte är inskriven  vid en kriminalvårdsanstalt, ett häkte eller ett  frivårdskontor i landet och beslutet avser ärenden enligt  lagen (1963:193) om samarbete med Danmark, Finland, Island  och Norge angående verkställighet av straff m.m.
Förordning (2018:1743).
7 e §
Beslut av Migrationsverket som överklagas till en migrationsdomstol ska tas upp av Förvaltningsrätten i Stockholm i dess egenskap av migrationsdomstol, om beslutet avser ett säkerhetsärende enligt utlänningslagen (2005:716).
Förordning (2009:1552).
7 f §
Beslut av en utlandsmyndighet om visering som överklagas  till en migrationsdomstol ska tas upp av migrationsdomstolen  vid
1. Förvaltningsrätten i Luleå om beslutet är fattat i Afrika,
2. Förvaltningsrätten i Stockholm om beslutet är fattat i  Asien,
3. Förvaltningsrätten i Göteborg om beslutet är fattat i  Europa, och
4. Förvaltningsrätten i Malmö om beslutet är fattat i  Antarktis, Nordamerika, Oceanien eller Sydamerika.
Beslut av Migrationsverket om visering som fattats efter  överlämnande från en utlandsmyndighet enligt 3 kap. 10 §  utlänningsförordningen (2006:97), och som överklagas till en  migrationsdomstol, ska tas upp av den migrationsdomstol som  skulle ha varit behörig att pröva överklagandet om beslutet  hade fattats av utlandsmyndigheten.
Beslut av Migrationsverket om visering som fattats i samband  med beslut om arbetstillstånd och beslut av Polismyndigheten  om upphävande eller återkallelse av en Schengenvisering som  fattats i samband med beslut om avvisning, och som överklagas  till en migrationsdomstol, ska tas upp av den  migrationsdomstol som är behörig att pröva överklagandet i  fråga om arbetstillstånd eller avvisning.
Andra beslut om visering som överklagas till en  migrationsdomstol ska tas upp av migrationsdomstolen vid  Förvaltningsrätten i Malmö. Förordning (2020:917).
7 g §
Ett beslut av en länsstyrelse eller av Naturvårdsverket  som överklagas till en förvaltningsrätt ska tas upp av  Förvaltningsrätten i Luleå om beslutet gäller jakt efter  björn, varg, järv, lo eller kungsörn. Detsamma gäller beslut  om att vid sådan jakt medge undantag från förbudet i 10 §  andra stycket jaktförordningen (1987:905) att använda vissa  jaktmedel och metoder. Förordning (2018:638).
Överlämnande av mål mellan domstolar
8 §
Innan ett mål lämnas över till en annan domstol enligt 
8 a § eller 14 § tredje-femte styckena lagen (1971:289) om  allmänna förvaltningsdomstolar ska domstolarna samråda med  varandra på lämpligt sätt. Om det råder olika meningar i  frågan om målet ska överlämnas faller frågan.
Om domstolarna inte kan enas om vilken domstol som ska  handlägga mål som har nära samband med varandra, ska de  handläggas vid den domstol där talan först inleddes.
Förordning (2016:1140).
9 §
Parterna skall underrättas om att ett mål överlämnas till en annan domstol. Förordning (1998:395).
Övergångsbestämmelser
1984:972
Denna förordning träder i kraft den 1 januari 1985. Äldre bestämmelser gäller fortfarande i fråga om mål om avgifter för år 1984 eller tidigare år.
1992:20
Denna förordning träder i kraft den 1 juli 1992. Äldre föreskrifter gäller  fortfarande i fråga om beslut som meddelats före ikraftträdandet.
1995:126
Denna förordning träder i kraft den 1 april 1995. För beslut som har meddelats före ikraftträdandet gäller äldre föreskrifter.
1996:26
Denna förordning träder i kraft den 1 maj 1996. För beslut som har meddelats före ikraftträdandet gäller äldre föreskrifter.
1997:1110
Denna förordning träder i kraft den 1 januari 1998, då förordningen (1979:239) om länsrätternas kansliorter upphör att gälla. Äldre föreskrifter gäller fortfarande dels i fråga om mål som har anhängiggjorts vid Länsrätten i Skaraborgs län före ikraftträdandet och som härrör från Habo och Mullsjö kommuner, dels i fråga om mål enligt lagen (1984:668) om uppbörd av socialavgifter från arbetsgivare.
2002:824
Denna förordning träder i kraft den 1 januari 2003. Äldre föreskrifter skall dock fortfarande tillämpas i fråga om ärenden som beslutats enligt lagen (1984:151) om punktskatter och prisregleringsavgifter.
2003:922
Denna förordning träder i kraft den 1 januari 2004. Äldre föreskrifter i 7 a § gäller fortfarande för överklagande av beslut som har meddelats före ikraftträdandet.
2005:995
Denna förordning träder i kraft den 1 januari 2006. Äldre föreskrifter i 7 a § gäller dock fortfarande i fråga om ärenden som har beslutats enligt lagen (1995:1518) om mervärdesskattekonton för kommuner och landsting.
2006:1259
Denna förordning träder i kraft den 1 januari 2007. Äldre föreskrifter gäller fortfarande för överklagande av beslut som har meddelats före ikraftträdandet.
2009:872
1. Denna förordning träder i kraft den 15 februari 2010.
2. För avgöranden som en länsrätt meddelat före ikraftträdandet gäller 1 § i sin äldre lydelse.
3. Mål och ärenden som har inletts i länsrätt före ikraftträdandet ska vid ikraftträdandet överlämnas till den förvaltningsrätt som är behörig enligt de nya bestämmelserna.
Mål och ärenden som har inletts vid Länsrätten i Stockholms län före ikraftträdandet och som härrör från Sigtuna, Norrtälje eller Upplands Väsby kommun ska dock handläggas av Förvaltningsrätten i Stockholm.
2011:475
1. Denna förordning träder i kraft den 1 juli 2011.
2. För mål som har inletts i migrationsdomstol före ikraftträdandet gäller 6 § i sin äldre lydelse.
2011:1440
1. Denna förordning träder i kraft den 1 januari 2012.
2. För beslut i ärenden enligt skattebetalningslagen
(1997:483) gäller 7 a § 1 i sin äldre lydelse.
2013:295
1. Denna förordning träder i kraft den 1 oktober 2013.
2. För mål som har inletts i en migrationsdomstol före ikraftträdandet gäller 6 § i sin äldre lydelse.
2014:1525
1. Denna förordning träder i kraft den 1 januari 2015.
2. Äldre bestämmelser gäller fortfarande för passager av betalstationer som sker före ikraftträdandet.
2023:329
1. Denna förordning träder i kraft den 1 juli 2023.
2. Äldre föreskrifter gäller fortfarande för förhållanden som  hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.