Title: Pantbanksförordning (1995:1189)
SFS Number: Svensk författningssamling 1995:1189
URL: https://www.riksdagen.se/sv/dokument-och-lagar/dokument/svensk-forfattningssamling/pantbanksforordning-19951189_sfs-1995-1189/
Source Link: http://rkrattsbaser.gov.se/sfst?bet=1995:1189
Amendment Register Link: http://rkrattsbaser.gov.se/sfsr?bet=1995:1189
Ministry/Authority: Klimat- och näringslivsdepartementet RSN
Issued: 1995-11-09
Metadata: {"Utfärdad": "1995-11-09", "Ändrad": "t.o.m. SFS 2024:208"}

==================================================

Pantbanksförordning (1995:1189)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1189
Departement/myndighet
:   
Klimat- och näringslivsdepartementet RSN
Utfärdad
:   
1995-11-09
Ändrad
:   
t.o.m. SFS 2024:208
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning innehåller närmare bestämmelser för tillämpning av pantbankslagen (1995:1000). De termer och begrepp som används här har samma betydelse som i pantbankslagen.
Ansökan om tillstånd
2 §
Ansökan om tillstånd att driva pantbanksverksamhet ska  göras skriftligen hos länsstyrelsen.
Frågor om ägarprövning, tillstånd, ingripanden och om att  förelägga någon vid vite enligt 5, 23, 28-32 och 36 §§  pantbankslagen (1995:1000) prövas av
1. Länsstyrelsen i Norrbottens län, när verksamheten ska  bedrivas i Jämtlands, Norrbottens, Västerbottens eller  Västernorrlands län,
2. Länsstyrelsen i Örebro län, när verksamheten ska bedrivas i  Dalarnas, Gävleborgs, Södermanlands, Uppsala, Värmlands,  Västmanlands eller Örebro län,
3. Länsstyrelsen i Stockholms län, när verksamheten ska  bedrivas i Gotlands eller Stockholms län,
4. Länsstyrelsen i Östergötlands län, när verksamheten ska  bedrivas i Jönköpings, Kalmar eller Östergötlands län,
5. Länsstyrelsen i Västra Götalands län, när verksamheten ska  bedrivas i Hallands eller Västra Götalands län, och
6. Länsstyrelsen i Skåne län, när verksamheten ska bedrivas i  Blekinge, Kronobergs eller Skåne län.
De sex länsstyrelser som anges i andra stycket utövar även  tillsyn enligt 24-26 §§ pantbankslagen. Förordning (2024:208).
2 a §
När verksamheten ska bedrivas i flera län, prövas frågor  om tillstånd, ägarprövning, ingripanden och om att förelägga  någon vid vite enligt 5, 23, 28-32 och 36 §§ pantbankslagen 
(1995:1000) av
1. Länsstyrelsen i Norrbottens län, när företagets svenska  huvudkontor är beläget i Jämtlands, Norrbottens, Västerbottens  eller Västernorrlands län,
2. Länsstyrelsen i Örebro län, när företagets svenska  huvudkontor är beläget i Dalarnas, Gävleborgs, Södermanlands,  Uppsala, Värmlands, Västmanlands eller Örebro län,
3. Länsstyrelsen i Stockholms län, när företagets svenska  huvudkontor är beläget i Gotlands eller Stockholms län,
4. Länsstyrelsen i Östergötlands län, när företagets svenska  huvudkontor är beläget i Jönköpings, Kalmar eller  Östergötlands län,
5. Länsstyrelsen i Västra Götalands län, när företagets  svenska huvudkontor är beläget i Hallands eller Västra  Götalands län, och
6. Länsstyrelsen i Skåne län, när företagets svenska  huvudkontor är beläget i Blekinge, Kronobergs eller Skåne län.
De sex länsstyrelser som anges i första stycket utövar även  tillsyn enligt 24-26 §§ pantbankslagen. Förordning (2024:208).
2 b §
Avgifter enligt 33 § pantbankslagen (1995:1000) betalas  till
1. Länsstyrelsen i Norrbottens län, när verksamheten ska  bedrivas i Jämtlands, Norrbottens, Västerbottens eller  Västernorrlands län,
2. Länsstyrelsen i Örebro län, när verksamheten ska bedrivas i  Dalarnas, Gävleborgs, Södermanlands, Uppsala, Värmlands,  Västmanlands eller Örebro län,
3. Länsstyrelsen i Stockholms län, när verksamheten ska  bedrivas i Gotlands eller Stockholms län,
4. Länsstyrelsen i Östergötlands län, när verksamheten ska  bedrivas i Jönköpings, Kalmar eller Östergötlands län,
5. Länsstyrelsen i Västra Götalands län, när verksamheten ska  bedrivas i Hallands eller Västra Götalands län, och
6. Länsstyrelsen i Skåne län, när verksamheten ska bedrivas i  Blekinge, Kronobergs eller Skåne län. Förordning (2024:208).
2 c §
När verksamheten ska bedrivas i flera län ska avgifter  enligt 33 § pantbankslagen (1995:1000) betalas till
1. Länsstyrelsen i Norrbottens län, när företagets svenska  huvudkontor är beläget i Jämtlands, Norrbottens, Västerbottens  eller Västernorrlands län,
2. Länsstyrelsen i Örebro län, när företagets svenska  huvudkontor är beläget i Dalarnas, Gävleborgs, Södermanlands,  Uppsala, Värmlands, Västmanlands eller Örebro län,
3. Länsstyrelsen i Stockholms län, när företagets svenska  huvudkontor är beläget i Gotlands eller Stockholms län,
4. Länsstyrelsen i Östergötlands län, när företagets svenska  huvudkontor är beläget i Jönköpings, Kalmar eller  Östergötlands län,
5. Länsstyrelsen i Västra Götalands län, när företagets  svenska huvudkontor är beläget i Hallands eller Västra  Götalands län, och
6. Länsstyrelsen i Skåne län, när företagets svenska  huvudkontor är beläget i Blekinge, Kronobergs eller Skåne län.
Förordning (2024:208).
3 §
En ansökan om tillstånd ska innehålla en beskrivning  av den verksamhet som ska drivas med uppgifter om
1. företagets företagsnamn, organisationsnummer samt  postadress till huvudkontoret och andra kontor där företaget  avser att driva pantbanksverksamhet,
2. namn och postadress för styrelseledamöter och  verkställande direktör,
3. namn och postadress för aktieägare som direkt eller  indirekt innehar mer än tio procent av kapitalet eller  rösterna eller annars genom aktieinnehavet har ett väsentligt  inflytande över ledningen av företaget, och
4. företagets organisation i övrigt och hur man avser att  säkerställa att kraven på verksamheten enligt pantbankslagen 
(1995:1000) uppfylls.
Om ansökan gäller verksamhet genom filial enligt lagen 
(1992:160) om utländska filialer m.m., ska uppgifterna avse  filialen. Dessutom ska de uppgifter lämnas om det utländska  företaget som behövs för att visa att kraven i 4 § andra  stycket pantbankslagen är uppfyllda. Förordning (2018:1819).
4 §
Sökanden skall till ansökan foga företagets bolagsordning.
Länsstyrelsen får i ärendet begära in ytterligare uppgifter och handlingar, om det behövs för prövningen av tillståndsfrågan.
Ansökan om tillstånd till vissa aktieförvärv
5 §
Den som avser att göra ett sådant förvärv av aktier som avses i 23 § pantbankslagen (1995:1000) skall skriftligen ansöka om tillstånd hos den länsstyrelse som skall pröva frågan.
Länsstyrelsen får förena beslut om tillstånd med villkor att förvärvet skall genomföras inom viss tid.
Pantboken
6 §
För varje pant skall det i pantboken antecknas
1. ett eget löpnummer,
2. dagen för pantsättningen och lånets förfallodag,
3. lånebelopp och ränta,
4. ersättning som avses i 10 § pantbankslagen (1995:1000),
5. pantens art och skick samt storlek, mängd eller vikt,
6. pantens fabrikat och tillverkningsnummer eller andra särskilda kännetecken och
7. låntagarens namn och adress samt, om denne inte är känd för pantbankens personal, personnummer och identitetshandlingens art.
Om panten löses av någon annan än låntagaren, skall uppgifter som avses i första stycket 7 antecknas även beträffande honom.
7 §
Varje pant skall på ett tydligt sätt förses med det nummer som antecknats för panten i pantboken.
Underrättelse om föreläggande
8 §
Länsstyrelsen skall underrätta Finansinspektionen om förelägganden enligt 30 § pantbankslagen (1995:1000), som meddelas mot någon som har tillstånd av inspektionen att bedriva verksamhet enligt lagen (1992:1610) om finansieringsverksamhet.
Förordning (1997:476).
Avgifter
9 §
För prövning av ansökan om tillstånd att driva pantbanksverksamhet skall sökanden betala en avgift. I fråga om avgiftens storlek m. m. gäller bestämmelserna i 9-14 §§
avgiftsförordningen (1992:191), varvid avgiftsklass 8 skall tillämpas.
10 §
För finansiering av länsstyrelsens tillsyn skall den som driver pantbanksverksamhet betala en årlig avgift på 4 000 kronor. Om verksamheten bedrivs i fler än ett kontor, skall den som driver verksamheten därutöver betala 2 400 kronor för varje ytterligare kontor.
Avgiften skall betalas den 1 juni från och med det år verksamheten har bedrivits från årets början.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.