Title: Förordning (2022:181) om skatt på energi
SFS Number: Svensk författningssamling 2022:181
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022181-om-skatt-pa-energi_sfs-2022-181/
Source Link: http://rkrattsbaser.gov.se/sfst?bet=2022:181
Amendment Register Link: http://rkrattsbaser.gov.se/sfsr?bet=2022:181
Ministry/Authority: Finansdepartementet
Issued: 2022-03-03
Metadata: {"Utfärdad": "2022-03-03", "Ändrad": "t.o.m. SFS 2023:813"}

==================================================

Förordning (2022:181) om skatt på energi
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:181
Departement/myndighet
:   
Finansdepartementet
Utfärdad
:   
2022-03-03
Ändrad
:   
t.o.m. SFS 2023:813
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens tillämpningsområde
1 §
Denna förordning gäller vid tillämpning av lagen 
(1994:1776) om skatt på energi.
Förordningen är meddelad med stöd av
- 2 kap. 9 a § lagen om skatt på energi i fråga om 18 §
- 8 kap. 11 § regeringsformen i fråga om 4 § och 14 § andra  stycket
- 8 kap. 7 § regeringsformen i fråga om övriga bestämmelser.
Termer och uttryck
2 §
Termer och uttryck som används i denna förordning har  samma betydelse och tillämpningsområde som i lagen (1994:1776)  om skatt på energi.
3 §
Med huvudsaklig verksamhet förstås
1. i 9 och 10 §§ den verksamhet där den största volymen  bränsle avses att tillverkas, bearbetas, lagras eller tas  emot, och
2. i 20 § den verksamhet där den största volymen bränsle  förbrukats under den period som ansökan om återbetalning  avser.
Bemyndiganden att meddela föreskrifter
4 §
Skatteverket får meddela föreskrifter om
1. förfarandet vid märkning och färgning enligt 18 §,
2. godkännande av skatteupplag,
3. säkerhet enligt lagen (1994:1776) om skatt på energi,
4. inbetalning av särskild avgift enligt 10 kap. 5 § lagen om  skatt på energi,
5. det tekniska förfarandet för uppgiftslämnande i det  datoriserade systemet,
6. hantering och dokumentation av alternativa bevis enligt 
4 b kap. 12 § andra stycket och 4 e kap. 8 § lagen om skatt på  energi och av ersättningsdokument i reservsystemet,
7. inköp av bränsle befriat från skatt enligt 8 kap. 1 §  tredje stycket lagen om skatt på energi,
8. avdrag för skatt på bränsle enligt 7 kap. 1 § första  stycket 3-5 lagen om skatt på energi,
9. upplagshavares bokföring och inventering av lager enligt 
4 kap. 3 § lagen om skatt på energi och skattebefriade  förbrukares bokföring enligt 8 kap. 2 § lagen om skatt på  energi,
10. hantering av mottagningsrapporter, när bränsle tas emot av  mottagare som avses i 4 a kap. 2 § första stycket 5 lagen om  skatt på energi, och
11. bokföring av flyttningar vid proviantering till havs  enligt 8 kap. 6 § lagen om skatt på energi.
Skatteverket får meddela de ytterligare föreskrifter som  behövs för verkställigheten av lagen om skatt på energi.
Förordning (2022:1742).
Underrättelse vid oegentlighetsbeskattning
5 §
Om Skatteverket tar ut skatt enligt 5 kap. 22 eller 24 §  lagen (1994:1776) om skatt på energi, ska Skatteverket  underrätta den behöriga myndigheten i avsändarmedlemsstaten.  Om Skatteverket tar ut skatt enligt 5 kap. 24 § lagen om skatt  på energi och mottagaren inte finns i Sverige, ska  Skatteverket även underrätta den behöriga myndigheten i  destinationsmedlemsstaten.
Godkännanden och anmälningar
6 §
Skatteverket beslutar i fråga om godkännande av frivilligt  skattskyldiga efter särskild ansökan.
7 §
I en ansökan om godkännande som upplagshavare, registrerad  varumottagare, tillfälligt registrerad varumottagare eller  registrerad avsändare eller av skatteupplag ska det anges  vilket eller vilka bränslen den sökande avser att godkännandet  ska omfatta.
I en anmälan för registrering som tillfälligt registrerad  distansförsäljare, registrerad distansförsäljare, tillfälligt  certifierad mottagare, certifierad mottagare, tillfälligt  certifierad avsändare eller certifierad avsändare ska det  anges vilket eller vilka bränslen anmälan avser.
I ett beslut om godkännande eller registrering ska det anges  för vilket eller vilka bränslen godkännandet eller  registreringen gäller.
Bränslet ska anges enligt de koder som finns i bilaga II i  kommissionens delegerade förordning (EU) 2022/1636 av den 5  juli 2022 om komplettering av rådets direktiv (EU) 2020/262  genom fastställande av form och innehåll för de dokument som  utbyts i samband med flyttning av punktskattepliktiga varor  och om fastställande av ett tröskelvärde för förluster till  följd av varornas beskaffenhet. Förordning (2022:1742).
8 §
Ett företag som ansöker om godkännande som upplagshavare,  registrerad varumottagare eller lagerhållare ska i sin ansökan  lämna uppgifter om
1. vilken typ av företag (inom kategorin små eller medelstora  respektive inom kategorin stora) det hör till enligt bilaga I  till kommissionens förordning (EU) nr 651/2014 av den 17 juni 
2014 genom vilken vissa kategorier av stöd förklaras förenliga  med den inre marknaden enligt artiklarna 107 och 108 i  fördraget,
2. den region där det är beläget på NUTS 2-nivå enligt  bilaga 1 till Europaparlamentets och rådets förordning (EG) nr 
1059/2003 av den 26 maj 2003 om inrättande av en gemensam  nomenklatur för statistiska territoriella enheter (NUTS) i  lydelsen enligt kommissionens förordning (EU) nr 868/2014 av  den 8 augusti 2014 om ändring av bilagorna till  Europaparlamentets och rådets förordning (EG) nr 1059/2003 om  inrättande av en gemensam nomenklatur för statistiska  territoriella enheter (Nuts), och
3. det verksamhetsområde det hör till på Nace-gruppnivå enligt  bilaga 1 till Europaparlamentets och rådets förordning (EG)  nr 1893/2006 av den 20 december 2006 om fastställande av den  statistiska näringsgrensindelningen Nace rev. 2 och om ändring  av rådets förordning (EEG) nr 3037/90, i den ursprungliga  lydelsen.
Den som bedriver eller avser att bedriva yrkesmässig  jordbruks- eller skogsbruksverksamhet och kommer att få stöd  genom den stödordning som avses i 1 kap. 11 a § 3 lagen 
(1994:1776) om skatt på energi ska även lämna uppgift om
1. huruvida företaget bedriver primär jordbruksproduktion i  den mening som avses i artikel 2.9 i kommissionens förordning 
(EU) nr 651/2014 av den 17 juni 2014 genom vilken vissa  kategorier av stöd förklaras förenliga med den inre marknaden  enligt artiklarna 107 och 108 i fördraget om Europeiska  unionens funktionssätt, och
2. hur stor andel av bränsleförbrukningen inom ramen för  stödordningen som hänför sig till primär jordbruksproduktion.
Förordning (2023:813).
9 §
Ett företag som ansöker om godkännande som upplagshavare,  registrerad varumottagare eller lagerhållare ska vid  fullgörandet av sin uppgiftsskyldighet enligt 8 § första  stycket 2 ange den region på NUTS 2-nivå där företagets  huvudkontor finns.
Om företaget ansöker om godkännande som upplagshavare eller  lagerhållare och avser att driva verksamhet som innebär att  företaget är en stödmottagare enligt 1 kap. 11 b § lagen 
(1994:1776) om skatt på energi, ska även regionen för sådan  verksamhet anges på den NUTS 2-nivå där företagets  huvudsakliga verksamhet avses att drivas inom respektive  stödordning.
Andra stycket gäller även ett företag som ansöker om  godkännande som registrerad varumottagare och avser att driva  en verksamhet som innebär att företaget är en stödmottagare  enligt 1 kap. 11 b § 2 lagen om skatt på energi.
Förordning (2023:141).
10 §
Ett företag som ansöker om godkännande som upplagshavare,  registrerad varumottagare eller lagerhållare ska vid  fullgörandet av sin uppgiftsskyldighet enligt 8 § första  stycket 3 ange det verksamhetsområde som företagets verksamhet  huvudsakligen hör till på Nace-gruppnivå. Om företaget avser  att driva verksamhet som innebär att företaget är en  stödmottagare enligt 1 kap. 11 b § lagen (1994:1776) om skatt  på energi, ska huvudsakligt verksamhetsområde även anges för  respektive stödordning. Förordning (2023:141).
11 §
I en ansökan om godkännande som frivilligt skattskyldig  ska den sökande ange vilket eller vilka förbrukningsändamål  godkännandet är avsett att grundas på.
I ett beslut om godkännande ska det anges vilket eller vilka  förbrukningsändamål godkännandet grundas på.
12 §
Upplagshavare, registrerade varumottagare, tillfälligt  registrerade varumottagare, registrerade avsändare,  lagerhållare, skattebefriade förbrukare, frivilligt  skattskyldiga och de som har godkännande för särskild  hantering av proviantering till havs ska anmäla till  Skatteverket om
1. det sker betydande ändringar av ägarförhållandena,
2. firmatecknare, revisor eller styrelse ändras, eller
3. det i övrigt sker ändringar av de uppgifter som
a) har lämnats eller skulle ha lämnats i samband med ansökan  om godkännande, eller
b) efter godkännandet har anmälts till Skatteverket.
Upplagshavare ska även anmäla till Skatteverket om det sker  ändringar av de uppgifter som lämnats i ansökan om godkännande  av skatteupplag eller av sådana uppgifter om det godkända  skatteupplaget som senare lämnats till Skatteverket.
Förordning (2022:1742).
13 §
Upplagshavare och registrerade varumottagare som avser  att ta emot bränsle på en direkt leveransplats ska anmäla den  direkta leveransplatsen till Skatteverket. Anmälan ska ha  kommit in till Skatteverket innan flyttningen av bränslet till  den direkta leveransplatsen påbörjas.
Skatteverket får tilldela en direkt leveransplats en kod för  identifiering. Identifikationskoden får ersätta uppgift om  adressen till den direkta leveransplatsen i dokument som  upprättas i samband med flyttning till Sverige enligt  uppskovsförfarandet.
Upplagshavare och registrerade avsändare som avsänder bränsle  enligt uppskovsförfarandet får i dokument som upprättas i  samband med flyttningen ersätta uppgift om adressen till den  direkta leveransplatsen i destinationsmedlemsstaten med den  identifikationskod som tilldelats platsen av den behöriga  myndigheten i den medlemsstaten.
Former för anmälan och ansökan
14 §
Anmälningar som avses i 4 c kap. 2, 3 och 6 §§ och 
4 d kap. 3, 5, 8, 9 och 13 §§ lagen (1994:1776) om skatt på  energi samt i 13 § denna förordning samt ansökningar som avses  i 4 kap. 16 §, 6 kap. 2 § och 8 kap. 1 a och 4 §§ lagen om  skatt på energi samt i 6 § denna förordning ska göras enligt  ett fastställt formulär.
Skatteverket ska fastställa sådana formulär som avses i första  stycket. Förordning (2022:1742).
Punktskattenummer
15 §
Skatteverket tilldelar godkända skatteupplag och den som  godkänns som upplagshavare, registrerad varumottagare,  tillfälligt registrerad varumottagare eller registrerad  avsändare eller registreras som tillfälligt certifierad  avsändare, certifierad avsändare, tillfälligt certifierad  mottagare eller certifierad mottagare ett sådant  punktskattenummer som avses i artikel 19.2 a i rådets  förordning (EU) nr 389/2012 av den 2 maj 2012 om  administrativt samarbete i fråga om punktskatter och om  upphävande av förordning (EG) nr 2073/2004.
Krav på viss lagerkapacitet eller förbrukning av viss  omfattning
16 §
Vid prövning av en ansökan om godkännande som  upplagshavare ska kravet på lagerhållning enligt 4 kap. 1 §  första stycket 3 lagen (1994:1776) om skatt på energi anses  uppfyllt om den sökande disponerar över en lagerkapacitet för  bränslen som avses i 1 kap. 3 a § lagen om skatt på energi på  minst 500 kubikmeter.
17 §
Vid prövning av en ansökan om godkännande som  lagerhållare enligt 6 kap. 2 § första stycket 1 b lagen 
(1994:1776) om skatt på energi ska kravet på lagerhållning  anses uppfyllt om den sökande disponerar över en  lagerkapacitet för andra skattepliktiga bränslen än dem som  avses i 1 kap. 3 a § samma lag på minst 500 kubikmeter  flytande bränsle eller minst 750 ton fast bränsle. Om den  sökande har kapacitet att lagra både fasta och flytande  skattepliktiga bränslen, ska varje kubikmeter flytande bränsle  räknas om till 1,5 ton fast bränsle.
Vid prövning av en ansökan om godkännande som lagerhållare  enligt 6 kap. 2 § första stycket 1 b lagen om skatt på energi  ska kravet på återförsäljning eller förbrukning anses uppfyllt  om den sökande beräknas ha en årlig omsättning på minst 
3 miljoner kubikmeter gasformigt bränsle.
Märk- och färgämnen
18 §
En oljeprodukt ska enligt 2 kap. 1 § första stycket 3 a  och 9 § lagen (1994:1776) om skatt på energi anses vara  försedd med
1. märkämne om den innehåller minst 9,5 och högst 
14,25 milligram butoxibensen (CAS-nummer 1126-79-0) per liter  olja, och
2. färgämne om den innehåller ett stabilt blått färgämne som  är ett derivat av 1,4-diaminoantrakinon av sådan halt att  oljan får en tydligt blå, blågrön eller grön färg.
Med CAS-nummer avses sådan unik numerisk identifiering av  kemisk förening som tilldelas av The American Chemical Society  genom dess avdelning Chemical Abstracts Service (CAS).
Förordning (2023:675).
Avdrag för skatt eller återbetalning av skatt
19 §
Har upphävts genom förordning (2023:813).
20 §
Den som ansöker om återbetalning av skatt på bränsle och  enligt 9 kap. 2 § andra stycket lagen (1994:1776) om skatt på  energi är skyldig att lämna sådana uppgifter om stödmottagare  för sin verksamhet som avses i 1 kap. 13 § 2 och 3 den lagen  ska vid fullgörandet av sin uppgiftsskyldighet för respektive  stödordning ange
1. den region på NUTS 2-nivå där företagets huvudsakliga  verksamhet bedrivits under den period som ansökan avser, och
2. det verksamhetsområde som företaget hör till på Nace-
gruppnivå för den huvudsakliga verksamhet som återbetalning av  skatt söks för.
21 §
Den som yrkar avdrag för eller ansöker om återbetalning  av skatt och enligt 9 kap. 8 § tredje stycket eller 11 kap. 
17 § lagen (1994:1776) om skatt på energi är skyldig att lämna  sådana uppgifter om stödmottagare som avses i 1 kap. 13 § 2  och 3 den lagen ska vid fullgörandet av sin uppgiftsskyldighet  för respektive stödordning ange
1. den region på NUTS 2-nivå där stödmottagaren har förbrukat  de bränslen och den elektriska kraft som skattenedsättningen  avser, och
2. det verksamhetsområde på Nace-gruppnivå inom vilket  stödmottagaren har förbrukat de bränslen och den elektriska  kraft som skattenedsättningen avser.
Om bränsle eller elektrisk kraft har förbrukats i flera  regioner eller inom flera verksamhetsområden, ska uppgifterna  enligt första stycket avse den region respektive det  verksamhetsområde där förbrukningen motsvarar den största  andelen av stödmottagarens skattenedsättning. Motsvarande  gäller om både bränsle och elektrisk kraft har förbrukats i  flera regioner eller inom flera verksamhetsområden.
Beslut om skattebefriad förbrukare
22 §
I ett beslut om godkännande av skattebefriad förbrukare  ska Skatteverket ange
1. för vilka ändamål förbrukaren har rätt att ta emot bränsle  befriat från skatt,
2. vilka bränslen som får tas emot med skattebefrielse,
3. skattebefrielsens storlek, och
4. vilka villkor som gäller för godkännandet.
Allmänt om dokumenthantering
23 §
Bestämmelser om dokument och om hanteringen av dokument i  det datoriserade systemet samt om formen för pappersdokument i  reservsystemet finns i
- kommissionens delegerade förordning (EU) 2022/1636 av den 
5 juli 2022 om komplettering av rådets direktiv (EU) 2020/262  genom fastställande av form och innehåll för de dokument som  utbyts i samband med flyttning av punktskattepliktiga varor  och om fastställande av ett tröskelvärde för förluster till  följd av varornas beskaffenhet, och
- kommissionens genomförandeförordning (EU) 2022/1637 av den 
5 juli 2022 om fastställande av tillämpningsföreskrifter för  rådets direktiv (EU) 2020/262 vad gäller användning av  dokument i samband med flyttning av punktskattepliktiga varor  under ett uppskovsförfarande och flyttning av  punktskattepliktiga varor efter frisläppande för konsumtion,  samt om fastställande av det formulär som ska användas för  intyget om undantag. Förordning (2022:1742).
Dokumenthantering vid flyttningar under uppskovsförfarandet
Hantering av elektroniska administrativa dokument,  mottagningsrapporter, exportrapporter och ersättningsdokument
24 §
När Skatteverket har tilldelat ett elektroniskt  administrativt dokument en administrativ referenskod, ska  Skatteverket utan dröjsmål via det datoriserade systemet  vidarebefordra dokumentet till de behöriga myndigheterna i  destinationsmedlemsstaten eller, vid export eller flyttning  till ett utförseltullkontor som även är avgångstullkontor för  förfarandet för extern transitering, till de behöriga  myndigheterna i det land där exportdeklarationen har getts in.
25 §
Om en exportdeklaration har getts in till Tullverket för  bränsle som omfattas av ett elektroniskt administrativt  dokument, ska Tullverket underrätta Skatteverket ifall det vid  en kontroll eller på annat sätt framkommer att uppgifter i det  elektroniska administrativa dokumentet inte stämmer överens  med uppgifter i den eller de exportdeklarationer som avser  bränslet. Skatteverket ska därefter via det datoriserade  systemet underrätta de behöriga myndigheterna i  avsändarmedlemsstaten om den bristande överensstämmelsen.
26 §
Skatteverket ska vidarebefordra mottagningsrapporter för  bränsle som tagits emot i Sverige till den behöriga  myndigheten i respektive avsändarmedlemsstat via det  datoriserade systemet.
Skatteverket ska göra en elektronisk kontroll av  mottagningsrapporten. Är uppgifterna i mottagningsrapporten  giltiga, ska Skatteverket bekräfta mottagandet av rapporten.  Om uppgifterna inte är giltiga, ska Skatteverket i stället  utan dröjsmål underrätta den som upprättat  mottagningsrapporten om detta.
När det datoriserade systemet inte är tillgängligt, ska  Skatteverket i stället skicka en kopia av det  ersättningsdokument som avses i 4 b kap. 16 § lagen 
(1994:1776) om skatt på energi till den behöriga myndigheten i  avsändarmedlemsstaten. Förordning (2023:429).
27 §
Skatteverket ska vidarebefordra elektroniska  administrativa dokument som är ställda till upplagshavare,  registrerade varumottagare eller tillfälligt registrerade  varumottagare i Sverige, till mottagaren via det datoriserade  systemet. Detsamma gäller mottagningsrapporter och  exportrapporter som är ställda till upplagshavare eller  registrerade avsändare i Sverige.
28 §
En exportrapport ska grundas på den underrättelse om att  det punktskattepliktiga bränslet har lämnat unionens  territorium som lämnas av utförseltullkontoret enligt  artikel 329 i kommissionens genomförandeförordning (EU) 
2015/2447 av den 24 november 2015 om närmare regler för  genomförande av vissa bestämmelser i Europaparlamentets och  rådets förordning (EU) nr 952/2013 om fastställande av en  tullkodex för unionen eller av det kontor där formaliteterna  enligt artikel 2.2 i punktskattedirektivet fullgjorts.
I de fall som avses i artikel 16.1 a v i punktskattedirektivet  ska exportrapporten grundas på underrättelse om att varorna  övergått till förfarandet för extern transitering som lämnas  av utförseltullkontoret enligt artikel 329.5 i kommissionens  genomförandeförordning (EU) 2015/2447.
Skatteverket ska göra en elektronisk kontroll av uppgifterna i  underrättelsen. Om bränslet har avsänts från ett annat EU-
land, ska exportrapporten därefter snarast sändas till den  behöriga myndigheten i det landet via det datoriserade  systemet. Har bränslet avsänts från Sverige, ska  exportrapporten i stället vidarebefordras via det datoriserade  systemet till den som avsänt bränslet. När det datoriserade  systemet inte är tillgängligt, ska Skatteverket i stället  skicka en kopia av det ersättningsdokument som avses i 
4 b kap. 16 § lagen (1994:1776) om skatt på energi till den  behöriga myndigheten i avsändarmedlemsstaten respektive den  som från Sverige avsänt bränslet. Förordning (2023:429).
29 §
Om bränsle för vilket en exportdeklaration har getts in  till Tullverket har avsänts under uppskovsförfarandet till en  destination som avses i 4 a kap. 2 § första stycket 3 eller 4  lagen (1994:1776) om skatt på energi från en plats i ett annat  EU-land och Skatteverket får uppgifter från Tullverket om att  bränslet inte längre ska föras ut ur unionens tullområde, ska  Skatteverket underrätta de behöriga myndigheterna i  avsändarmedlemsstaten om detta.
30 §
När Skatteverket från en annan medlemsstat får ett sådant  dokument som avses i artikel 27 i punktskattedirektivet om att  bränsle tagits emot eller exporterats eller att bränsle inte  längre ska föras ut, ska Skatteverket lämna en kopia av  dokumentet till den som avsänt bränslet eller på annat sätt  hålla dokumentet tillgängligt för denne.
Flyttning till mottagare som inte är slutligt känd
31 §
Om mottagaren inte är slutligt känd när upplagshavaren  eller den registrerade avsändaren lämnar in det elektroniska  administrativa dokumentet enligt 4 b kap. 4 § lagen 
(1994:1776) om skatt på energi, får uppgifter om mottagaren  och leveransplatsen utelämnas. Detta gäller endast när  bränslet flyttas med fartyg och får inte tillämpas på  flyttningar som avses i 4 a kap. 2 § första stycket 3 eller 4.
Så snart uppgifterna om mottagaren och leveransplatsen är  kända för avsändaren eller senast när flyttningen avslutats,  ska uppgifterna lämnas till Skatteverket via det datoriserade  systemet enligt bestämmelserna om ändrad destinationsort i  artikel 20.7 i punktskattedirektivet.
Närmare bestämmelser om upprättande och hantering av dokument  finns i
- artikel 6 i kommissionens delegerade förordning (EU) 
2022/1636 av den 5 juli 2022 om komplettering av rådets  direktiv (EU) 2020/262 genom fastställande av form och  innehåll för de dokument som utbyts i samband med flyttning av  punktskattepliktiga varor och om fastställande av ett  tröskelvärde för förluster till följd av varornas  beskaffenhet, och
- artikel 4 i kommissionens genomförandeförordning (EU) 
2022/1637 av den 5 juli 2022 om fastställande av  tillämpningsföreskrifter för rådets direktiv (EU) 2020/262 vad  gäller användning av dokument i samband med flyttning av  punktskattepliktiga varor under ett uppskovsförfarande och  flyttning av punktskattepliktiga varor efter frisläppande för  konsumtion, samt om fastställande av det formulär som ska  användas för intyget om undantag. Förordning (2022:1742).
Uppdelning av en flyttning under uppskovsförfarande
32 §
Sådan uppdelning av en flyttning av bränsle under  uppskovsförfarande som avses i artikel 23 i  punktskattedirektivet där flyttningen påbörjats i en annan  medlemsstat får ske på svenskt territorium.
33 §
För sådan uppdelning av en flyttning av bränsle under  uppskovsförfarande som avses i artikel 23 i  punktskattedirektivet där flyttningen påbörjats i Sverige  krävs att
1. uppdelningen sker på svenskt territorium eller på  territoriet hos en annan medlemsstat som tillåter sådan  uppdelning,
2. den totala kvantiteten skattepliktigt bränsle inte ändras,  och
3. avsändaren via det datoriserade systemet informerar  Skatteverket om i vilken medlemsstat uppdelningen sker.
När det datoriserade systemet inte är tillgängligt, får  avsändaren på annat sätt informera Skatteverket om en sådan  uppdelning. Informationen ska lämnas till Skatteverket innan  uppdelningen sker. När det datoriserade systemet åter är  tillgängligt ska avsändaren snarast lämna uppgifter i systemet  om uppdelningen.
Första stycket 3 och andra stycket gäller inte flyttning av  bränsle som sker enbart på svenskt territorium.
Närmare bestämmelser om meddelanden som ska utbytas genom det  datoriserade systemet vid uppdelning av flyttning och om  ersättningsdokument finns i
- artikel 5 i kommissionens genomförandeförordning (EU) 
2022/1637 av den 5 juli 2022 om fastställande av  tillämpningsföreskrifter för rådets direktiv (EU) 2020/262 vad  gäller användning av dokument i samband med flyttning av  punktskattepliktiga varor under ett uppskovsförfarande och  flyttning av punktskattepliktiga varor efter frisläppande för  konsumtion, samt om fastställande av det formulär som ska  användas för intyget om undantag, och
- artiklarna 7 och 9.2 i kommissionens delegerade förordning 
(EU) 2022/1636 av den 5 juli 2022 om komplettering av rådets  direktiv (EU) 2020/262 genom fastställande av form och  innehåll för de dokument som utbyts i samband med flyttning av  punktskattepliktiga varor och om fastställande av ett  tröskelvärde för förluster till följd av varornas  beskaffenhet. Förordning (2023:429).
Dokumenthantering vid flyttningar under förfarandet för  beskattade varor
34 §
När Skatteverket har tilldelat ett elektroniskt förenklat  administrativt dokument en förenklad administrativ  referenskod, ska Skatteverket utan dröjsmål vidarebefordra  dokumentet till de behöriga myndigheterna i  destinationsmedlemsstaten via det datoriserade systemet.
35 §
När Skatteverket vidarebefordrar mottagningsrapporter för  bränsle som tagits emot i Sverige till den behöriga  myndigheten i respektive avsändarmedlemsstat enligt 4 e kap. 
7 § lagen (1994:1776) om skatt på energi, ska det ske via det  datoriserade systemet.
Skatteverket ska göra en elektronisk kontroll av  mottagningsrapporten. Är uppgifterna i mottagningsrapporten  giltiga, ska Skatteverket bekräfta mottagandet av rapporten.  Om uppgifterna inte är giltiga, ska Skatteverket i stället  utan dröjsmål underrätta den som upprättat  mottagningsrapporten om detta.
När det datoriserade systemet inte är tillgängligt, ska  Skatteverket i stället, om förutsättningarna i första stycket  är uppfyllda, skicka en kopia av det ersättningsdokument som  avses i 4 e kap. 10 § lagen om skatt på energi till den  behöriga myndigheten i avsändarmedlemsstaten.
Förordning (2023:429).
36 §
Skatteverket ska vidarebefordra elektroniska förenklade  administrativa dokument som är ställda till tillfälligt  certifierade mottagare eller certifierade mottagare i Sverige,  till mottagaren via det datoriserade systemet. Detsamma gäller  mottagningsrapporter som är ställda till tillfälligt  certifierade avsändare eller certifierade avsändare i Sverige.
37 §
När Skatteverket från en annan medlemsstat får en sådan  rapport om att bränsle tagits emot som avses i artikel 39 i  punktskattedirektivet, ska Skatteverket lämna en kopia av  dokumentet till den som avsänt bränslet eller på annat sätt  hålla dokumentet tillgängligt för denne.
Överenskommelser om säkerhet
38 §
Skatteverket får ingå sådana överenskommelser med andra  medlemsstater inom EU om att göra undantag från krav på  säkerhet som avses i artikel 17.5 b i punktskattedirektivet.
Övergångsbestämmelser
2022:181
1. Denna förordning träder i kraft den 1 januari 2023 i fråga  om 7, 14 och 15 §§ och i övrigt den 13 februari 2023.
2. Genom förordningen upphävs förordningen (2010:178) om skatt  på energi den 13 februari 2023.
3. Den upphävda förordningen gäller fortfarande för  förhållanden som hänför sig till tiden före upphävandet.
2023:141
1. Denna förordning träder i kraft den 1 juli 2023.
2. En oljeprodukt som uppfyller det som anges i 18 § i den  äldre lydelsen ska anses vara försedd med märkämne respektive  färgämne till och med den 17 januari 2024.
3. Fram till och med den 31 december 2024 ska en oljeprodukt  som innehåller märkämne enligt 18 § 1 i den äldre lydelsen  eller från vilken sådant märkämne avlägsnats anses vara en  oljeprodukt som är försedd med märkämne eller från vilken  märkämnet har avlägsnats enligt 2 kap. 9 § lagen (1994:1776)  om skatt på energi vid tillämpning av den bestämmelsen och  bestämmelserna i 10 kap. lagen om skatt på energi.
2023:675
1. Denna förordning träder i kraft den 18 december 2023.
2. Bestämmelsen i 18 § första stycket 2 i den nya lydelsen  tillämpas dock för tid från och med den 1 juli 2023.
2023:813
1. Denna förordning träder i kraft den 1 januari 2024.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.