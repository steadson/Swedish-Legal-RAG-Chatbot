Title: Förordning (2001:526) om de statliga myndigheternas ansvar för genomförande av funktionshinderspolitiken
SFS Number: Svensk författningssamling 2001:526
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001526-om-de-statliga_sfs-2001-526/
Source Link: http://rkrattsbaser.gov.se/sfst?bet=2001:526
Amendment Register Link: http://rkrattsbaser.gov.se/sfsr?bet=2001:526
Ministry/Authority: Socialdepartementet
Issued: 2001-06-14
Metadata: {"Utfärdad": "2001-06-14", "Ändrad": "t.o.m. SFS 2014:135"}

==================================================

Förordning (2001:526) om de statliga myndigheternas ansvar för genomförande av funktionshinderspolitiken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:526
Departement/myndighet
:   
Socialdepartementet
Utfärdad
:   
2001-06-14
Ändrad
:   
t.o.m. SFS 2014:135
Ändringsregister
:
SFSR (Regeringskansliet)
Källa
:
Fulltext (Regeringskansliet)
Genomförandet av de funktionshinderspolitiska målen
1 §
Myndigheter under regeringen ska utforma och bedriva sin verksamhet med beaktande av de funktionshinderspolitiska målen.
Myndigheterna ska verka för att personer med funktionsnedsättning ges full delaktighet i samhällslivet och jämlikhet i levnadsvillkor. Myndigheterna ska särskilt verka för att deras lokaler, verksamhet och information är tillgängliga för personer med funktionsnedsättning. I detta arbete ska konventionen om rättigheter för personer med funktionsnedsättning vara vägledande. Förordning (2014:135).
Planering och samråd
2 §
Myndigheterna ska i arbetet med att göra myndigheternas lokaler, verksamhet och information mer tillgängliga för personer med funktionsnedsättning genomföra inventeringar och utarbeta handlingsplaner. Denna skyldighet gäller dock inte om det är uppenbart att det inte behövs med hänsyn till verksamhetens art. Förordning (2014:135).
3 §
Myndigheterna ska, när det finns anledning till det, samråda med Myndigheten för delaktighet om hur insatser enligt denna förordning ska utformas. Förordning (2014:135).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.