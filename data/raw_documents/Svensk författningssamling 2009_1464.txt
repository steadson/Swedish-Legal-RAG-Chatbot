Title: Förordning (2009:1464) med instruktion för Statens jordbruksverk
SFS Number: Svensk författningssamling 2009:1464
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091464-med-instruktion-for-statens_sfs-2009-1464/
Source Link: http://rkrattsbaser.gov.se/sfst?bet=2009:1464
Amendment Register Link: http://rkrattsbaser.gov.se/sfsr?bet=2009:1464
Ministry/Authority: Landsbygds- och infrastrukturdepartementet RSL
Issued: 2009-12-10
Metadata: {"Utfärdad": "2009-12-10", "Ändrad": "t.o.m. SFS 2025:686"}

==================================================

Förordning (2009:1464) med instruktion för Statens jordbruksverk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1464
Departement/myndighet
:   
Landsbygds- och infrastrukturdepartementet RSL
Utfärdad
:   
2009-12-10
Ändrad
:   
t.o.m. SFS 2025:686
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Statens jordbruksverk har som förvaltningsmyndighet inom jordbruksområdet, fiskeområdet och därtill knuten landsbygdsutveckling till uppgift att arbeta för en hållbar utveckling, ett gott djurskydd, ett dynamiskt och konkurrenskraftigt näringsliv i hela landet och en livsmedelsproduktion till nytta för konsumenterna.
Förordning (2011:644).
1 a §
Myndigheten är beredskapsmyndighet enligt förordningen 
(2022:524) om statliga myndigheters beredskap.
Förordning (2022:550).
2 §
Myndigheten ska
1. ha det övergripande ansvaret för att genomföra EU:s  gemensamma jordbrukspolitik, Sveriges landsbygdsprogram,  Sveriges strategiska plan för den gemensamma  jordbrukspolitiken och havs-, fiskeri- och  vattenbruksprogrammet 2021-2027, och
2. förvalta det nationella stödet till jordbruket i norra  Sverige. Förordning (2023:619).
2 a §
Myndigheten ska
1. arbeta för en konkurrenskraftig och hållbar  livsmedelsproduktion genom att beakta behovet av stärkt  konkurrenskraft för företag, tillhandahålla god service och  lättillgänglig information samt verka för förenkling och  administrativa lättnader, och
2. medverka till att främja och utveckla fiskenäringen,  vattenbruket och fisketurismen. Förordning (2023:619).
3 §
Myndigheten ska
1. säkerställa ett gott djurhälsotillstånd hos djur i  människans vård,
2. bidra till att säkerställa en god folkhälsa genom att  förebygga spridning av och bekämpa smittor hos djur i enlighet  med vad som framgår av svenska författningar och EU-
bestämmelser,
3. säkerställa ett gott djurskydd,
4. förebygga spridning av och bekämpa växtskadegörare,
5. verka för säkra foder och livsmedel samt konsumenthänsyn i  sin del av livsmedelskedjan, och
6. verka för en riskbaserad, effektiv och likvärdig kontroll  inom sitt verksamhetsområde och samordna och följa upp den  kontrollen. Förordning (2023:619).
4 §
Myndigheten ska
1. verka för att det generationsmål för miljöarbetet och de miljökvalitetsmål som riksdagen har fastställt nås och vid behov föreslå åtgärder för miljöarbetets utveckling,
2. samordna uppföljning, utvärdering och rapportering i fråga om miljökvalitetsmålet Ett rikt odlingslandskap, och
3. skapa förutsättningar för att ett rikt och varierat odlingslandskap upprätthålls, att den biologiska mångfalden främjas och att jordbrukets belastning på miljön blir så liten som möjligt. Förordning (2011:644).
4 a §
Myndigheten ska verka för bevarande och hållbart  nyttjande av genetiska resurser för jordbruk och livsmedel  samt akvatiska genetiska resurser. Förordning (2023:619).
5 §
Myndigheten ska se till att dess föreskrifter, allmänna råd och andra vägledande dokument är utformade på ett sådant sätt att de är kostnadseffektiva och enkla att följa och förstå för medborgare och företag. Myndigheten ska även i sin verksamhet i övrigt underlätta medborgarnas och företagens kontakter med myndigheten.
6 §
Myndigheten ska integrera ett jämställdhetsperspektiv i sin verksamhet.
Individbaserad statistik ska genomgående presenteras och analyseras med kön som övergripande indelningsgrund om det inte finns särskilda skäl mot detta.
7 §
Myndigheten ska inom ramen för den egna verksamheten, och i samarbete med andra aktörer, bidra till genomförandet av Sveriges politik för global utveckling.
7 a §
Myndigheten får bedriva tjänsteexport som är direkt kopplad till det utvecklingssamarbete som myndigheten bedriver internationellt. Förordning (2014:869).
8 §
Myndigheten ska inom sitt verksamhetsområde verka för att  bekämpa antibiotikaresistens. Förordning (2023:619).
8 a §
Har upphävts genom förordning (2023:619).
8 b §
Har upphävts genom förordning (2018:153).
Särskilda uppgifter
9 §
Myndigheten ska
1. som förvaltande myndighet för Sveriges strategiska plan och  utbetalande organ enligt förordningen (2022:1826) om EU:s  gemensamma jordbrukspolitik samt som förvaltande myndighet för  havs-, fiskeri- och vattenbruksprogrammet 2021-2027 enligt  förordningen (2022:1461) om stöd från Europeiska havs-,  fiskeri- och vattenbruksfonden
a) genom centrala it-system som myndigheten ansvarar för  förvalta och kontrollera utgifter från Europeiska  garantifonden för jordbruket, Europeiska jordbruksfonden för  landsbygdsutveckling och Europeiska havs-, fiskeri- och  vattenbruksfonden,
b) bedriva internrevision av EU-stöden inom berörda  myndigheter,
c) samordna länsstyrelsernas, Sametingets och Skogsstyrelsens  handläggning av EU-stöden till jordbruket och för  landsbygdsutveckling,
d) samordna länsstyrelsernas handläggning av EU-stöden inom  ramen för havs-, fiskeri- och vattenbruksprogrammet 2021-2027,  och
e) ansvara för hantering av ärenden enligt det  förlikningsförfarande som anges i artikel 55 i  Europaparlamentets och rådets förordning (EU) 2021/2116 av den 
2 december 2021 om finansiering, förvaltning och övervakning  av den gemensamma jordbrukspolitiken och om upphävande av  förordning (EU) nr 1306/2013, med undantag av ärenden som  omfattar politiska bedömningar eller andra bedömningar som  inte huvudsakligen är av teknisk art, och
2. ansvara för den redovisningsfunktion som framgår av  Europaparlamentets och rådets förordning (EU) 2021/1060 av den 
24 juni 2021 om fastställande av gemensamma bestämmelser för  Europeiska regionala utvecklingsfonden, Europeiska  socialfonden+, Sammanhållningsfonden, Fonden för en rättvis  omställning och Europeiska havs-, fiskeri- och  vattenbruksfonden samt finansiella regler för dessa och för  Asyl-, migrations- och integrationsfonden, Fonden för inre  säkerhet samt instrumentet för ekonomiskt stöd för  gränsförvaltning och viseringspolitik. Förordning (2023:619).
9 a §
Myndigheten ska vara behörig myndighet enligt lagen 
(2017:244) om kontroller och inspektioner på plats av  Europeiska byrån för bedrägeribekämpning, vid kontroller av  Europeiska jordbruksfonden för landsbygdsutveckling,  Europeiska garantifonden för jordbruket, Europeiska havs-,  fiskeri- och vattenbruksfonden samt den del av den svenska  avgiften till Europeiska unionen som härrör från  sockeravgifter. Förordning (2022:1462).
10 §
I förordningen (2025:683) om statens ansvar för veterinär  verksamhet finns bestämmelser om Jordbruksverkets ansvar och  uppgifter när det gäller tillgång till veterinärer för
1) beredskap för utbrott av smittsamma djursjukdomar, och
2) hälso- och sjukvård för alla djur i människans vård.
Förordning (2025:686).
11 §
Har upphävts genom förordning (2025:686).
12 §
Har upphävts genom förordning (2025:686).
13 §
Myndigheten ska
1. utföra de uppgifter som en medlemsstat har i fråga om  beredskapsplaner för livsmedel och foder enligt artikel 115 i  Europaparlamentets och rådets förordning (EU) 2017/625 av den 
15 mars 2017 om offentlig kontroll och annan offentlig  verksamhet för att säkerställa tillämpningen av livsmedels-  och foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll),
2. samråda med Livsmedelsverket i arbetet med att ta fram en  sådan beredskapsplan, och
3. efter samråd med Livsmedelsverket utse en suppleant till  den krissamordnare som Livsmedelsverket utser enligt 8 § 2 a  förordningen (2009:1426) med instruktion för Livsmedelsverket.
Förordning (2023:619).
13 a §
Myndigheten ska inom sitt verksamhetsområde utse  gränskontrollstationer och även i övrigt utföra de uppgifter  som en medlemsstat har enligt artiklarna 59-63 i  Europaparlamentets och rådets förordning (EU) 2017/625.
Förordning (2019:712).
14 §
Myndigheten ska inom sitt verksamhetsområde bistå  Livsmedelsverket med underlag till den fleråriga nationella  kontrollplanen och den årliga rapport som avses i  Europaparlamentets och rådets förordning (EU) 2017/625.  Underlaget ska utarbetas i enlighet med artiklarna 110, 111.2  och 113 i samma förordning. Förordning (2019:712).
14 a §
Myndigheten får inom sitt verksamhetsområde och på  begäran av en annan statlig myndighet utföra sådana revisioner  som avses i artikel 6 i Europaparlamentets och rådets  förordning (EU) 2017/625. Förordning (2023:619).
14 b §
Myndigheten ska inom de områden som myndigheten  samordnar enligt artikel 4.2 b i Europaparlamentets och rådets  förordning (EU) 2017/625
- hantera de ärenden som Livsmedelsverket överlämnar i sin  roll som kontaktpunkt för system för snabb varning respektive  förbindelsorgan enligt förordningen (2009:1426) med  instruktion för Livsmedelsverket, och
- i övrigt bistå Livsmedelsverket med det underlag som  Livsmedelsverket behöver för att fullgöra sina uppgifter som  kontaktpunkt och förbindelseorgan. Förordning (2023:619).
14 c §
Myndigheten ska senast den 30 november varje år till  regeringen lämna en redovisning av hur kontrollen av foder och  animaliska biprodukter kan utvecklas och förbättras.  Redovisningen ska även omfatta de brister i kontrollen som  myndigheten har identifierat och beskriva hur de kan åtgärdas.
Förordning (2023:619).
15 §
Myndigheten ska inom sitt verksamhetsområde bistå Livsmedelsverket när det gäller uppgifter enligt Europaparlamentets och rådets förordning (EG) nr 396/2005 av den 23 februari 2005 om gränsvärden för bekämpningsmedelsrester i eller på livsmedel och foder av vegetabiliskt och animaliskt ursprung och om ändring av rådets direktiv 91/414/EEG.
15 a §
Myndigheten ska fullgöra de uppgifter som ett  samordningsorgan ska utföra enligt rådets förordning (EG) nr 
1217/2009 av den 30 november 2009 om upprättandet av ett  informationssystem för jordbruksföretagens  redovisningsuppgifter för att belysa inkomstförhållanden och  andra ekonomiska förhållanden i jordbruksföretag inom  Europeiska unionen. Förordning (2018:153).
15 b §
Myndigheten ska, i fråga om Europaparlamentets och  rådets förordning (EU) 2019/6 av den 11 december 2018 om  veterinärmedicinska läkemedel och om upphävande av direktiv 
2001/82/EG,
1. ge sådan vägledning och utarbeta sådana riktlinjer som  avses i artikel 107.4, efter att ha gett Statens  veterinärmedicinska anstalt och Läkemedelsverket tillfälle att  yttra sig,
2. underrätta kommissionen om sådana åtgärder som avses i  artikel 107.9, och
3. inom ramen för sitt verksamhetsområde utföra de uppgifter  som en medlemsstat ska utföra vid Europeiska kommissionens  samordning av revisioner enligt artikel 124.
Förordning (2022:11).
15 c §
Myndigheten ska utföra de uppgifter som en medlemsstat  har enligt
1. artikel 57 i Europaparlamentets och rådets förordning (EU) 
2019/6, och
2. artikel 4.4 i Europaparlamentets och rådets förordning (EU) 
2019/4 av den 11 december 2018 om tillverkning, utsläppande på  marknaden, användning av foder som innehåller läkemedel, om  ändring av Europaparlamentets och rådets förordning (EG)  nr 183/2005 och om upphävande av rådets direktiv 90/167/EEG, i  den del artikeln hänvisar till artikel 57 i förordning (EU) 
2019/6. Förordning (2023:100).
16 §
Myndigheten får på uppdrag av enskilda inom sitt verksamhetsområde bistå i verksamhet som syftar till att en livsmedels- eller foderanläggning ska godkännas av tredjeland för export dit av livsmedel eller foder.
Förordning (2014:869).
17 §
Myndigheten ska tillhandahålla administrativt stöd samt upplåta lokaler åt Ansvarsnämnden för djurens hälso- och sjukvård enligt överenskommelse mellan myndigheterna.
18 §
Myndigheten ansvarar för att erbjuda utbildning som syftar till att säkerställa att synemän har tillräcklig kompetens för att genomföra syn vid jordbruksarrende enligt 9 kap. jordabalken.
19 §
Myndigheten ska i fråga om sitt miljöarbete enligt 4 § 1 och 2 rapportera till Naturvårdsverket och samråda med verket om vilken rapportering som behövs. Förordning (2011:644).
Myndighetens ledning
20 §
Myndigheten leds av en styrelse. Förordning (2018:153).
21 §
Styrelsen ska bestå av högst nio ledamöter.
Förordning (2018:153).
Organisation
22 §
Vid myndigheten finns en avdelning,  Distriktsveterinärerna, som fullgör veterinära uppgifter  enligt förordningen (2025:683) om statens ansvar för veterinär  verksamhet, samt i övrigt de organisatoriska enheter som  myndigheten bestämmer.
En organisatorisk enhet inom Jordbruksverket som är  organisatoriskt åtskild från Distriktsveterinärerna ska  säkerställa tillgången till veterinärer enligt förordningen om  statens ansvar för veterinär verksamhet genom upphandling  enligt lagen (2016:1145) om offentlig upphandling eller genom  att ge uppdrag till Distriktsveterinärerna.
Förordning (2025:686).
23 §
Har upphävts genom förordning (2025:686).
Anställningar och uppdrag
24 §
Generaldirektören är myndighetschef.
Styrelsen får överlåta till generaldirektören att meddela  föreskrifter som inte är av principiell karaktär eller av  större betydelse. Styrelsen får också överlåta till  generaldirektören att i andra fall meddela föreskrifter, om  ett väsentligt allmänt eller enskilt intresse kräver det och  om styrelsen inte hinner sammanträda för att behandla  föreskrifterna. Förordning (2018:153).
24 a §
Generaldirektören ska upprätta och underteckna de  handlingar som anges i artikel 9.3 i Europaparlamentets och  rådets förordning (EU) 2021/2116. Förordning (2023:619).
25 §
Vid myndigheten finns en överdirektör.  Förordning (2018:153).
26 §
Vid myndigheten ska det finnas en veterinärchef som är  Sveriges officiella chefsveterinär (CVO) i EU och i andra  internationella samarbeten.
Vid myndigheten ska det också finnas en växtskyddschef som är  Sveriges officiella växtskyddschef (COPHS) i EU och i andra  internationella samarbeten. Förordning (2018:153).
Särskilda organ
27 §
Vid myndigheten ska det finnas ett rådgivande organ i form av ett råd för samverkan, övergripande planering, styrning och andra frågor av strategisk betydelse för hanteringen av stöd till jordbruket och landsbygden.
Rådet består av generaldirektören och högst sju andra ledamöter samt sex ersättare. Generaldirektören är ordförande. Ledamöter och ersättare ska vara anställda vid Statens jordbruksverk eller länsstyrelserna och utses av myndigheten för en bestämd tid. Förordning (2014:869).
28 §
Inom myndigheten ska det finnas djurförsöksetiska  nämnder. De djurförsöksetiska nämndernas uppgift är att pröva  ärenden enligt 7 kap. 9 § djurskyddslagen (2018:1192). Närmare  bestämmelser om nämndernas organisation och sammansättning finns  i djurskyddsförordningen (2019:66). Förordning (2019:72).
28 a §
Inom myndigheten ska det finnas ett rådgivande organ i form av en nationell kommitté som ska fullgöra de uppgifter som framgår av artikel 49 i Europaparlamentets och rådets direktiv 2010/63/EU av den 22 september 2010 om skydd av djur som används för vetenskapliga ändamål, i den ursprungliga lydelsen.
Myndigheten får meddela föreskrifter om kommitténs sammansättning och arbetsformer. Förordning (2014:869).
28 b §
Inom myndigheten ska det finnas ett kompetenscentrum  för 3R-frågor med syfte att främja och samordna arbetet med  att ersätta, begränsa och förfina djurförsök.  Förordning (2018:153).
28 c §
Inom myndigheten ska det finnas en sådan nationell  kommitté som avses i artikel 6 i förordning (EG) nr 1217/2009  som ska fullgöra de uppgifter som framgår av samma  förordning. Jordbruksverket ska vara behörigt att fatta  sådana beslut som ankommer på en myndighet enligt artikel 6.3  i förordning (EG) nr 1217/2009. Förordning (2018:153).
Personalansvarsnämnd
29 §
Vid myndigheten ska det finnas en personalansvarsnämnd.
Tillämpligheten av vissa förordningar
30 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
Avgifter
31 §
Myndigheten får ta ut avgifter för verkets  uppdragsverksamhet som gäller
- Distriktsveterinärerna,
- laboratorieundersökningar, kvalitetsanalyser och andra  undersökningar av utsäde och växtsorter,
- kvalitetsanalys av foderspannmål och kvarnspannmål,
- verksamhet som avses i 16 §, och
- tjänsteexport som bedrivs enligt 7 a §.
Myndigheten får meddela föreskrifter om avgifternas  storlek. Förordning (2016:1265).
Övergångsbestämmelser
2018:153
Denna förordning träder i kraft den 1 september 2018 i fråga  om 20, 21, 24 och 24 a §§ och i övrigt den 1 juni 2018.
2019:712
Denna förordning träder i kraft den 9 december 2019 i fråga om 
13 a § och i övrigt den 14 december 2019.
2022:1462
1. Denna förordning träder i kraft den 30 november 2022.
2. Äldre föreskrifter gäller fortfarande för havs- och  fiskeriprogrammet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.