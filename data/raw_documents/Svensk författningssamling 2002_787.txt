Title: Förordning (2002:787) om Centrum för idrottsforskning
SFS Number: Svensk författningssamling 2002:787
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002787-om-centrum-for_sfs-2002-787/
Source Link: http://rkrattsbaser.gov.se/sfst?bet=2002:787
Amendment Register Link: http://rkrattsbaser.gov.se/sfsr?bet=2002:787
Ministry/Authority: Utbildningsdepartementet
Issued: 2002-10-24
Metadata: {"Utfärdad": "2002-10-24", "Ändrad": "t.o.m. SFS 2017:1327"}

==================================================

Förordning (2002:787) om Centrum för idrottsforskning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:787
Departement/myndighet
:   
Utbildningsdepartementet
Utfärdad
:   
2002-10-24
Ändrad
:   
t.o.m. SFS 2017:1327
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vid Gymnastik- och idrottshögskolan finns Centrum för idrottsforskning. Detta centrum har till uppgift att initiera, samordna, stödja och informera om forskning inom idrottens område samt att ansvara för uppföljning av statens stöd till idrotten. Centrumet ska också skapa förutsättningar för samarbete mellan forskare vid olika universitet och högskolor samt andra engagerade inom området. Förordning (2010:1789).
Organisation
2 §
Centrumet leds av en styrelse som ska bestå av en  ordförande och 13 andra ledamöter. Ordföranden ska utses av  regeringen. Av de övriga ledamöterna ska Gymnastik- och  idrottshögskolan utse en ledamot, Riksidrottsförbundet två  ledamöter och följande lärosäten två ledamöter var:
- Lunds universitet efter samråd med Malmö universitet och  Linnéuniversitetet,
- Göteborgs universitet efter samråd med Karlstads  universitet och Högskolan i Halmstad,
- Karolinska institutet efter samråd med Stockholms  universitet,
- Örebro universitet efter samråd med Uppsala universitet och  Linköpings universitet,
- Umeå universitet efter samråd med Mittuniversitetet, Luleå  tekniska universitet och Högskolan Dalarna.
Samtliga ledamöter ska utses för en tid av högst tre år. För  varje ledamot utom ordföranden får det finnas en ersättare.  Ersättaren ska utses på samma sätt och för samma tid som  ledamoten.
Styrelsen ska inom sig utse vice ordförande.  Förordning (2017:1327).
3 §
Styrelsen skall utse en föreståndare för centrumet för en tid av högst tre år.
4 §
Till styrelsen finns det knutet ett vetenskapligt råd som skall bestå av nio ledamöter. Ledamöterna i det vetenskapliga rådet skall utses av styrelsen efter samråd med Vetenskapsrådet.
5 §
Det vetenskapliga rådet har till uppgift att inför styrelsen svara för den vetenskapliga bedömningen av ansökningar om forskningsstöd.
Styrelsens uppgifter
6 §
Styrelsen ska
1. avgöra frågor om inriktningen av centrumets verksamhet och dess arbetsformer,
2. besluta om fördelningen av de resurser som ställs till förfogande för centrumets verksamhet i ärenden som förutsätter vetenskapliga bedömningar efter hörande av det vetenskapliga rådet, och
3. utarbeta förslag till budgetunderlag och årsredovisning till styrelsen för Gymnastik- och idrottshögskolan.
Förordning (2007:1473).
Ärendenas handläggning
7 §
Styrelsen är beslutför när ordföranden och minst hälften av de övriga ledamöterna är närvarande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.