Title: Förordning (2002:782) om ansökan och utbetalning av pension m.fl. förmåner
SFS Number: Svensk författningssamling 2002:782
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002782-om-ansokan-och-utbetalning_sfs-2002-782/
Source Link: http://rkrattsbaser.gov.se/sfst?bet=2002:782
Amendment Register Link: http://rkrattsbaser.gov.se/sfsr?bet=2002:782
Ministry/Authority: Socialdepartementet
Issued: 2002-10-31
Metadata: {"Utfärdad": "2002-10-31", "Ändrad": "t.o.m. SFS 2020:1244"}

==================================================

Förordning (2002:782) om ansökan och utbetalning av pension m.fl. förmåner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:782
Departement/myndighet
:   
Socialdepartementet
Utfärdad
:   
2002-10-31
Ändrad
:   
t.o.m. SFS 2020:1244
Övrig text
:   
Rättelseblad 2002:782 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns bestämmelser om ansökan och  utbetalning av följande pensioner och förmåner enligt  socialförsäkringsbalken:
1. allmän ålderspension, särskilt pensionstillägg,  äldreförsörjningsstöd och inkomstpensionstillägg,
2. efterlevandepension, efterlevandestöd och efterlevandeskydd  i form av premiepension,
3. bostadstillägg. Förordning (2020:1244).
Ansökan
2 §
Har upphävts genom förordning (2012:265).
3 §
Har upphävts genom förordning (2012:265).
4 §
Har upphävts genom förordning (2012:265).
5 §
De bestämmelser om ansökan som finns i 110 kap. 4, 9 och 12 §§ socialförsäkringsbalken tillämpas också i fråga om anmälan om återkallelse eller minskning av uttag av ålderspension. Förordning (2012:265).
6 §
Pensionsmyndigheten får föreskriva att personbevis enligt fastställt formulär eller, om sådant personbevis inte finns, annat motsvarande bevis, ska bifogas ansökan.
Förordning (2009:1195).
Utbetalning
7 §
Pension och annan förmån betalas ut genom Försäkringskassan.
Förordning (2009:1195).
8 §
Har upphävts genom förordning (2008:876).
9 §
Pension och andra förmåner ska kunna lyftas av mottagaren följande datum i utbetalningsmånaden. För den som är född någon av dagarna den 1-15 i månaden ska pensionen eller förmånen kunna lyftas av mottagaren den 18 i utbetalningsmånaden. För den som är född någon av dagarna den 16-31 i månaden ska pensionen eller förmånen kunna lyftas av mottagaren den 19 i utbetalningsmånaden.
Om utbetalningsdagen infaller på en söndag eller på en omedelbart därpå följande helgdag, ska pensionen eller förmånen kunna lyftas närmast följande vardag. Om utbetalningsdagen infaller på en annan helgdag, på en lördag eller på midsommarafton, ska pensionen eller förmånen kunna lyftas närmast föregående vardag. Förordning (2008:876).
10 §
Pensionsmyndigheten ska besluta om tiden för utbetalning av
1. pension eller annan förmån till den som vistas utomlands, och
2. det belopp som först förfaller till betalning efter beslut om pension eller annan förmån. Förordning (2009:1195).
Övergångsbestämmelser
2002:782
Denna förordning träder i kraft den 1 januari 2003. Genom förordningen upphävs
1. kungörelsen (1962:394) med vissa bestämmelser rörande ansökan om pension enligt lagen om allmän försäkring, m.m.,
2. förordningen (1980:624) om sättet och tiden för utbetalning av pension enligt lagen (1962:381) om allmän försäkring, m.m.
De upphävda föreskrifterna gäller dock fortfarande för ansökan och utbetalning av pension enligt lagen om allmän försäkring, m.m. som avser tid före den 1 januari 2003.
2010:1719
Denna förordning träder i kraft den 1 januari 2011.
Bestämmelserna i förordningen tillämpas, om inte annat anges, också i fråga om hustrutillägg enligt lagen (1998:708) om upphävande av lagen (1994:309) om hustrutillägg i vissa fall då make uppbär folkpension om samma förmåner samt i fråga om särskild efterlevandepension enligt lagen (2010:111) om införande av socialförsäkringsbalken. Bestämmelsen i 3 §
tillämpas också i fråga om hustrutillägg.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.