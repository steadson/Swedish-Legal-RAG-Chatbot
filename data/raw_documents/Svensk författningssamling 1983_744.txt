Title: Förordning (1983:744) om trafiken på Göta kanal
SFS Number: Svensk författningssamling 1983:744
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1983744-om-trafiken-pa-gota-kanal_sfs-1983-744/
Source Link: http://rkrattsbaser.gov.se/sfst?bet=1983:744
Amendment Register Link: http://rkrattsbaser.gov.se/sfsr?bet=1983:744
Ministry/Authority: Landsbygds- och infrastrukturdepartementet RSIB TM
Issued: 1983-05-26
Metadata: {"Utfärdad": "1983-05-26", "Ändrad": "t.o.m. SFS 2014:939"}

==================================================

Förordning (1983:744) om trafiken på Göta kanal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:744
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1983-05-26
Ändrad
:   
t.o.m. SFS 2014:939
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Göta kanal, som ägs av AB Göta kanalbolag (kanalbolaget), omfattar farlederna mellan Mem vid Slätbaken och Motala vid Vättern (Östgötadelen) samt mellan Karlsborg vid Vättern och Sjötorp vid Vänern (Västgötadelen). Förordning (2014:939).
2 §
Efter förslag av kanalbolaget fastställer Transportstyrelsen efter samråd med länsstyrelsen i Östergötlands län och länsstyrelsen i Västra Götalands län föreskrifter för trafiken i kanalen.
Kanalbolaget skall inrätta och vidmakthålla säkerhetsanordningar i den utsträckning Transportstyrelsen föreskriver. Förordning (2008:1129).
3 §
Föreskrifter om broöppningar meddelas av länsstyrelsen i det län där bron är belägen.
4 §
Har upphävts genom förordning (2014:939).
5 §
Till penningböter döms den som uppsåtligen eller av oaktsamhet bryter mot en föreskrift som meddelats med stöd av 2 §
om förseelsen inte är att anse som ringa.
Straff döms inte ut enligt denna förordning, om gärningen är belagd med straff i brottsbalken, sjölagen (1994:1009) eller sjötrafikförordningen (1986:300). Förordning (1999:348).
Övergångsbestämmelser
1985:134
Denna förordning träder i kraft två veckor efter den dag då förordningen enligt uppgift på den utkommit från trycket i Svensk författningssamling och tillämpas fr.o.m. 1986.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.