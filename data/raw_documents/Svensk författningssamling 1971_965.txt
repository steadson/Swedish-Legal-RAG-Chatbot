Title: Lag (1971:965) om straff för trafikbrott som begåtts utomlands
SFS Number: Svensk författningssamling 1971:965
URL: https://www.riksdagen.se/sv/dokument-och-lagar/dokument/svensk-forfattningssamling/lag-1971965-om-straff-for-trafikbrott-som_sfs-1971-965/
Source Link: http://rkrattsbaser.gov.se/sfst?bet=1971:965
Amendment Register Link: http://rkrattsbaser.gov.se/sfsr?bet=1971:965
Ministry/Authority: Justitiedepartementet L5
Issued: 1971-12-10
Metadata: {"Utfärdad": "1971-12-10", "Ändrad": "t.o.m. SFS 2019:372"}

==================================================

Lag (1971:965) om straff för trafikbrott som begåtts utomlands
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1971:965
Departement/myndighet
:   
Justitiedepartementet L5
Utfärdad
:   
1971-12-10
Ändrad
:   
t.o.m. SFS 2019:372
Övrig text
:   
Rättelseblad 2002:926 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Lagen (1951:649) om straff för vissa trafikbrott gäller även i fråga om gärning som begåtts utomlands.
2 §
Bestämmelserna i 36 § trafikskadelagen (1975:1410) och  bestämmelserna om straff för överträdelse av föreskrift i  kungörelsen (1972:605) om införande av ny  vägtrafiklagstiftning, körkortslagen (1998:488),  körkortsförordningen (1998:980), trafikförordningen 
(1998:1276), fordonslagen (2002:574), fordonsförordningen 
(2009:211), lagen (2019:370) om fordons registrering och  användning och förordningen (2019:383) om fordons registrering  och användning tillämpas även i fråga om gärningar varigenom  någon utomlands överträtt motsvarande föreskrift som gällde på  gärningsorten.
Lag (2019:372)
.
3 §
Till penningböter döms, om ansvar inte kan följa enligt 1 eller 2 §, den som i Danmark, Finland, Island eller Norge överträder där gällande föreskrift angående
1. förbud mot framförande av motorfordon utan föreskriven trafikförsäkring,
2. skyldighet att följa polismans anvisningar i trafiken,
3. fordons hastighet,
4. fordons plats på vägen under färd, fordons färdriktning, möte med eller omkörning av annat fordon, ändring av färdriktning eller passerande av järnvägskorsning,
5. förkörsrätt,
6. skyldighet att bereda fri väg för utryckningsfordon,
7. skyldighet att följa anvisning som ges genom vägmärke, signal eller körbanemarkering,
8. förbud mot parkering eller stannande av fordon,
9. förbud mot användning av fordon eller särskild fordonstyp på vissa vägar,
10. säkerhetsanordningar för fordon eller last,
11. märkning av fordon eller last,
12. fordonsbelysning och dess användning,
13. fordons last eller lastförmåga eller
14. fordons registrering, registreringsskyltar eller nationalitetsbeteckning.
Lag (1991:299)
.
4 §
I den mån det påkallas för uppfyllande av Sveriges förpliktelser enligt avtal med annan främmande stat än som anges i 3 §, kan regeringen förordna att nämnda paragraf skall äga tillämpning i fråga om gärning som begås i den staten.
Lag (1977:950)
.
5 §
har upphävts genom
lag (1972:813)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.