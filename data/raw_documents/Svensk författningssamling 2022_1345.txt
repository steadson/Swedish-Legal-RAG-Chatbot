Title: Förordning (2022:1345) om nationellt centrum mot hedersrelaterat våld och förtryck
SFS Number: Svensk författningssamling 2022:1345
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221345-om-nationellt-centrum-mot_sfs-2022-1345/
Source Link: http://rkrattsbaser.gov.se/sfst?bet=2022:1345
Amendment Register Link: http://rkrattsbaser.gov.se/sfsr?bet=2022:1345
Ministry/Authority: Arbetsmarknadsdepartementet JÄM
Issued: 2022-07-07
Metadata: {"Utfärdad": "2022-07-07"}

==================================================

Förordning (2022:1345) om nationellt centrum mot hedersrelaterat våld och förtryck
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1345
Departement/myndighet
:   
Arbetsmarknadsdepartementet JÄM
Utfärdad
:   
2022-07-07
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vid Länsstyrelsen i Östergötlands län ska det finnas ett  nationellt centrum mot hedersrelaterat våld och förtryck.
Uppgifter
2 §
Centrumet ska stödja och bidra till ett strategiskt,  förebyggande och kunskapsbaserat arbete mot hedersrelaterat  våld och förtryck på nationell, regional och lokal nivå.
3 §
Centrumet ska
1. stödja kommuner och regioner i deras arbete med att införa,  följa upp och utvärdera arbetssätt och metoder för stödet till  utsatta och för det förebyggande arbetet mot hedersrelaterat  våld och förtryck,
2. främja informationsutbyte mellan statliga myndigheter i  frågor om hedersrelaterat våld och förtryck,
3. stödja kommuners, regioners och statliga myndigheters  samordning av insatser till utsatta,
4. med utgångspunkt i nationella myndigheters kunskapsstöd, ge  stöd på generell nivå till yrkesverksamma som i sin verksamhet  hanterar frågor om hedersrelaterat våld och förtryck,
5. säkerställa att det finns en särskild nationell funktion  dit enskilda som är utsatta eller riskerar att utsättas för  hedersrelaterat våld och förtryck samt deras närstående kan  vända sig för råd och vägledning på generell nivå,
6. stödja kommuner och regioner i deras arbete med att  kartlägga förekomsten av hedersrelaterat våld och förtryck,
7. regelbundet undersöka omfattningen av hedersrelaterat våld  och förtryck i Sverige och utvecklingen av samhällets insatser  på området, och
8. samla och sprida kunskap om hedersrelaterat våld och  förtryck baserad på forskning och beprövad erfarenhet.
Råd och vägledning på generell nivå enligt första stycket 5  innefattar inte att ge stöd i enskildas ärenden hos andra  myndigheter.
Redovisning
4 §
Länsstyrelsen i Östergötlands län ska årligen senast den 1  mars till regeringen lämna en redovisning av det arbete som  centrumet har utfört, med kopia till Jämställdhetsmyndigheten.  I rapporten ska länsstyrelsen redovisa en analys av  verksamhetens resultat och effekter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.