Title: Förordning (1992:1333) om arbetslivsutveckling
SFS Number: Svensk författningssamling 1992:1333
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19921333-om-arbetslivsutveckling_sfs-1992-1333/
Source Link: http://rkrattsbaser.gov.se/sfst?bet=1992:1333
Amendment Register Link: http://rkrattsbaser.gov.se/sfsr?bet=1992:1333
Ministry/Authority: Arbetsmarknadsdepartementet
Issued: 1992-12-17
Metadata: {"Utfärdad": "1992-12-17", "Ändrad": "t.o.m. SFS 1997:585"}

==================================================

Förordning (1992:1333) om arbetslivsutveckling
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1333
Departement/myndighet
:   
Arbetsmarknadsdepartementet
Utfärdad
:   
1992-12-17
Ändrad
:   
t.o.m. SFS 1997:585
Tidsbestämd
: 
1998-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om verksamhet för arbetslivsutveckling som länsarbetsnämnden anvisar arbetslösa.
2 §
Arbetslivsutveckling får anvisas arbetslösa från och med den 1 juli det år de fyller 20 år, om de inte har kunnat beredas
1. arbete på den reguljära arbetsmarknaden,
2. annan utbildning, eller
3. någon annan lämplig arbetsmarknadspolitisk åtgärd.
Förordning (1995:722).
3 §
Bestämmelser om den som anvisats verksamhet för arbetslivsutveckling finns också i
-- lagen (1995:409) om arbetslivsutveckling,
-- lagen (1973:370) om arbetslöshetsförsäkring,
-- lagen (1973:371) om kontant arbetsmarknadsstöd,
-- förordningen (1988:1400) om arbetslöshetsförsäkring,
-- förordningen (1994:933) om kontant arbetsmarknadsstöd,
-- förordningen (1984:523) om bidrag till arbetslösa m.fl. som startar egen näringsverksamhet, och
-- förordningen (1996:1100) om aktivitetsstöd.
Förordning (1996:1105).
Villkor för en anvisning m.m.
4 §
Länsarbetsnämnden får anvisa arbetslivsutveckling till den som uppbär ersättning enligt lagen (1973:370) om arbetslöshetsförsäkring eller lagen (1973:371) om kontant arbetsmarknadsstöd. Anvisning får ske först när det är utrett att den arbetslöse inte kan beredas arbete på den reguljära arbetsmarknaden och att ingen av de åtgärder som avses i 2 § 2 eller 3 kan ordnas för honom eller henne.
Förordning (1995:722).
Anvisningstid
5 §
En anvisning till arbetslivsutveckling får avse högst sex månader. Anvisningstiden får dock förlängas med ytterligare högst sex månader, om det finns särskilda skäl för det.
Anvisningstiden får sammanlagt inte överstiga tolv månader.
Har verksamheten varit förlagd till en arbetsplats, får vid en förlängning av anvisningstiden verksamheten inte förläggas till samma arbetsplats, om inte särskilda skäl talar för det.
Förordning (1997:585).
6 §
Länsarbetsnämnden skall, när det finns skäl till det, pröva om anvisningen till arbetslivsutveckling kan ersättas av arbete på den reguljära arbetsmarknaden eller av någon åtgärd enligt 2 § 2 eller 3.
Återkallelse m.m. av anvisad plats
7 §
Länsarbetsnämnden skall återkalla anvisningen till arbetslivsutveckling, om
1. en arbetslöshetskassa eller en länsarbetsnämnd avstängt den arbetslöse från rätt till ersättning enligt lagen (1973:370) om arbetslöshetsförsäkring respektive lagen (1973:371) om kontant arbetsmarknadsstöd,
2. den arbetslöse gör sig skyldig till allvarlig misskötsamhet, eller
3. det i övrigt finns särskilda skäl för det.
Ett beslut om återkallelse gäller omedelbart. Förordning (1993:156).
8 §
En anvisning till arbetslivsutveckling upphör utan återkallelse när anvisningstiden har löpt ut och beslut om förlängning av anvisningstiden inte har meddelats.
8 a §
har upphävts genom förordning (1996:1105).
Statsbidrag till anordnare
9 §
Statsbidrag får lämnas till den som i samverkan med länsarbetsnämnden anordnar verksamhet för arbetslivsutveckling. Bidrag får lämnas för de merkostnader som föranleds av verksamheten.
10 §
Bestämmelserna i 19--23 §§ förordningen (1987:405) om den arbetsmarknadspolitiska verksamheten gäller i övrigt i fråga om statsbidraget.
Överklagande
11 §
Ett beslut om återkallelse av en anvisning till arbetslivsutveckling enligt 7 § första stycket 2 eller 3 får överklagas hos Arbetsmarknadsstyrelsen av den anvisade. Andra beslut får inte överklagas.
Övriga bestämmelser
12 §
Länsarbetsnämnden skall så snart som möjligt lämna uppgift om ett beslut om anvisning till arbetslivsutveckling eller ett beslut om återkallelse av en anvisning. Uppgiften skall lämnas till den arbetslöshetskassa eller den länsarbetsnämnd som har att utge ersättning enligt lagen (1973:370) om arbetslöshetsförsäkring respektive lagen (1973:371) om kontant arbetsmarknadsstöd. Förordning
(1993:156).
13 §
När verksamhet som avses i denna förordning bedrivs, skall vad som i nedan angivna bestämmelser föreskrivs om arbetsmarknadsutbildning för vilken statligt utbildningsbidrag utgår tillämpas på den som anvisats till verksamheten:
1. 2 § första stycket 1 förordningen (1977:284) om arbetsskadeförsäkring och statligt personskadeskydd,
2. 1 § första stycket 1 förordningen (1980:631) om ersättning av allmänna medel för skada orsakad av deltagare i viss arbetsmarknadsutbildning eller yrkesinriktad rehabilitering m.m.,
3. 1 § förordningen (1988:244) om grupplivförsäkring för deltagare i arbetsmarknadsutbildning m.fl., och
4. 1 § förordningen (AMSFS 1992:5) om ersättning vid ideell skada till elev i arbetsmarknadsutbildning m.m.
14 §
Arbetsmarknadsstyrelsen får meddela föreskrifter för verkställigheten av denna förordning.
Övergångsbestämmelser
1993:1506
Denna förordning träder i kraft den 1 januari 1994. Den nya bestämmelsen i 8 a § tillämpas på resor som görs efter ikraftträdandet.
1995:722
Denna förordning träder i kraft den 1 juli 1995. Äldre föreskrifter gäller fortfarande för de som påbörjat verksamhet för arbetslivsutveckling före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.