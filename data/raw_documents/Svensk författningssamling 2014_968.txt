Title: Lag (2014:968) om särskild tillsyn över kreditinstitut och värdepappersbolag
SFS Number: Svensk författningssamling 2014:968
URL: https://www.riksdagen.se/sv/dokument-och-lagar/dokument/svensk-forfattningssamling/lag-2014968-om-sarskild-tillsyn-over_sfs-2014-968/
Source Link: http://rkrattsbaser.gov.se/sfst?bet=2014:968
Amendment Register Link: http://rkrattsbaser.gov.se/sfsr?bet=2014:968
Ministry/Authority: Finansdepartementet FMA B
Issued: 2014-06-26
Metadata: {"Utfärdad": "2014-06-26", "Ändrad": "t.o.m. SFS 2025:186"}

==================================================

Lag (2014:968) om särskild tillsyn över kreditinstitut och värdepappersbolag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:968
Departement/myndighet
:   
Finansdepartementet FMA B
Utfärdad
:   
2014-06-26
Ändrad
:   
t.o.m. SFS 2025:186
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Särskilda kapitalbas- och likviditetskrav för  kreditinstitut
2 a kap. Särskilda kapitalbas- och likviditetskrav för  värdepappersbolag
3 kap. Krav på gruppnivå
3 a kap. Krav på värdepappersföretagskoncerner
4 kap. Tillsynsansvar på gruppnivå
4 a kap. Tillsynsansvar för värdepappersföretagskoncerner
5 kap. Tillsyn över interna metoder för kreditinstitut
5 a kap. Tillsyn över interna modeller för värdepappersbolag
6 kap. Företags uppgiftsskyldighet till Finansinspektionen
7 kap. Moderföretag utanför EES i fråga om gruppbaserad  tillsyn och intermediära holdingföretag
7 a kap. Moderföretag utanför EES i fråga om  värdepappersföretagskoncerner
8 kap. Ingripanden och ansvarsbestämmelse
9 kap. Avgifter
10 kap. Bemyndiganden
11 kap. Överklaganden
Övergångsbestämmelser
1 kap. Inledande bestämmelser
Lagens innehåll
1 §
I denna lag finns bestämmelser som kompletterar
- Europaparlamentets och rådets förordning (EU) nr 575/2013 av  den 26 juni 2013 om tillsynskrav för kreditinstitut och om  ändring av förordning (EU) nr 648/2012 (tillsynsförordningen),  och
- Europaparlamentets och rådets förordning (EU) 2019/2033 av  den 27 november 2019 om tillsynskrav för värdepappersföretag  och om ändring av förordningarna (EU) nr 1093/2010, (EU)  nr 575/2013, (EU) nr 600/2014 och (EU) nr 806/2014 
(värdepappersbolagsförordningen).
Bestämmelserna i denna lag genomför delvis
- Europaparlamentets och rådets direktiv 2013/36/EU av den 
26 juni 2013 om behörighet att utöva verksamhet i  kreditinstitut och om tillsyn av kreditinstitut, om ändring av  direktiv 2002/87/EG och om upphävande av direktiven 2006/48/EG  och 2006/49/EG, i lydelsen enligt Europaparlamentets och  rådets direktiv (EU) 2019/2034 (kapitaltäckningsdirektivet),  och
- Europaparlamentets och rådets direktiv (EU) 2019/2034 av den 
27 november 2019 om tillsyn av värdepappersföretag och om  ändring av direktiven 2002/87/EG, 2009/65/EG, 2011/61/EU, 
2013/36/EU, 2014/59/EU och 2014/65/EU, i den ursprungliga  lydelsen (värdepappersbolagsdirektivet).
Bestämmelser som kompletterar tillsynsförordningen och  genomför kapitaltäckningsdirektivet finns i 2, 3, 4, 5 och 
7 kap.
Bestämmelser som kompletterar värdepappersbolagsförordningen  och genomför värdepappersbolagsdirektivet finns i 2 a, 3 a, 
4 a, 5 a och 7 a kap.
I övriga kapitel finns bestämmelser som kompletterar såväl  tillsynsförordningen som värdepappersbolagsförordningen och  som genomför såväl kapitaltäckningsdirektivet som  värdepappersbolagsdirektivet.
Lag (2021:481)
.
Definitioner
2 §
I denna lag betyder
1. blandat finansiellt moderholdingföretag inom EES:
a) i 4 a kap., ett företag som avses i artikel 4.1.58 i  värdepappersbolagsförordningen,
b) i övrigt, ett företag som avses i artikel 4.1.33 i  tillsynsförordningen,
2. dotterföretag:
a) i 3 a och 4 a kap., ett företag som avses i artikel 4.1.51  i värdepappersbolagsförordningen,
b) i 6 kap. 1 §, i fråga om värdepappersföretagskoncerner som  avses i artikel 7 eller 8 i värdepappersbolagsförordningen,  ett företag som avses i a,
c) i övrigt, ett företag som avses i artikel 4.1.16 i  tillsynsförordningen,
3. EES: Europeiska ekonomiska samarbetsområdet,
4. holdingföretag med blandad verksamhet:
a) i 6 kap. 1 och 8 §§ och 8 kap. 2 och 4 §§, i fråga om  värdepappersföretagskoncerner som avses i artikel 53 i  värdepappersbolagsdirektivet, ett företag som avses i  artikel 4.1.26 i samma direktiv,
b) i övrigt, ett företag som avses i artikel 4.1.22 i  tillsynsförordningen,
5. institut: ett sådant företag som avses i artikel 4.1.3 i  tillsynsförordningen och ett sådant bolag som avses i 7 g,
6. konsoliderad situation: detsamma som i artikel 4.1.47 i  tillsynsförordningen,
7. kreditinstitut:
a) ett kreditinstitut enligt lagen (2004:297) om bank- och  finansieringsrörelse,
b) Svenska skeppshypotekskassan,
c) ett värdepappersbolag med tillstånd att som sidotjänst ta  emot kunders medel på konto för att underlätta  värdepappersrörelsen enligt 2 kap. 2 § första stycket 8 lagen 
(2007:528) om värdepappersmarknaden,
d) ett svenskt aktiebolag som är ett sådant  värdepappersföretag som avses i artikel 1.2 a eller b i  värdepappersbolagsförordningen,
e) ett värdepappersbolag för vilket ett beslut av  Finansinspektionen enligt 3 a § gäller,
f) ett svenskt aktiebolag som är ett sådant  värdepappersföretag som avses i artikel 1.5 i  värdepappersbolagsförordningen, och
g) ett svenskt aktiebolag som är ett sådant  värdepappersföretag som avses i artikel 4.1.1 b i  tillsynsförordningen,
8. litet och icke-sammanlänkat värdepappersbolag: ett  värdepappersbolag som anses vara ett litet och icke-
sammanlänkat värdepappersföretag enligt artikel 12.1 i  värdepappersbolagsförordningen,
9. moderföretag:
a) i 3 a och 4 a kap., 6 kap. 2 § andra stycket och 7 a kap. 
1 §, ett företag som avses i 4.1.42 i  värdepappersbolagsförordningen,
b) i 10 kap. 2 § 3, i fråga om moderföretag som avses i 6 kap. 
2 § andra stycket, ett företag som avses i a,
c) i övrigt, ett företag som avses i artikel 4.1.15 i  tillsynsförordningen,
10. på gruppnivå: detsamma som i artikel 4.1.48 i  tillsynsförordningen,
11. på undergruppsnivå: detsamma som i artikel 4.1.49 i  tillsynsförordningen,
12. systemrisk: detsamma som i 1 kap. 2 § 12 lagen (2014:966)  om kapitalbuffertar,
13. värdepappersbolag: ett värdepappersbolag som avses i 
1 kap. 4 b § lagen om värdepappersmarknaden, utom sådana  värdepappersbolag som avses i 7 c-g,
14. värdepappersföretagskoncern: detsamma som i artikel 4.1.25  i värdepappersbolagsförordningen,
15. värdepappersinriktat holdingföretag: ett företag som avses  i artikel 4.1.23 i värdepappersbolagsförordningen,
16. värdepappersinriktat moderholdingföretag inom EES: ett  företag som avses i artikel 4.1.57 i  värdepappersbolagsförordningen.
Termer och uttryck i övrigt i denna lag har samma betydelse  som i tillsynsförordningen.
Lag (2022:193)
.
Tillsynsförordningens tillämpning
3 §
De bestämmelser i tillsynsförordningen som enligt  förordningen gäller för kreditinstitut ska tillämpas även för  sådana kreditinstitut enligt lagen (2004:297) om bank- och  finansieringsrörelse som inte omfattas av förordningens  definition av kreditinstitut.
De bestämmelser i tillsynsförordningen som enligt  förordningen gäller för kreditinstitut ska, med undantag av  bestämmelserna om stora exponeringar, tillämpas även för  Svenska skeppshypotekskassan.
Lag (2020:1213)
.
3 a §
Finansinspektionen får besluta att tillsynsförordningen  ska tillämpas i fråga om ett värdepappersbolag
1. vars konsoliderade tillgångar, beräknade som ett genomsnitt  för den senaste sammanhängande tolvmånadersperioden, motsvarar  minst fem miljarder euro, och
2. som driver verksamhet som omfattar investeringstjänster  eller investeringsverksamhet som avses i 2 kap. 1 § 3 eller 6  lagen (2007:528) om värdepappersmarknaden men som inte är  råvaruhandlare eller utsläppsrättshandlare.
Första stycket gäller om
1. värdepappersbolagets verksamhet har en sådan omfattning att  en systemrisk skulle kunna uppstå om bolaget fallerar eller  hamnar i kris,
2. värdepappersbolaget är clearingmedlem, eller
3. Finansinspektionen anser att det är motiverat mot bakgrund  av värdepappersbolagets verksamhet och dess storlek, art,  omfattning och komplexitet med beaktande av
a) betydelsen för EES eller Sveriges ekonomi,
b) betydelsen av bolagets gränsöverskridande verksamhet, eller
c) bolagets sammanlänkning med det finansiella systemet.
Lag (2021:481)
.
3 b §
Finansinspektionen får upphäva ett beslut enligt 3 a §  och ska i så fall utan dröjsmål underrätta värdepappersbolaget  om detta.
Ett beslut enligt 3 a § upphör att gälla om  värdepappersbolagets konsoliderade tillgångar understiger det  belopp som anges där, beräknat som ett genomsnitt för den  senaste sammanhängande tolvmånadersperioden.
Lag (2021:481)
.
Behörig myndighet
4 §
Finansinspektionen är behörig myndighet enligt  tillsynsförordningen och värdepappersbolagsförordningen och  utövar tillsyn över att förordningarna och denna lag följs.
Finansinspektionen är ansvarig myndighet enligt  artiklarna 124, 164 och 458 i tillsynsförordningen.
I fråga om tillsynen och möjlighet att ingripa mot  kreditinstitut och värdepappersbolag gäller bestämmelserna i  de lagar som reglerar företagens verksamhet, om inte annat  följer av denna lag.
Lag (2021:481)
.
Riksbanken
4 a §
Riksbanken får tillhandahålla och ta ut avgifter för  likviditets- och kreditfaciliteter som avses i artikel 412.1 i  tillsynsförordningen.
Riksbanken ska fatta beslut om likviditets- och  kreditfaciliteter efter att Finansinspektionen har fått  tillfälle att lämna synpunkter.
Lag (2022:1584)
.
Europabolag och europakooperativ
5 §
I fråga om europabolag och europakooperativ med sådant förvaltningsorgan som avses i artiklarna 39-42 i rådets förordning (EG) nr 2157/2001 av den 8 oktober 2001 om stadga för europabolag eller artiklarna 37-41 i rådets förordning
(EG) nr 1435/2010 av den 22 juli 2003 om stadga för de europeiska kooperativa föreningarna (SCE-föreningarna)
tillämpas det som sägs i 6 kap. 10 och 12 §§ om styrelseledamot på ledamot i tillsynsorganet.
Att de bestämmelser som anges i första stycket ska tillämpas också på ledamot i ett europabolags eller ett europakooperativs lednings- eller förvaltningsorgan framgår av 16 § andra stycket och 22 § lagen (2004:575) om europabolag samt 21 § andra stycket och 26 § lagen (2006:595)
om europakooperativ.
Lag (2020:1213)
.
Betalningsinstitut
6 §
Att vissa bestämmelser i denna lag gäller även för  betalningsinstitut framgår av 3 kap. 2 § lagen (2010:751) om  betaltjänster.
Lag (2020:1213)
.
Särskilda bestämmelser om krav på godkännande av finansiella  holdingföretag och blandade finansiella holdingföretag
Ansökan om godkännande eller undantag från kravet på  godkännande
7 §
Följande företag ska hos Finansinspektionen ansöka om  godkännande eller undantag från kravet på godkännande:
1. ett finansiellt moderholdingföretag eller ett blandat  finansiellt moderholdingföretag,
2. ett annat finansiellt holdingföretag eller blandat  finansiellt holdingföretag än som avses i 1 som ska uppfylla  kraven i tillsynsförordningen, denna lag och lagen (2014:966)  om kapitalbuffertar på undergruppsnivå,
3. ett utländskt finansiellt moderholdingföretag eller blandat  finansiellt moderholdingföretag som är etablerat i ett annat  land inom EES, om Finansinspektionen är samordnande  tillsynsmyndighet, och
4. ett annat utländskt finansiellt holdingföretag eller  blandat finansiellt holdingföretag än som avses i 3 som är  etablerat i ett annat land inom EES och som ska uppfylla  kraven i tillsynsförordningen och nationell lagstiftning som i  hemlandet genomför kapitaltäckningsdirektivet på  undergruppsnivå, om Finansinspektionen är samordnande  tillsynsmyndighet.
Lag (2020:1213)
.
Krav på godkännande
8 §
Finansinspektionen ska bevilja godkännande, om
1. arbetsfördelningen inom gruppen är sådan att kraven i  tillsynsförordningen, denna lag och lagen (2014:966) om  kapitalbuffertar kan uppfyllas på grupp- eller  undergruppsnivå,
2. organisationsstrukturen inte hindrar en effektiv tillsyn  över att instituten inom gruppen uppfyller de krav som avses i 
1 på individuell nivå och grupp- och undergruppsnivå,
3. den som ska ingå i ledningen för holdingföretaget har  tillräcklig insikt och erfarenhet för att delta i ledningen av  företaget och även i övrigt är lämplig för uppgiften, och
4. när holdingföretaget har ett eller flera kreditinstitut som  avses i 2 § första stycket 7 a eller g eller motsvarande  utländska företag inom EES som dotterföretag,
a) information lämnas om större ägare i institutet,
b) den som har eller kan förväntas komma att få ett  kvalificerat innehav i institutet bedöms lämplig att utöva ett  väsentligt inflytande över ledningen av institutet, och
c) institutets nära förbindelser med andra företag inte  hindrar en effektiv tillsyn av institutet.
Lag (2022:193)
.
Undantag från kravet på godkännande
9 §
Finansinspektionen ska medge undantag från kravet på  godkännande, om
1. den huvudsakliga verksamheten är att
a) förvärva eller inneha aktier eller andelar i dotterföretag,  när det gäller ett finansiellt holdingföretag, eller
b) förvärva eller inneha aktier eller andelar i dotterföretag  som är institut eller finansiella institut, när det gäller ett  blandat finansiellt holdingföretag,
2. holdingföretaget inte har utsetts till resolutionsenhet i  någon av gruppens resolutionsgrupper,
3. ett dotterföretag som är ett kreditinstitut eller ett  motsvarande utländskt företag inom EES ansvarar för att  säkerställa att kraven i 3 kap. 2 § uppfylls,
4. holdingföretaget inte medverkar till att påverka driften av  gruppen eller dotterföretag som är institut eller finansiella  institut, och
5. det inte finns något som hindrar en effektiv tillsyn på  gruppnivå.
Lag (2021:481)
.
Tidsfrist för att fatta beslut
10 §
Finansinspektionen ska i ärenden om godkännande enligt 
8 § fatta beslut
1. inom fyra månader från det att en ansökan tagits emot, om  beslutet innebär att en ansökan avslås, eller
2. inom sex månader från det att ansökan tagits emot, om  beslutet innebär att godkännande beviljas.
Om en ansökan är ofullständig gäller för ett beslut enligt  första stycket 1 i stället att beslutet ska fattas inom fyra  månader från det att en fullständig ansökan tagits emot, dock  senast inom sex månader från det att ansökan tagits emot.  Finansinspektionen ska i ärenden om undantag enligt 9 § fatta  beslut inom sex månader från det att en ansökan tagits emot.
Lag (2020:1213)
.
Gränsöverskridande grupper
11 §
Om Finansinspektionen är samordnande tillsynsmyndighet  och en ansökan avser ett holdingföretag som är etablerat i ett  annat land inom EES, ska inspektionen och den behöriga  myndigheten i holdingföretagets hemland fatta ett gemensamt  beslut om godkännande eller undantag från kravet på  godkännande. Finansinspektionen ska då lämna en bedömning av  ansökan till den behöriga myndigheten och meddela det  gemensamma beslutet.
Om Finansinspektionen inte är samordnande tillsynsmyndighet  och en ansökan avser ett holdingföretag som är etablerat i  Sverige, ska inspektionen och den samordnande  tillsynsmyndigheten fatta ett gemensamt beslut om godkännande  eller undantag från kravet på godkännande.
Om en ansökan avser ett blandat finansiellt holdingföretag ska  det gemensamma beslutet föregås av samtycke från den myndighet  som avses i artikel 10 i Europaparlamentets och rådets  direktiv 2002/87/EG av den 16 december 2002 om extra tillsyn  över kreditinstitut, försäkringsföretag och  värdepappersföretag i ett finansiellt konglomerat och om  ändring av rådets direktiv 73/239/EEG, 79/267/EEG, 92/49/EEG, 
92/96/EEG, 93/6/EEG och 93/22/EEG samt Europaparlamentets och  rådets direktiv 98/78/EG och 2000/12/EG, i den ursprungliga  lydelsen.
Lag (2020:1213)
.
12 §
Det gemensamma beslutet enligt 11 § ska fattas inom två  månader från det att
- den behöriga myndigheten i holdingföretagets hemland har  tagit emot Finansinspektionens bedömning av ansökan, eller
- Finansinspektionen har tagit emot den samordnande  myndighetens bedömning av ansökan.
Lag (2020:1213)
.
13 §
Om ett gemensamt beslut inte kan fattas enligt 11 § ska  ärendet hänskjutas till
1. Europeiska bankmyndigheten, när det gäller ett finansiellt  holdingföretag, eller
2. Europeiska bankmyndigheten eller Europeiska försäkrings-  och tjänstepensionsmyndigheten, när det gäller ett blandat  finansiellt holdingföretag.
Om Finansinspektionen är samordnande tillsynsmyndighet ska  inspektionen därefter fatta ett beslut i överensstämmelse med  Europeiska bankmyndighetens eller Europeiska försäkrings- och  tjänstepensionsmyndighetens beslut.
Ärendet får inte hänskjutas till Europeiska bankmyndigheten  eller Europeiska försäkrings- och tjänstepensionsmyndigheten  efter det att tiden enligt 12 § har löpt ut eller ett  gemensamt beslut har fattats.
Lag (2020:1213)
.
Vinstutdelning
14 §
Bestämmelserna om vinstutdelning på begäran av en  aktieägarminoritet i 18 kap. 11 § aktiebolagslagen (2005:551)  gäller inte för
1. kreditinstitut,
2. värdepappersbolag, eller
3. sådana holdingföretag som på grupp- eller undergruppsnivå  ska uppfylla kapitalbaskraven i artikel 92 i  tillsynsförordningen eller artikel 11 i  värdepappersbolagsförordningen.
Lag (2023:617)
.
2 kap. Särskilda kapitalbas- och likviditetskrav för  kreditinstitut
Särskilda kapitalbaskrav
1 §
Finansinspektionen ska besluta att ett kreditinstitut  utöver den kapitalbas som krävs enligt tillsynsförordningen  ska uppfylla
1. ett särskilt kapitalbaskrav för risken för alltför låg  bruttosoliditet, och
2. ett särskilt kapitalbaskrav för andra risker.
Första stycket gäller om
1. något av kraven i 6 kap. 1-3, 4 a, 4 b och 5 §§ lagen 
(2004:297) om bank- och finansieringsrörelse inte är uppfyllt  och det inte är sannolikt att någon annan åtgärd är  tillräcklig för att komma till rätta med bristen inom rimlig  tid,
2. ett särskilt kapitalbaskrav är nödvändigt för att täcka  risker som institutet är eller kan bli exponerat för,
3. det är sannolikt att institutet inom tolv månader inte  längre kommer att uppfylla sina skyldigheter enligt 1,
4. institutet vid upprepade tillfällen låtit bli att följa en  underrättelse enligt 1 c §, eller
5. det i övrigt har framkommit omständigheter som inger  betänkligheter från tillsynssynpunkt.
Beslutet ska vara skriftligt och fattas på grundval av en  översyn och utvärdering av institutet.
Lag (2021:481)
.
1 a §
Ett särskilt kapitalbaskrav enligt 1 § första stycket 1  ska uppfyllas med primärkapital.
Den kapitalbas som används för att uppfylla det särskilda  kapitalbaskravet får inte användas för att
1. uppfylla kapitalbaskravet enligt artikel 92.1 d i  tillsynsförordningen,
2. uppfylla kravet på bruttosoliditetsbuffert i artikel 92.1a  i tillsynsförordningen, eller
3. följa en underrättelse enligt 1 c §, om den avser risken  för alltför låg bruttosoliditet.
Finansinspektionen får i ett enskilt fall bestämma att det  särskilda kapitalbaskravet ska uppfyllas med en större andel  kärnprimärkapital, om inspektionen anser att det är  nödvändigt.
Lag (2020:1213)
.
1 b §
Ett särskilt kapitalbaskrav enligt 1 § första stycket 2  ska till minst tre fjärdedelar uppfyllas med primärkapital,  varav minst tre fjärdedelar ska bestå av kärnprimärkapital.
Den kapitalbas som används för att uppfylla det särskilda  kapitalbaskravet får inte användas för att
1. uppfylla kapitalbaskraven i artikel 92.1 a-c i  tillsynsförordningen,
2. uppfylla det kombinerade buffertkravet i 2 kap. 2 § lagen 
(2014:966) om kapitalbuffertar, eller
3. följa en underrättelse enligt 1 c §, om den avser andra  risker än risken för alltför låg bruttosoliditet.
Finansinspektionen får i ett enskilt fall bestämma att det  särskilda kapitalbaskravet ska uppfyllas med en större andel  primärkapital eller kärnprimärkapital, om inspektionen anser  att det är nödvändigt.
Lag (2020:1213)
.
1 c §
I samband med en översyn och utvärdering av ett  kreditinstitut ska Finansinspektionen bestämma lämpliga  kapitalbasnivåer för institutet. Inspektionen ska underrätta  institutet om skillnaden mellan dessa nivåer och  kapitalbaskraven enligt tillsynsförordningen, denna lag och  lagen (2014:966) om kapitalbuffertar.
Lag (2021:481)
.
1 d §
Den kapitalbas som används för att följa en  underrättelse som avser att hantera risken för alltför låg  bruttosoliditet får inte användas för att uppfylla
1. kapitalbaskravet i artikel 92.1 d i tillsynsförordningen,
2. ett särskilt kapitalbaskrav enligt 1 § första stycket 1,  eller
3. kravet på bruttosoliditetsbuffert i artikel 92.1a i  tillsynsförordningen.
Den kapitalbas som används för att följa en underrättelse som  avser andra risker än risken för alltför låg bruttosoliditet  får inte användas för att uppfylla
1. kapitalbaskraven i artikel 92.1 a-c i tillsynsförordningen,
2. ett särskilt kapitalbaskrav enligt 1 § första stycket 2,  eller
3. det kombinerade buffertkravet enligt 2 kap. 2 § lagen 
(2014:966) om kapitalbuffertar.
Lag (2020:1213)
.
1 e §
Finansinspektionen får avstå från att besluta om ett  särskilt kapitalbaskrav om en överträdelse är ringa eller  ursäktlig, om kreditinstitutet gör rättelse eller om någon  annan myndighet har vidtagit åtgärder mot institutet och dessa  åtgärder bedöms tillräckliga.
Bestämmelserna i 1 § gäller inte om överträdelsen är så  allvarlig att verksamhetstillståndet i stället ska återkallas.
Lag (2021:481)
.
1 f §
Finansinspektionen ska informera Riksgäldskontoret och  berörda utländska resolutionsmyndigheter om
1. beslut om särskilda kapitalbaskrav enligt 1 §, och
2. underrättelser enligt 1 c §.
Lag (2021:481)
.
Särskilt likviditetskrav
2 §
Finansinspektionen ska besluta att ett kreditinstitut ska  uppfylla ett särskilt likviditetskrav, om det är nödvändigt  för att täcka de likviditetsrisker som institutet är eller kan  bli exponerat för.
Lag (2021:481)
.
Ingripande
3 §
Finansinspektionen får tillämpa bestämmelserna om  ingripande i de lagar som reglerar kreditinstitutets  verksamhet, om institutet inte uppfyller ett särskilt  kapitalbaskrav som beslutats enligt 1 § eller ett särskilt  likviditetskrav som beslutats enligt 2 §.
Om ett kreditinstitut uppfyller kapitalbaskravet enligt  tillsynsförordningen och de särskilda kapitalbaskrav som  följer av beslut enligt 1 §, men inte kravet på en  bruttosoliditetsbuffert i artikel 92.1a i tillsynsförordningen  eller kraven enligt lagen (2014:966) om kapitalbuffertar, ska  bestämmelserna om ingripande i 8 kap. lagen om  kapitalbuffertar tillämpas.
Lag (2021:481)
.
2 a kap. Särskilda kapitalbas- och likviditetskrav för  värdepappersbolag
Särskilt kapitalbaskrav
1 §
Finansinspektionen ska besluta att ett värdepappersbolag  ska uppfylla ett särskilt kapitalbaskrav utöver den kapitalbas  som krävs enligt värdepappersbolagsförordningen, om
1. något av kraven i 8 kap. 3 §, 4 § första eller tredje  stycket, 4 c och 5-8 §§ lagen (2007:528) om  värdepappersmarknaden inte är uppfyllt och det inte är  sannolikt att någon annan åtgärd är tillräcklig för att få  bolaget att rätta till bristerna inom rimlig tid,
2. ett särskilt kapitalbaskrav är nödvändigt för att täcka  väsentliga risker som bolaget är eller kan bli exponerat för  och väsentliga risker som bolaget utsätter det finansiella  systemet för,
3. bolaget, under normala marknadsförhållanden, inte skulle  kunna avveckla positioner i handelslagret under kort tid utan  att göra betydande förluster,
4. granskningen av de interna modellerna enligt 5 a kap. visar  att bolagets brister avseende kraven för att tillämpa de  interna modellerna sannolikt kommer att leda till  otillräckliga kapitalnivåer, eller
5. bolaget vid upprepade tillfällen låter bli att skaffa eller  bibehålla tillräckliga nivåer av ytterligare kapital enligt 
3 §.
Ett beslut enligt första stycket ska vara skriftligt och  grunda sig på översyn och utvärdering av värdepappersbolaget.
Finansinspektionen får fatta beslut enligt denna paragraf även  i fråga om ett litet och icke-sammanlänkat värdepappersbolag,  om inspektionen anser att det är motiverat.
Lag (2021:481)
.
2 §
Finansinspektionen får avstå från att besluta om ett  särskilt kapitalbaskrav enligt 1 § om en överträdelse är ringa  eller ursäktlig, om värdepappersbolaget gör rättelse eller om  någon annan myndighet har vidtagit åtgärder mot bolaget och  dessa åtgärder bedöms tillräckliga.
Bestämmelserna i 1 § gäller inte om överträdelsen är så  allvarlig att verksamhetstillståndet i stället ska återkallas.
Lag (2021:481)
.
3 §
Finansinspektionen får besluta att ett värdepappersbolag  ska ha en kapitalbasnivå som med tillräcklig marginal  överstiger kraven enligt värdepappersbolagsförordningen, för  att säkerställa att konjunktursvängningar inte leder till  överträdelser av kapitalkraven eller hotar bolagets förmåga  att avveckla verksamheten på ett ordnat sätt.
Finansinspektionen ska granska den nivå som  värdepappersbolaget har fastställt efter ett beslut enligt  första stycket och meddela bolaget om nivån är tillräcklig  eller behöver justeras. Om nivån behöver justeras, ska  inspektionen meddela bolaget den sista dag då justeringen ska  ha gjorts.
Första och andra styckena gäller inte ett litet och icke-
sammanlänkat värdepappersbolag.
Lag (2021:481)
.
4 §
När det gäller sådana värdepappersbolag som avses i 2 kap. 
1 § lagen (2015:1016) om resolution ska Finansinspektionen  underrätta Riksgäldskontoret och berörda utländska  resolutionsmyndigheter om
1. beslut om särskilt kapitalbaskrav enligt 1 §, och
2. krav på justeringar enligt 3 § andra stycket.
Lag (2021:481)
.
Särskilt likviditetskrav
5 §
Finansinspektionen ska besluta att ett värdepappersbolag  ska uppfylla ett särskilt likviditetskrav, om det är  nödvändigt för att täcka de likviditetsrisker som bolaget är  eller kan bli exponerat för.
Första stycket gäller inte för ett litet och icke-sammanlänkat  värdepappersbolag som omfattas av ett beslut om undantag  enligt artikel 43.1 andra stycket i  värdepappersbolagsförordningen.
Lag (2021:481)
.
Ingripande
6 §
Finansinspektionen får tillämpa bestämmelserna om  ingripande i de lagar som reglerar värdepappersbolagets  verksamhet, om bolaget inte uppfyller ett särskilt  kapitalbaskrav som beslutats enligt 1 § eller ett särskilt  likviditetskrav som beslutats enligt 5 §.
Lag (2021:481)
.
3 kap. Krav på gruppnivå
Ansvarigt företag
1 §
För varje konsoliderad situation ska det finnas ett  ansvarigt företag.
Ett ansvarigt företag ska vara
1. ett moderinstitut inom EES,
2. ett finansiellt holdingföretag eller blandat finansiellt  holdingföretag som har godkänts enligt 1 kap. 8 §,
3. ett kreditinstitut eller ett motsvarande utländskt företag  inom EES som
a) är ett dotterföretag till ett finansiellt  moderholdingföretag inom EES eller ett blandat finansiellt  moderholdingföretag inom EES och som har medgetts undantag  från kravet på godkännande enligt 1 kap. 9 §, och
b) avses i 1 kap. 9 § första stycket 3, eller
4. ett kreditinstitut eller ett motsvarande utländskt företag  inom EES, ett finansiellt holdingföretag eller blandat  finansiellt holdingföretag som avses i 8 kap. 2 a § första  stycket 2 c.
Lag (2021:481)
.
Soliditet och riskhantering
2 §
Det ansvariga företaget enligt 1 § ska se till att kraven  på soliditet och riskhantering i 6 kap. 1 § och 2 § andra  stycket lagen (2004:297) om bank- och finansieringsrörelse  eller 8 kap. 3 § och 4 § andra stycket lagen (2007:528) om  värdepappersmarknaden uppfylls på gruppnivå i enlighet med det  som följer av artiklarna 18-24 i tillsynsförordningen.
Lag (2020:1213)
.
Krav på undergruppnivå
3 §
Även om ett kreditinstitut, ett finansiellt holdingföretag  eller ett blandat finansiellt holdingföretag inte är ansvarigt  företag enligt 1 §, ska det se till att kraven i 2 § tillämpas  på undergruppsnivå, om
1. kreditinstitutet, det finansiella holdingföretaget, det  blandade finansiella holdingföretaget eller dess moderföretag,  när moderföretaget är ett finansiellt holdingföretag eller ett  blandat finansiellt holdingföretag, har ett dotterföretag  eller har ägarintresse i ett dotterföretag, och
2. dotterföretaget är etablerat i ett land utanför EES, och är
a) ett företag som motsvarar ett kreditinstitut,
b) ett företag som motsvarar ett finansiellt institut, eller
c) ett förvaltningsbolag.
Med förvaltningsbolag avses ett utländskt företag som i sitt  hemland har tillstånd att förvalta fondföretag.
Lag (2021:481)
.
Krav på moder- och dotterföretag
4 §
Ett moder- eller dotterföretag som står under tillsyn  enligt denna lag ska på grupp- eller undergruppsnivå uppfylla  kraven i 6 kap. 2 § första stycket och 3 § lagen (2004:297) om  bank- och finansieringsrörelse om riskhantering och  genomlysning.
Ett sådant företag ska också införa styrformer, processer och  rutiner enligt första stycket i sina dotterföretag som inte  står under tillsyn enligt denna lag. Sådana dotterföretag ska  uppfylla de krav som avses i första stycket på individuell  nivå.
Finansinspektionen ska, efter ansökan av ett ansvarigt företag  enligt 1 § andra stycket, besluta om undantag från kravet i  andra stycket, om företaget kan visa att ett sådant införande  strider mot lagen i det land där dotterföretaget är etablerat.
Lag (2021:481)
.
Ledningen för ett finansiellt holdingföretag
5 §
Den som ingår i ledningen för ett finansiellt holdingföretag eller ett blandat finansiellt holdingföretag ska ha tillräcklig insikt och erfarenhet för att delta i ledningen av företaget och även i övrigt vara lämplig för en sådan uppgift.
3 a kap. Krav på värdepappersföretagskoncerner
Krav på moder- och dotterföretag
1 §
När artikel 7 i värdepappersbolagsförordningen är  tillämplig ska 8 kap. 3 §, 4 § första och tredje styckena, 4 c  och 5-8 §§ lagen (2007:528) om värdepappersmarknaden tillämpas  på en värdepappersföretagskoncern om inte annat följer av  beslut enligt artikel 8 i samma förordning.
Finansinspektionen ska, efter ansökan av ett moderföretag som  avses i artikel 7 i värdepappersbolagsförordningen, besluta om  undantag från kravet i första stycket, om företaget kan visa  att en sådan tillämpning strider mot lagen i det land där  dotterföretaget är etablerat.
Lag (2021:481)
.
Ledningen för ett värdepappersinriktat holdingföretag
2 §
Den som ingår i ledningen för ett värdepappersinriktat  holdingföretag eller blandat finansiellt holdingföretag i en  koncern som avses i 1 § ska ha tillräcklig insikt och  erfarenhet för att delta i ledningen av företaget och även i  övrigt vara lämplig för en sådan uppgift.
Lag (2021:481)
.
4 kap. Tillsynsansvar på gruppnivå
Tillsynsansvarig myndighet
1 §
Finansinspektionen ska utöva tillsyn över att de  gruppbaserade kraven är uppfyllda, om
1. moderföretaget är ett kreditinstitut,
2. moderföretaget är ett värdepappersbolag och inget av dess  dotterföretag är ett kreditinstitut,
3. ett utländskt värdepappersföretag inom EES är moderföretag  till ett kreditinstitut och det i den konsoliderade  situationen inte finns något motsvarande utländskt företag  inom EES med en större total balansomslutning,
4. ett finansiellt holdingföretag eller ett blandat  finansiellt holdingföretag inom EES är moderföretag till ett  kreditinstitut eller ett värdepappersbolag,
5. ett finansiellt holdingföretag eller ett blandat  finansiellt holdingföretag inom EES är moderföretag till två  eller flera kreditinstitut, värdepappersbolag eller  motsvarande utländska företag, och
a) ett av företagen är ett kreditinstitut och det i den  konsoliderade situationen inte finns något motsvarande  utländskt företag inom EES,
b) ett av företagen är ett kreditinstitut och det i den  konsoliderade situationen inte finns något motsvarande  utländskt företag inom EES med en större balansomslutning,  eller
c) ett av företagen är ett värdepappersbolag och det i den  konsoliderade situationen inte finns något
- motsvarande utländskt företag inom EES med en större  balansomslutning, eller
- kreditinstitut eller motsvarande utländskt företag inom EES,  eller
6. konsolidering krävs enligt artikel 18.3 eller 18.6 i  tillsynsförordningen och
a) ett kreditinstitut har den största balansomslutningen av  motsvarande företag inom EES, eller
b) ett värdepappersbolag har den största balansomslutningen av  motsvarande företag inom EES och det inte finns något  kreditinstitut eller motsvarande utländskt företag inom EES.
Första stycket 3, 5 b, 5 c och 6 gäller dock inte om en annan  behörig myndighet utövar tillsyn på individuell nivå över  minst två utländska företag i den konsoliderade situationen  och summan av de totala balansomslutningarna för dessa är  högre än för det svenska företaget.
Även om en annan behörig myndighet ska utöva tillsyn över att  de gruppbaserade kraven uppfylls enligt artikel 111.1 tredje  stycket, 111.3 b eller c eller 111.4 i  kapitaltäckningsdirektivet, ska Finansinspektionen utöva sådan  tillsyn om inspektionen på individuell nivå ska utöva tillsyn  över minst två kreditinstitut respektive värdepappersbolag i  den konsoliderade situationen och summan av de totala  balansomslutningarna för dessa är högre än de för motsvarande  utländska företag inom ett och samma land inom EES.
Lag (2021:481)
.
2 §
När Finansinspektionen ska utöva tillsyn enligt 1 § första   stycket 1-3, 5 och 6, får inspektionen komma överens med  övriga berörda behöriga myndigheter om att en annan behörig  myndighet inom EES än inspektionen ska ansvara för tillsynen.  Finansinspektionen får ingå en sådan överenskommelse, om det  är olämpligt att inspektionen ansvarar för tillsynen med  hänsyn till de kreditinstitut, värdepappersbolag och  motsvarande utländska företag det gäller och den relativa  betydelsen av deras verksamheter i de olika länderna eller  behovet av att säkerställa kontinuitet i tillsynen på  gruppnivå.
I ett sådant fall ska moderinstitutet inom EES, det  finansiella moderholdingföretaget inom EES, det blandade  finansiella moderholdingföretaget inom EES, eller det  kreditinstitut, värdepappersbolag eller motsvarande utländska  företag som har den största balansomslutningen, beroende på  vad som är tillämpligt, ges tillfälle att yttra sig innan  Finansinspektionen och de övriga berörda behöriga  myndigheterna ingår överenskommelsen. Europeiska kommissionen  och Europeiska bankmyndigheten ska underrättas om en sådan  överenskommelse.
Lag (2021:481)
.
3 §
Om det skulle vara olämpligt med hänsyn till de  kreditinstitut, värdepappersbolag eller motsvarande utländska  företag det gäller, den relativa betydelsen av deras  verksamheter i de olika länderna eller behovet av att  säkerställa kontinuitet i tillsynen på gruppnivå att tillsynen  utövas av den myndighet som enligt artikel 111.1, 111.3 eller 
111.4 i kapitaltäckningsdirektivet ska utöva den gruppbaserade  tillsynen, får Finansinspektionen komma överens med de övriga  berörda behöriga myndigheterna om att inspektionen eller någon  annan behörig myndighet ska ansvara för tillsynen.
I ett sådant fall ska moderinstitutet inom EES, det  finansiella moderholdingföretaget inom EES, det blandade  finansiella moderholdingföretaget inom EES, eller det  kreditinstitut, värdepappersbolag eller motsvarande utländska  företag som har den största balansomslutningen, beroende på  vad som är tillämpligt, ges tillfälle att yttra sig innan  Finansinspektionen och de övriga berörda behöriga  myndigheterna ingår överenskommelsen. Europeiska kommissionen  och Europeiska bankmyndigheten ska underrättas om en sådan  överenskommelse.
Lag (2021:481)
.
Beslut på gruppnivå om kapitalbasen och särskilt likviditetskrav
4 §
När Finansinspektionen ansvarar för tillsynen på gruppnivå  enligt 1 §, ska inspektionen lämna en rapport som innehåller  en riskvärdering av den konsoliderade situationen till övriga  berörda behöriga myndigheter.
Lag (2020:1213)
.
5 §
Inom fyra månader från det att Finansinspektionen har  lämnat en rapport enligt 4 §, ska inspektionen försöka komma  överens med övriga berörda behöriga myndigheter om vilket  beslut som bör fattas
1. i enlighet med 2 kap. 2 § med anledning av väsentliga  resultat av likviditetstillsynen, och
2. om huruvida kapitalbasen på gruppnivå är tillräcklig med  hänsyn till den finansiella situationen och riskprofilen och  om de kapitalbasnivåer som krävs för att tillämpa 2 kap. 1 och 
1 c §§ på individuell nivå eller gruppnivå.
En överenskommelse enligt första stycket 1 ska ta hänsyn till  de resultat som framkommit i fråga om kreditinstitutens och de  motsvarande utländska företagens organisation, riskhantering  och behovet av särskilda likviditetskrav för specifika  institut.
Lag (2021:481)
.
6 §
Finansinspektionen ska härefter fatta ett beslut i enlighet med överenskommelsen. Beslutet och skälen för det ska redovisas skriftligt och skickas till övriga behöriga myndigheter och till moderinstitutet inom EES.
Om en överenskommelse inte kan nås, ska Finansinspektionen på begäran av någon av de övriga behöriga myndigheterna samråda med Europeiska bankmyndigheten. Inspektionen får även samråda med Europeiska bankmyndigheten på eget initiativ.
7 §
Om en överenskommelse enligt 5 § inte har träffats inom de angivna tidsfristerna, ska Finansinspektionen, med beaktande av de övriga behöriga myndigheternas bedömning av risken hos dotterföretagen, ensam fatta ett beslut på gruppnivå.
Om Finansinspektionen ansvarar för tillsynen över dotterföretag till ett moderinstitut inom EES, ett finansiellt moderholdingföretag inom EES eller ett blandat finansiellt holdingföretag inom EES, ska inspektionen fatta ett sådant beslut som avses i 6 § på individuell nivå eller undergruppsnivå. Inför beslutet ska inspektionen beakta synpunkter som framförts av den utländska behöriga myndighet som ansvarar för den gruppvisa tillsynen.
Om någon eller några av de övriga berörda behöriga myndigheterna, inom fyra månader från det att Finansinspektionen har lämnat sin rapport enligt 4 § har hänskjutit ärendet till Europeiska bankmyndigheten i enlighet med artikel 19 i förordning (EU) nr 1093/2010 av den 24 november 2010 om inrättande av en europeisk tillsynsmyndighet
(Europeiska bankmyndigheten), om ändring av beslut nr 716/2009/EG och om upphävande av kommissionens beslut 2009/78/EG , ska inspektionen skjuta upp sitt beslut enligt första stycket och invänta det beslut som Europeiska bankmyndigheten kan komma att fatta enligt artikel 19.3 i samma förordning. Finansinspektionen ska följa ett beslut i saken från Europeiska bankmyndigheten.
Finansinspektionen får inte hänskjuta ett ärende till Europeiska bankmyndigheten efter det att fyramånadersperioden har löpt ut eller ett gemensamt beslut har fattats.
8 §
Ett sådant beslut som avses i 6 § som fattas av en utländsk behörig myndighet efter en överenskommelse med övriga behöriga myndigheter eller på grund av att de behöriga myndigheterna inte har kommit överens inom de tidsfrister som anges i 5 § gäller i Sverige. Beslutet är bindande för Finansinspektionen, och det ska ligga till grund för inspektionens tillsyn.
9 §
Beslut som fattats enligt 6 eller 7 § ska omprövas årligen. Ett beslut får även, i undantagsfall, omprövas om en behörig myndighet som ansvarar för tillsynen av dotterföretag till ett moderinstitut inom EES eller ett finansiellt moderholdingföretag inom EES eller ett blandat finansiellt moderholdingföretag inom EES skriftligen begär det hos Finansinspektionen och samtidigt anger skälen för begäran.
10 §
Om ett blandat finansiellt holdingföretag omfattas av likvärdiga bestämmelser om gruppbaserad tillsyn och tillsyn av konglomerat, särskilt när det gäller riskbaserad tillsyn, får Finansinspektionen, efter samråd med andra behöriga myndigheter med ansvar för tillsyn av dotterföretag, medge undantag från relevanta delar av denna lag och föreskrifter som meddelats med stöd av denna lag så att det blandade finansiella holdingföretaget bara behöver tilllämpa de relevanta bestämmelserna för konglomerat.
Om ett blandat finansiellt holdingföretag omfattas av likvärdiga bestämmelser om gruppbaserad tillsyn och om extra tillsyn över försäkringsföretag som ingår i en försäkringsgrupp, särskilt med avseende på riskbaserad tillsyn, får Finansinspektionen, efter samråd med de berörda myndigheter som ansvarar för tillsyn av försäkringsföretag medge undantag från relevanta delar av denna lag så att det blandade holdingföretaget bara behöver tillämpa de relevanta bestämmelserna för den största sektorn enligt 2 kap. 3 §
lagen (2006:531) om särskild tillsyn över finansiella konglomerat.
Finansinspektionen ska underrätta Europeiska bankmyndigheten och Europeiska försäkrings- och tjänstepensionsmyndigheten om beslut som inspektionen fattar enligt första stycket.
Vissa finansiella holdingföretag och blandade finansiella  holdingföretag
11 §
När Finansinspektionen är samordnande tillsynsmyndighet,  ska inspektionen utöva tillsyn över att ett finansiellt  holdingföretag eller ett blandat finansiellt holdingföretag  uppfyller sina skyldigheter enligt 1 kap. 7-9 §§.
Lag (2020:1213)
.
4 a kap. Tillsynsansvar för värdepappersföretagskoncerner
1 §
Finansinspektionen ska utöva tillsyn över att kraven i  artikel 7 eller, i tillämpliga fall, villkoren i artikel 8 i  värdepappersbolagsförordningen är uppfyllda, om det i  koncernen inte finns något kreditinstitut eller motsvarande  utländskt företag inom EES, och
1. ett värdepappersbolag är moderföretag,
2. ett värdepappersinriktat holdingföretag eller ett blandat  finansiellt holdingföretag inom EES är moderföretag till ett  värdepappersbolag och det i koncernen inte finns något  motsvarande utländskt företag inom EES,
3. ett svenskt värdepappersinriktat holdingföretag eller ett  svenskt blandat finansiellt holdingföretag är moderföretag  till ett värdepappersbolag och minst ett motsvarande utländskt  företag inom EES,
4. ett värdepappersinriktat holdingföretag eller ett blandat  finansiellt holdingföretag är moderföretag till ett  värdepappersbolag och minst ett motsvarande utländskt företag  inom EES, och
- inget sådant dotterföretag är auktoriserat i samma land inom  EES som moderföretaget är etablerat i, och
- värdepappersbolaget har större balansomslutning än något av  de motsvarande utländska företagen inom EES, eller
5. det i koncernen finns två eller flera värdepappersinriktade  holdingföretag eller blandade finansiella holdingföretag med  huvudkontor i olika länder inom EES som är moderföretag till  ett värdepappersbolag och minst ett motsvarande utländskt  företag inom EES och
- dotterföretagen är auktoriserade i de respektive länder inom  EES som moderföretagen har huvudkontor i, och
- värdepappersbolaget har större balansomslutning än något av  de motsvarande utländska företagen inom EES.
Lag (2021:481)
.
2 §
När Finansinspektionen ska utöva tillsyn enligt 1 § får  inspektionen komma överens med övriga berörda behöriga  myndigheter om att en annan behörig myndighet inom EES än  inspektionen ska ansvara för tillsynen. Finansinspektionen får  ingå en sådan överenskommelse om det är olämpligt att  inspektionen ansvarar för tillsynen med hänsyn till de berörda  värdepappersbolagen och värdepappersföretagen och betydelsen  av deras verksamhet i de relevanta länderna inom EES.
Lag (2021:481)
.
3 §
Om det skulle vara olämpligt med hänsyn till de  värdepappersbolag eller motsvarande utländska företag det  gäller i en värdepappersföretagskoncern och betydelsen av  deras verksamhet i de olika länderna inom EES att tillsynen  utövas av den myndighet som enligt artikel 46.3-46.5 i  värdepappersbolagsdirektivet ska utöva sådan tillsyn som avses  i 1 §, får Finansinspektionen komma överens med de övriga  berörda behöriga myndigheterna om att inspektionen eller någon  annan behörig myndighet ska ansvara för tillsynen.
Lag (2021:481)
.
4 §
Innan Finansinspektionen och de övriga berörda behöriga  myndigheterna ingår en överenskommelse enligt 2 eller 3 § ska  det blandade finansiella moderholdingföretaget inom EES, det  värdepappersinriktade moderholdingföretaget inom EES eller det  värdepappersbolag eller motsvarande utländska företag som har  den största balansomslutningen, beroende på vad som är  tillämpligt, ges tillfälle att yttra sig.
Europeiska kommissionen och Europeiska bankmyndigheten ska  underrättas om överenskommelsen.
Lag (2021:481)
.
5 kap. Tillsyn över interna metoder för kreditinstitut
Löpande granskning av interna metoder
1 §
Finansinspektionen ska löpande, åtminstone vart tredje år,  granska hur ett kreditinstitut uppfyller kraven på sådana  metoder som kräver tillstånd från de behöriga myndigheterna  innan de får användas för att beräkna kapitalbaskraven i  enlighet med artiklarna 92-386 i tillsynsförordningen. Vid  bedömningen ska inspektionen särskilt beakta förändringar i  institutets affärsverksamhet och hur interna metoder tillämpas  på nya produkter.
Lag (2021:481)
.
2 §
Om det framkommer att ett kreditinstituts interna metoder  enligt 1 § har väsentliga brister i fråga om att identifiera  risker, ska Finansinspektionen se till att institutet åtgärdar  bristerna eller vidtar nödvändiga åtgärder för att minska  följderna av dem.
Lag (2021:481)
.
3 §
Om ett kreditinstitut som beviljats tillstånd att använda  sig av en metod som avses i 1 § inte längre uppfyller kraven  för användning av metoden, ska Finansinspektionen kräva att  institutet
1. visar att följderna av att kraven inte uppfylls är  obetydliga, eller
2. presenterar en åtgärdsplan för att i god tid åter uppfylla  kraven och ange en tid inom vilken planen ska genomföras.
Lag (2021:481)
.
4 §
Om det bedöms osannolikt att den åtgärdsplan som  presenteras leder till att kraven kommer att uppfyllas eller  om tidsfristen för att genomföra den inte är  tillfredsställande, ska Finansinspektionen kräva förbättringar  av planen. Om det är osannolikt att kreditinstitutet inom en  lämplig tidsfrist åter kommer att uppfylla tillämpliga krav  eller om institutet inte på ett tillfredsställande sätt visar  att följderna av konstaterade brister är obetydliga, ska  tillståndet att använda sig av metoden antingen återkallas  eller begränsas till områden där kraven kan uppfyllas inom en  lämplig tidsfrist.
Lag (2021:481)
.
5 §
Om det för en intern marknadsriskmodell förekommer  upprepade överskridanden som avses i artikel 366 i  tillsynsförordningen och det tyder på att modellen inte är  tillräckligt exakt, ska Finansinspektionen återkalla  tillståndet för kreditinstitutet att använda den modellen  eller vidta lämpliga åtgärder för att säkerställa att  institutet snarast förbättrar modellen.
Lag (2021:481)
.
Korrigerande åtgärder vid tillsyn över interna metoder
6 §
Finansinspektionen får vidta korrigerande åtgärder för ett  kreditinstituts interna metoder, om det klart kan fastställas  att institutets metoder leder till en underskattning av  kapitalbaskraven som inte kan tillskrivas skillnader i  exponeringarnas eller positionernas underliggande risker.
De korrigerande åtgärderna ska syfta till att målen i en  intern metod upprätthålls.
Lag (2021:481)
.
5 a kap. Tillsyn över interna modeller för värdepappersbolag
1 §
Finansinspektionen ska löpande, åtminstone vart tredje år,  granska hur ett värdepappersbolag uppfyller kraven för att få  tillstånd att använda de interna modeller som avses i  artikel 22 i värdepappersbolagsförordningen. Vid bedömningen  ska inspektionen särskilt beakta förändringar i  värdepappersbolagets affärsverksamhet och hur interna modeller  används på nya produkter.
Lag (2021:481)
.
2 §
Om det framkommer att ett värdepappersbolags interna  modeller som avses i 1 § har väsentliga brister i fråga om att  identifiera risker, ska Finansinspektionen se till att bolaget  åtgärdar bristerna eller vidtar nödvändiga åtgärder för att  minska följderna av dem.
Lag (2021:481)
.
3 §
Om ett värdepappersbolag som beviljats tillstånd att  använda interna modeller som avses i 1 § inte längre uppfyller  kraven för användning av modellerna, ska Finansinspektionen  kräva att bolaget
1. visar att följderna av att kraven inte uppfylls är  obetydliga, eller
2. presenterar en åtgärdsplan för att uppfylla kraven och  anger en tid inom vilken planen ska genomföras.
Lag (2021:481)
.
4 §
Om det bedöms osannolikt att den åtgärdsplan som  presenteras leder till att kraven kommer att uppfyllas eller  om tidsfristen för att genomföra den inte är  tillfredsställande, ska Finansinspektionen kräva förbättringar  av planen. Om det är osannolikt att värdepappersbolaget inom  en lämplig tidsfrist kommer att uppfylla tillämpliga krav  eller om bolaget inte på ett tillfredsställande sätt visar att  följderna av konstaterade brister är obetydliga, ska  tillståndet att använda sig av de interna modellerna antingen  återkallas eller begränsas till områden där kraven kan  uppfyllas inom en lämplig tidsfrist.
Lag (2021:481)
.
5 §
Om det för en intern marknadsriskmodell förekommer  upprepade överskridanden som avses i artikel 366 i  tillsynsförordningen och det tyder på att modellen inte är  tillräckligt exakt, ska Finansinspektionen återkalla  tillståndet för värdepappersbolaget att använda modellen eller  vidta lämpliga åtgärder för att säkerställa att bolaget  snarast inom en bestämd tidsram förbättrar modellen.
Lag (2021:481)
.
6 kap. Företags uppgiftsskyldighet till Finansinspektionen
Företag som ska lämna upplysningar
1 §
Följande företag ska till Finansinspektionen lämna de  upplysningar om sin verksamhet och därmed sammanhängande  omständigheter som inspektionen begär för tillsynen:
1. företag som
a) står under tillsyn utifrån sin konsoliderade situation  enligt denna lag eller enligt en utländsk offentlig reglering  som bygger på kapitaltäckningsdirektivet,
b) står under tillsyn enligt artikel 7 i  värdepappersbolagsförordningen, eller
c) ingår i en värdepappersföretagskoncern som omfattas av ett  beslut enligt artikel 8 i värdepappersbolagsförordningen,
2. andra dotterföretag till ett kreditinstitut, ett  värdepappersbolag, ett finansiellt holdingföretag, ett blandat  finansiellt holdingföretag eller ett värdepappersinriktat  holdingföretag än de som avses i 1,
3. holdingföretag med blandad verksamhet och dotterföretag  till holdingföretag med blandad verksamhet,
4. blandade finansiella holdingföretag, och
5. företag som fått i uppdrag av ett kreditinstitut, ett  värdepappersbolag, ett finansiellt holdingföretag,  holdingföretag med blandad verksamhet, blandat finansiellt  holdingföretag eller värdepappersinriktat holdingföretag att  utföra ett visst arbete eller vissa funktioner.
Om företaget inte lämnar upplysningarna till  Finansinspektionen, får inspektionen förelägga företaget att  göra det.
Lag (2021:481)
.
2 §
Moderföretag ska i fråga om den konsoliderade situationen  offentliggöra information som rör rättslig struktur, styrning  och organisationsstruktur.
Moderföretag som avses i artiklarna 7 och 8 i  värdepappersbolagsförordningen ska offentliggöra sådan  information om en värdepappersföretagskoncern.
Lag (2021:481)
.
Samarbete och utbyte av information med utländska myndigheter
3 §
Finansinspektionen ska, i den utsträckning som följer av  Sveriges medlemskap i Europeiska unionen, i sin  tillsynsverksamhet samarbeta och utbyta information med
1. andra behöriga myndigheter,
2. Europeiska bankmyndigheten,
3. Europeiska systemrisknämnden,
4. Europeiska värdepappers- och marknadsmyndigheten,
5. myndigheter inom EES som har tillsyn över  försäkringsföretag,
6. offentliga organ inom EES som avses i artikel 56 första  stycket h i kapitaltäckningsdirektivet, och
7. andra berörda myndigheter, om det uppstår en kritisk  situation i Sverige som kan äventyra likviditeten på  finansmarknaden eller stabiliteten i det finansiella systemet  i något land inom EES.
Finansinspektionen får, i den utsträckning som följer av  artikel 58a i kapitaltäckningsdirektivet, i sin  tillsynsverksamhet samarbeta och utbyta information med
1. Internationella valutafonden,
2. Världsbanken,
3. Banken för internationell betalningsutjämning, och
4. Rådet för finansiell stabilitet.
Lag (2020:1213)
.
4 §
Finansinspektionen får hänskjuta frågor som rör ett  förfarande av en annan behörig myndighet inom EES till  Europeiska bankmyndigheten för tvistlösning i de fall som  framgår av artiklarna 112.2, 116 och 133 i  kapitaltäckningsdirektivet och artikel 48 i  värdepappersbolagsdirektivet.
Lag (2021:481)
.
5 §
Finansinspektionen får även hänskjuta sådana frågor som  avses i 4 § till Europeiska bankmyndigheten för tvistlösning i  enlighet med artiklarna 41.2, 43.5, 50.4 och 51.2 i  kapitaltäckningsdirektivet och artikel 13.5 i  värdepappersbolagsdirektivet.
Lag (2021:481)
.
6 §
Finansinspektionen ska, efter begäran från en behörig myndighet i ett annat land inom EES, inom ramen för sin befogenhet lämna eller kontrollera information som behövs för att den utländska myndigheten ska kunna utöva sin tillsyn.
Den utländska myndigheten får närvara vid en kontroll som görs av inspektionen.
7 §
Företag som enligt tillsynsförordningen står under tillsyn  utifrån sin konsoliderade situation och dotterföretag till ett  kreditinstitut eller ett motsvarande utländskt företag inom  EES, ett finansiellt holdingföretag eller ett blandat  finansiellt holdingföretag som inte omfattas av bestämmelserna  om gruppbaserad tillsyn, ska lämna de uppgifter som krävs för  tillsynsredovisningen till det företag som enligt  tillsynsförordningen ska upprätta gruppbaserad redovisning  eller samlad information.
Första stycket gäller även ett svenskt företag i förhållande  till ett utländskt företag inom EES som ska upprätta och ge in  en rapport enligt tillsynsförordningen.
Lag (2021:481)
.
Undersökning
8 §
Finansinspektionen får, när inspektionen anser att det  behövs för tillsynen, göra undersökningar hos
1. företag som enligt 7 § ska lämna uppgifter samt hos  finansiella holdingföretag, holdingföretag med blandad  verksamhet, blandade finansiella holdingföretag och  värdepappersinriktade holdingföretag för att kontrollera den  gruppbaserade redovisningen eller samlade informationen som  företagen är skyldiga att lämna,
2. företag som har fått i uppdrag av ett kreditinstitut, ett  värdepappersbolag eller ett holdingföretag som avses i 1 att  utföra ett visst arbete eller vissa funktioner, och
3. företag som Finansinspektionen enligt 4 kap. 1 § och 
4 a kap. 1 § ska utöva tillsyn över.
Lag (2021:481)
.
Informationsskyldighet för ett kreditinstitut som är  undantaget från gruppbaserad tillsyn
9 §
Om ett dotterföretag som är ett kreditinstitut är  undantaget från tillämpningsområdet för konsoliderad tillsyn  med stöd av artikel 19 i tillsynsförordningen, ska  moderföretaget till Finansinspektionen lämna de upplysningar  som inspektionen anser att den behöver för sin tillsyn över  institutet.
Lag (2021:481)
.
Tystnadsplikt
10 §
En styrelseledamot eller befattningshavare hos ett  finansiellt holdingföretag, ett blandat finansiellt  holdingföretag eller ett värdepappersinriktat holdingföretag  som i den egenskapen får kunskap om affärsförhållanden i ett  företag som enligt 7 § eller artikel 7.1 i  värdepappersbolagsförordningen ska lämna uppgifter, får inte  obehörigen röja vad han eller hon fått veta och inte heller  utnyttja kunskapen i strid med det uppgiftslämnande företagets  intresse.
Lag (2021:481)
.
Uppgiftsskyldighet
10 a §
Ett finansiellt holdingföretag, ett blandat finansiellt  holdingföretag och ett värdepappersinriktat holdingföretag ska  på begäran av Polismyndigheten, Skatteverket, Säkerhetspolisen  eller Tullverket lämna uppgifter om enskildas förhållanden  till företaget, om uppgifterna behövs i ett enskilt fall i  myndighetens verksamhet för att förebygga, förhindra eller  upptäcka brottslig verksamhet som innefattar brott för vilket  det i straffskalan ingår fängelse i ett år eller mer.  Uppgifterna ska lämnas utan dröjsmål och i elektronisk form.
Ett finansiellt holdingföretag, ett blandat finansiellt  holdingföretag eller ett värdepappersinriktat holdingföretag  eller den som är verksam i någon av de verksamheterna får inte  obehörigen röja för kunden eller för någon utomstående att en  myndighet har gjort en begäran eller att uppgifter har lämnats  enligt första stycket.
Bestämmelser om ansvar för den som bryter mot tystnadsplikten  enligt andra stycket finns i 20 kap. 3 § brottsbalken.
Lag (2025:186)
.
11 §
Ett finansiellt holdingföretag, ett blandat finansiellt  holdingföretag och ett värdepappersinriktat holdingföretag är  skyldiga att lämna ut uppgifter om enskildas förhållanden till  företaget om det
1. under en utredning enligt bestämmelserna om förundersökning  i brottmål begärs av undersökningsledaren,
2. under en utredning om självständigt förverkande begärs av  åklagaren,
3. i ett ärende om rättslig hjälp i brottmål begärs av  åklagaren på framställning av en annan stat eller en  mellanfolklig domstol, eller
4. i ett ärende om erkännande och verkställighet av en  europeisk utredningsorder begärs av åklagaren.
Uppgifterna ska lämnas ut utan dröjsmål och i elektronisk  form.
Lag (2024:876)
.
Meddelandeförbud
12 §
Den undersökningsledare eller åklagare som begär  uppgifter enligt 11 § får besluta att holdingföretaget samt  dess styrelseledamöter och anställda inte får röja för kunden  eller för någon utomstående att uppgifter har lämnats enligt 
11 § eller att det pågår en förundersökning, en utredning om  självständigt förverkande, ett ärende om rättslig hjälp i  brottmål eller ett ärende om erkännande och verkställighet av  en europeisk utredningsorder.
Ett sådant förbud får meddelas om det krävs för att en  utredning om brott eller självständigt förverkande inte ska  äventyras eller för att uppfylla en internationell  överenskommelse som är bindande för Sverige.
Förbudet ska vara tidsbegränsat, med möjlighet till  förlängning, och får inte avse längre tid än vad som är  motiverat med hänsyn till syftet med förbudet. I ett ärende om  rättslig hjälp i brottmål eller om erkännande och  verkställighet av en europeisk utredningsorder får dock  förbudet tidsbegränsas bara om den stat eller mellanfolkliga  domstol som ansökt om rättslig hjälp eller den utländska  myndighet som har utfärdat utredningsordern samtycker till  detta.
Om ett förbud inte längre är motiverat med hänsyn till syftet  med förbudet, ska undersökningsledaren eller åklagaren besluta  att förbudet ska upphöra.
Lag (2024:876)
.
7 kap. Moderföretag utanför EES i fråga om gruppbaserad  tillsyn och intermediära holdingföretag
Gruppbaserad tillsyn
1 §
Om ett kreditinstitut eller ett motsvarande utländskt  företag inom EES inte står under gruppbaserad tillsyn enligt  artikel 111 i kapitaltäckningsdirektivet och dess moderföretag  är ett utländskt företag som motsvarar ett kreditinstitut,  finansiellt holdingföretag eller blandat finansiellt  holdingföretag som har sitt huvudkontor utanför EES, gäller 2  och 3 §§ för det fall Finansinspektionen enligt 4 kap. 1-3 §§  skulle ha utövat tillsynen över den konsoliderade situationen  om de bestämmelserna hade gällt.
Lag (2021:481)
.
2 §
Finansinspektionen ska kontrollera om den gruppbaserade  tillsyn som utövas av tillsynsmyndigheten i landet utanför EES  är likvärdig med den gruppbaserade tillsyn som anges i  artiklarna 11-24 i tillsynsförordningen och 4 kap. denna lag.
Finansinspektionen ska utföra kontrollen på begäran av  moderföretaget eller av ett inom EES auktoriserat  kreditinstitut eller institut för elektroniska pengar i den  konsoliderade situationen. Innan Finansinspektionen tar  ställning till om tillsynen är likvärdig, ska inspektionen  höra övriga berörda behöriga myndigheter inom EES.  Inspektionen ska också före ställningstagandet ha rådfrågat  Europeiska bankmyndigheten.
Lag (2021:481)
.
3 §
Om tillsynen inte bedöms likvärdig, ska Finansinspektionen  tillämpa bestämmelserna om gruppbaserad tillsyn i  artiklarna 11-24 i tillsynsförordningen och 4 kap. denna lag  som om moderföretaget haft sitt huvudkontor inom EES.
Efter att ha hört övriga berörda behöriga myndigheter får  Finansinspektionen i stället besluta att använda sig av andra  tillsynsmetoder som säkerställer att kreditinstitut och  utländska företag som motsvarar kreditinstitut i den  konsoliderade situationen är föremål för tillräcklig tillsyn.  Inspektionen får då förelägga en ägare till ett kreditinstitut  att inrätta ett finansiellt holdingföretag eller ett blandat  finansiellt holdingföretag med huvudkontor inom EES och  tillämpa bestämmelserna i denna lag på kreditinstitut och  utländska företag som motsvarar kreditinstitut i den  konsoliderade situationen, som leds av detta holdingföretag.
Finansinspektionen ska underrätta de berörda behöriga  myndigheterna, Europeiska kommissionen och Europeiska  bankmyndigheten när sådana andra tillsynsmetoder som anges i  andra stycket används.
Lag (2021:481)
.
Krav på ett intermediärt moderföretag inom EES
4 §
En grupp ska etablera ett intermediärt moderföretag inom  EES, om
1. moderföretaget i gruppen är etablerat i ett land utanför  EES,
2. det i gruppen finns minst två kreditinstitut eller  värdepappersbolag eller motsvarande utländska företag inom  EES, varav åtminstone ett i Sverige, och
3. det totala värdet på gruppens tillgångar inom EES uppgår  till motsvarande minst 40 miljarder euro.
Med det totala värdet på gruppens tillgångar inom EES avses  summan av
1. företagens tillgångar enligt en konsoliderad balansräkning  eller, om en sådan inte finns, de individuella  balansräkningarna, och
2. filialernas tillgångar.
Lag (2021:481)
.
5 §
Ett intermediärt moderföretag ska vara ett inom EES
1. godkänt finansiellt holdingföretag eller blandat  finansiellt holdingföretag, eller
2. auktoriserat kreditinstitut eller, om det inom gruppen inte  finns ett sådant institut, ett auktoriserat  värdepappersföretag som omfattas av Europaparlamentets och  rådets direktiv 2014/59/EU av den 15 maj 2014 om inrättande av  en ram för återhämtning och resolution av kreditinstitut och  värdepappersföretag och om ändring av rådets direktiv 
82/891/EEG och Europaparlamentets och rådets direktiv 
2001/24/EG, 2002/47/EG, 2004/25/EG, 2005/56/EG, 2007/36/EG, 
2011/35/EU, 2012/30/EU och 2013/36/EU samt Europaparlamentets  och rådets förordningar (EU) nr 1093/2010 och (EU) nr 
648/2012, i lydelsen enligt Europaparlamentets och rådets  direktiv (EU) 2019/879.
Lag (2020:1213)
.
6 §
En grupp som avses i 4 § får ha ytterligare ett  intermediärt moderföretag inom EES, om förutsättningarna i  artikel 21b.2 i kapitaltäckningsdirektivet är uppfyllda.
Ett sådant intermediärt moderföretag får vara ett  värdepappersföretag som avses i 5 § 2.
Lag (2020:1213)
.
7 a kap. Moderföretag utanför EES i fråga om  värdepappersföretagskoncerner
1 §
Om ett värdepappersbolag, som inte står under effektiv  tillsyn enligt artikel 46 i värdepappersbolagsdirektivet,  ingår i en koncern med minst ett annat värdepappersbolag eller  ett motsvarande utländskt företag inom EES och deras  gemensamma moderföretag har sitt huvudkontor utanför EES, ska  Finansinspektionen bedöma om den tillsyn som  tillsynsmyndigheten i landet utanför EES har över  värdepappersföretagen är likvärdig med den tillsyn som anges i  artiklarna 1-8 i värdepappersbolagsförordningen och i denna  lag.
Lag (2021:481)
.
2 §
Om tillsynen inte bedöms likvärdig, ska  Finansinspektionen, för det fall den enligt 4 a kap. 1-3 §§  skulle ha utövat tillsynen över värdepappersföretagskoncernen  om de bestämmelserna hade gällt, besluta om lämpliga  tillsynsmetoder som uppnår tillsynsmålen enligt artikel 7  eller 8 i värdepappersbolagsförordningen. Finansinspektionen  får kräva att koncernen etablerar ett värdepappersinriktat  holdingföretag eller ett blandat finansiellt holdingföretag  inom EES. Inspektionen får då tillämpa artikel 7 eller 8 i  värdepappersbolagsförordningen på detta företag.
Lag (2021:481)
.
3 §
Innan Finansinspektionen fattar beslut enligt 2 § ska  inspektionen samråda med övriga berörda behöriga myndigheter.
Finansinspektionen ska underrätta de berörda behöriga  myndigheterna, Europeiska kommissionen och Europeiska  bankmyndigheten om åtgärder som den vidtar med stöd av 2 §.
Lag (2021:481)
.
8 kap. Ingripanden och ansvarsbestämmelse
Ingripanden
1 §
Om ett företag inte uppfyller kraven i  tillsynsförordningen, värdepappersbolagsförordningen, denna  lag eller föreskrifter som meddelats med stöd av lagen, ska  Finansinspektionen förelägga företaget att inom en viss tid  begränsa rörelsen i något avseende, minska riskerna i den  eller vidta någon annan åtgärd för att komma till rätta med  situationen.
Om ett kreditinstitut eller ett värdepappersbolag bryter mot  tillsynsförordningen, värdepappersbolagsförordningen, denna  lag eller föreskrifter som meddelats med stöd av lagen, gäller  dessutom bestämmelserna om ingripande i de lagar som reglerar  företagens verksamhet.
Lag (2021:481)
.
2 §
Finansinspektionen ska förelägga ett finansiellt  holdingföretag, ett blandat finansiellt holdingföretag, ett  holdingföretag med blandad verksamhet eller ett  värdepappersinriktat holdingföretag att vidta åtgärder för att  göra rättelse, om holdingföretaget inte uppfyller de krav som  ställs på det enligt tillsynsförordningen,  värdepappersbolagsförordningen, denna lag eller föreskrifter  som meddelats med stöd av lagen. Ett sådant föreläggande ska  också riktas mot ett finansiellt holdingföretag, ett blandat  finansiellt holdingföretag eller ett värdepappersinriktat  holdingföretag, vars ledning inte uppfyller kraven i denna  lag.
Lag (2021:481)
.
2 a §
Finansinspektionen ska ingripa mot ett finansiellt  holdingföretag eller blandat finansiellt holdingföretag som  inte uppfyller sina skyldigheter enligt 1 kap. 7 eller 8 §  genom att
1. besluta att företaget vid stämman inte får företräda sina  aktier eller andelar i dotterföretag som är institut, eller
2. förelägga företaget att
a) inom en viss tid begränsa riskerna i något avseende,
b) avyttra eller minska sitt innehav i institut eller andra  dotterföretag i gruppen,
c) till sina aktieägare överföra ägarintressena i  dotterföretag som är institut,
d) utse ett företag som tillfälligt ansvarar för att  säkerställa att kraven i 3 kap. 2 § uppfylls,
e) begränsa eller helt avstå från utdelning eller  räntebetalningar, eller
f) lämna in en plan som visar hur företaget utan dröjsmål ska  uppfylla kravet.
Vid ingripande gäller 1 kap. 11-13 §§ i tillämpliga delar, om
1. Finansinspektionen är samordnande tillsynsmyndighet och  företaget är etablerat i ett annat land inom EES, eller
2. Finansinspektionen inte är samordnande tillsynsmyndighet  och företaget är etablerat i Sverige.
Lag (2020:1213)
.
2 b §
Om någon som ingår i ledningen i ett finansiellt  holdingföretag eller ett blandat finansiellt holdingföretag  inte uppfyller de krav som anges i 3 kap. 5 §, får  Finansinspektionen besluta att personen eller personerna inte  längre får vara styrelseledamot eller verkställande direktör.
Finansinspektionen får då utse en ersättare. Ersättarens  uppdrag gäller till dess företaget utsett en ny  styrelseledamot eller verkställande direktör.
Lag (2020:1213)
.
2 c §
Finansinspektionen får ingripa genom att besluta att ett  företag som avses i 1 kap. 7 § eller någon som ingår i  ledningen i ett sådant företag ska betala en sanktionsavgift,  om
1. företaget inte uppfyller sina skyldigheter enligt någon av 
1 kap. 7-9 §§, eller
2. företaget är ett finansiellt moderholdingföretag eller ett  blandat finansiellt moderholdingföretag och inte uppfyller  kraven i del tre, fyra, sex eller sju i tillsynsförordningen  eller 2 kap. 1 eller 2 § på grupp- eller undergruppsnivå.
Vid ingripande gäller 15 kap. 1 b, 1 c och 8-9 d §§ lagen 
(2004:297) om bank- och finansieringsrörelse i tillämpliga  delar.
Vid en överträdelse enligt första stycket 1 får  Finansinspektionen också besluta att den eller de ägare av  aktier eller andelar som medverkat till överträdelsen inte får  företräda aktierna eller andelarna vid stämman. Vid en  överträdelse enligt första stycket 2 får inspektionen också  besluta att någon som ingår i ledningen i ett sådant företag  under en viss tid, lägst tre år och högst tio år, inte får  vara styrelseledamot eller verkställande direktör i ett  kreditinstitut, eller ersättare för någon av dem.
Lag (2020:1213)
.
Vite
3 §
Om Finansinspektionen meddelar föreläggande enligt denna lag, får inspektionen förena föreläggandet med vite.
Förseningsavgift
4 §
Om ett kreditinstitut, ett värdepappersbolag, ett  finansiellt holdingföretag, ett blandat finansiellt  holdingföretag, ett holdingföretag med blandad verksamhet  eller ett värdepappersinriktat holdingföretag med huvudkontor  i Sverige inte i tid lämnar upplysningar enligt föreskrifter  meddelade med stöd av tillsynsförordningen eller  värdepappersbolagsförordningen, får Finansinspektionen besluta  att företaget ska betala en förseningsavgift med högst 
100 000 kronor.
Avgiften tillfaller staten.
Lag (2021:481)
.
5 §
Förseningsavgiften ska betalas in till Finansinspektionen inom trettio dagar efter det att beslutet fått laga kraft eller den längre tid som anges i beslutet.
6 §
Finansinspektionens beslut att ta ut förseningsavgift får verkställas utan föregående dom eller utslag, om avgiften inte har betalats inom den tid som anges i 5 §.
7 §
Om förseningsavgiften inte betalas in inom den tid som anges i 5 §, ska Finansinspektionen lämna den obetalda avgiften för indrivning. Bestämmelser om indrivning av statliga fordringar finns i lagen (1993:891) om indrivning av statliga fordringar m.m.
8 §
En förseningsavgift faller bort i den utsträckning verkställighet inte har skett inom fem år efter det att beslutet fick laga kraft.
Ansvarsbestämmelse
9 §
Till böter döms den som uppsåtligen eller av grov oaktsamhet bryter mot ett meddelandeförbud enligt 6 kap. 12
§.
9 kap. Avgifter
1 §
Kreditinstitut och värdepappersbolag som står under  tillsyn enligt tillsynsförordningen eller  värdepappersbolagsförordningen och denna lag ska med årliga  avgifter bekosta Finansinspektionens verksamhet samt  Statistiska centralbyråns verksamhet enligt lagen (2014:484)  om en databas för övervakning av och tillsyn över  finansmarknaderna.
Finansinspektionen får ta ut avgifter för prövning av  ansökningar och anmälningar enligt tillsynsförordningen,  värdepappersbolagsförordningen och denna lag.
Om Finansinspektionen behöver anlita någon med särskild  fackkunskap för bedömning av en viss fråga vid tillsynen  enligt denna lag, ska kostnaden för detta betalas av det  kreditinstitut eller värdepappersbolag som tillsynen avser.
Lag (2021:481)
.
10 kap. Bemyndiganden
1 §
Regeringen eller den myndighet som regeringen bestämmer  får meddela föreskrifter som kompletterar  tillsynsförordningens bestämmelser om
1. offentliggörande av information och tillsynsrapportering,
2. beräkningen av kapitalbaskravet samt kapitalbasen,
3. stora exponeringar,
4. exponeringar i fastigheter,
5. säkerställda obligationer,
6. likviditetskrav,
7. interna modeller för marknadsrisker,
8. schablonmetoden för marknadsrisker,
9. schablonmetoden för kreditrisker,
10. IRK-metoden för kreditrisker,
11. motpartsrisker,
12. värdepapperisering,
13. bruttosoliditet,
14. konsolidering av de gruppbaserade kraven,
15. omklassificering av positioner, och
16. klassificering av kreditinstitut.
Lag (2021:481)
.
1 a §
Regeringen eller den myndighet som regeringen bestämmer  får meddela föreskrifter som kompletterar  värdepappersbolagsförordningens bestämmelser om
1. beräkningen av kapitalbaskraven (artikel 30.1 tredje  stycket), och
2. koncentrationsrisker (artikel 41.2).
Lag (2021:481)
.
2 §
Regeringen eller den myndighet som regeringen bestämmer  får meddela föreskrifter om
1. vilka krav som ska ställas på den som ska ingå i ledningen  i
a) ett finansiellt holdingföretag eller ett blandat  finansiellt holdingföretag enligt 3 kap. 5 §, eller
b) ett värdepappersinriktat holdingföretag eller ett blandat  finansiellt holdingföretag enligt 3 a kap. 2 §,
2. vid vilken tidpunkt, på vilken plats och med vilka  intervall
a) kreditinstitut ska offentliggöra sådan information som  anges i artiklarna 431-455 i tillsynsförordningen, och
b) värdepappersbolag ska offentliggöra sådan information som  anges i artikel 46 i värdepappersbolagsförordningen,
3. vilken information moderföretag ska offentliggöra enligt 
6 kap. 2 §,
4. när kapitalbaskraven i tillsynsförordningen eller  Europaparlamentets och rådets förordning (EU) 2017/2402 av den 
12 december 2017 om ett allmänt ramverk för värdepapperisering  och om inrättande av ett särskilt ramverk för enkel,  transparent och standardiserad värdepapperisering samt om  ändring av direktiven 2009/65/EG, 2009/138/EG och 2011/61/EU  och förordningarna (EG) nr 1060/2009 och (EU) nr 648/2012 inte  ska anses täcka en risk och hur nivån på ett särskilt  kapitalbaskrav enligt 2 kap. för att täcka en sådan risk ska  fastställas,
5. de omständigheter som ska beaktas, dels vid prövningen  enligt 2 kap. 2 § av om ett kreditinstitut eller ett  värdepappersbolag ska uppfylla ett särskilt likviditetskrav,  dels vid fastställandet av en lämplig nivå för ett sådant  särskilt likviditetskrav i samband med en översyn och  utvärdering av företaget, och
6. hur uppgifter enligt 6 kap. 10 a § första stycket och 11 §  ska lämnas.
Lag (2025:186)
.
3 §
Regeringen får meddela föreskrifter om avgifter enligt 9 kap. 1 § första och andra styckena.
4 §
Riksbanken får meddela föreskrifter om avgifter enligt 
1 kap. 4 a §.
Lag (2022:1584)
.
11 kap. Överklaganden
1 §
Finansinspektionens beslut enligt denna lag eller med  stöd av föreskrifter som har meddelats med stöd av lagen får  överklagas till allmän förvaltningsdomstol.
Prövningstillstånd krävs vid överklagande till  kammarrätten.
Finansinspektionen får bestämma att ett beslut ska gälla  omedelbart.
Lag (2018:856)
.
Övergångsbestämmelser
2017:705
1. Denna lag träder i kraft den 1 augusti 2017.
2. Äldre bestämmelser gäller för överträdelser som ägt rum  före ikraftträdandet.
2020:1213
1. Denna lag träder i kraft den 29 december 2020.
2. Ett företag som avses i 1 kap. 7 § får, om det var  etablerat den 27 juni 2019 och har gett in en ansökan om  godkännande eller undantag från godkännande till  Finansinspektionen senast den 28 juni 2021, fortsätta att  driva sin verksamhet till dess att ansökan har prövats  slutligt.
3. En grupp som avses i 7 kap. 4 § ska senast den 30 december 
2023 etablera ett intermediärt moderföretag inom EES eller, i  tillämpliga fall, två intermediära moderföretag inom EES, om  det i gruppen den 27 juni 2019 fanns minst två institut inom  EES, varav åtminstone ett i Sverige, och det totala värdet av  gruppens tillgångar inom EES vid den tidpunkten uppgick till  motsvarande minst 40 miljarder euro.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.