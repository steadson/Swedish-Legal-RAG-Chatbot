Title: Förordning (1998:903) om avgifter för prövning enligt lagen (1998:814) med särskilda bestämmelser om gaturenhållning och skyltning
SFS Number: Svensk författningssamling 1998:903
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1998903-om-avgifter-for-provning_sfs-1998-903/
Source Link: http://rkrattsbaser.gov.se/sfst?bet=1998:903
Amendment Register Link: http://rkrattsbaser.gov.se/sfsr?bet=1998:903
Ministry/Authority: Klimat- och näringslivsdepartementet
Issued: 1998-06-25
Metadata: {"Utfärdad": "1998-06-25"}

==================================================

Förordning (1998:903) om avgifter för prövning enligt lagen (1998:814) med särskilda bestämmelser om gaturenhållning och skyltning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:903
Departement/myndighet
:   
Klimat- och näringslivsdepartementet
Utfärdad
:   
1998-06-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Enligt denna förordning får länsstyrelsen ta ut avgift för prövning av fråga om tillstånd eller medgivande som avses i 6, 7 eller 9 § lagen (1998:814) med särskilda bestämmelser om gaturenhållning och skyltning.
En kommunal myndighet får på motsvarande sätt ta ut avgift för prövning av fråga om tillstånd eller medgivande som avses i 5-7 eller 9 § i lagen.
2 §
Avgift enligt 1 § får tas ut av länsstyrelsen i enlighet med vad som framgår av andra stycket.
För avgiftens storlek m.m. gäller bestämmelserna i 9-12 §§
avgiftsförordningen (1992:191), varvid avgiftsklass 5 skall tillämpas i ärenden om tillstånd eller medgivande som avses i 1 §.
I avgiftsförordningen finns bestämmelser om redovisning av avgifter.
3 §
Kommunfullmäktige får meddela föreskrifter om avgifter för en kommunal myndighets prövning i fråga om tillstånd eller medgivande som avses i 5-7 eller 9 § lagen (1998:814) med särskilda bestämmelser om gaturenhållning och skyltning.
4 §
Om det finns särskilda skäl får länsstyrelsen eller den kommunala myndigheten i det enskilda fallet sätta ned eller efterskänka avgiften.
5 §
Beslut om betalning av avgift får verkställas enligt utsökningsbalken.
6 §
Bestämmelser om överklagande finns i 16 § lagen (1998:814)
med särskilda bestämmelser om gaturenhållning och skyltning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.