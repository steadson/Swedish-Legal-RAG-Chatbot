Title: Hemvärnsförordning (1997:146)
SFS Number: Svensk författningssamling 1997:146
URL: https://www.riksdagen.se/sv/dokument-och-lagar/dokument/svensk-forfattningssamling/hemvarnsforordning-1997146_sfs-1997-146/
Source Link: http://rkrattsbaser.gov.se/sfst?bet=1997:146
Amendment Register Link: http://rkrattsbaser.gov.se/sfsr?bet=1997:146
Ministry/Authority: Försvarsdepartementet
Issued: 1997-04-10
Metadata: {"Utfärdad": "1997-04-10", "Ändrad": "t.o.m. SFS 2018:613"}

==================================================

Hemvärnsförordning (1997:146)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:146
Departement/myndighet
:   
Försvarsdepartementet
Utfärdad
:   
1997-04-10
Ändrad
:   
t.o.m. SFS 2018:613
Ändringsregister
:
SFSR (Regeringskansliet)
Källa
:
Fulltext (Regeringskansliet)
Hemvärnets ändamål
1 §
Hemvärnet har till uppgift att skydda skyddsobjekt.
Hemvärnet ska i övrigt kunna stödja de operativa insatsförbanden och delta i annan verksamhet där Försvarsmakten medverkar.
Hemvärnet ingår i Försvarsmakten. Förordning (2012:334).
2 §
Har upphävts genom förordning (2005:819).
Hemvärnets personal
3 §
Deltagande i hemvärnet är frivilligt.
4 §
Hemvärnets personal består av hemvärnssoldater och  personal med avtal för tjänstgöring i hemvärnet enligt  förordningen (1994:524) om frivillig försvarsverksamhet, samt  av anställda i Försvarsmakten som är krigsplacerade i  hemvärnet. Förordning (2018:613).
5 §
Försvarsmakten får anta personal till hemvärnet genom  att ingå avtal med en person om att han eller hon ska  tjänstgöra som hemvärnssoldat. Innan avtal ingås ska  hemortskommunen ha fått tillfälle att yttra sig.
Avtal om sådan tjänstgöring får ingås med den som har fyllt 
18 år, är svensk medborgare och är lämplig för tjänstgöring i  hemvärnet.
Av avtalet ska tjänstgöringens art,  tjänstgöringsskyldighetens omfattning och tjänstgöringstidens  längd framgå. Av avtalet ska det vidare framgå att  hemvärnssoldaten är skyldig att tjänstgöra under  hemvärnsberedskap och inte får säga upp avtalet under sådan  beredskap. Förordning (2018:613).
6 §
Beslut i ärenden om antagning till hemvärnet får inte överklagas.
6 a §
Bestämmelserna i 25 och 32 §§ förvaltningslagen 
(2017:900) om kommunikation och motivering av beslut behöver  inte tillämpas i ärenden om antagning till hemvärnet.
Om en motivering har utelämnats ska en sådan om möjligt  lämnas i efterhand, om någon enskild begär det och det behövs  för att han eller hon ska kunna ta till vara sin rätt.
Förordning (2018:613).
Hemvärnsberedskap
7 §
Vid höjd beredskap eller annars efter särskilt beslut av regeringen skall hemvärnet inta hemvärnsberedskap. Om Försvarsmakten hos regeringen har gjort framställning om hemvärnsberedskap och landets försvar eller säkerhet kräver att hemvärnet tas i anspråk omedelbart, får Försvarsmakten besluta om hemvärnsberedskap för tiden intill dess att regeringen meddelat beslut i frågan.
Medinflytande
8 §
Medinflytande inom hemvärnet utövas av förtroendevalda.
För hela landet utövas medinflytande av rikshemvärnstinget och rikshemvärnsrådet.
Rikshemvärnstingets syfte är att ge ombuden tillfälle att diskutera frågor av betydelse för hemvärnet.
Försvarsmakten skall höra rikshemvärnsrådet i viktiga frågor som rör hemvärnet.
9 §
I rikshemvärnstinget skall valda ombud ur hemvärnets personal delta. Rikshemvärnschefen är ordförande vid rikshemvärnstinget. När rikshemvärnschefen har förhinder skall rikshemvärnsrådets vice ordförande vara ersättare.
10 §
Rikshemvärnsrådet består av rikshemvärnschefen, som är ordförande, en ledamot som förordnas av regeringen, ledamöter och ersättare som utses av rikshemvärnstinget och i övrigt ledamöter enligt Försvarsmaktens bestämmande.
Rikshemvärnsrådet skall inom sig utse en vice ordförande.
11 §
En kommun har rätt att utse minst en ledamot i ett hemvärnsråd som organiseras inom kommunen.
Förmåner
12 §
I förordningen (1997:147) om förmåner till  hemvärnssoldater finns bestämmelser om förmåner vid  tjänstgöring enligt denna förordning. Bestämmelser om  förmåner för personal med avtal för tjänstgöring i hemvärnet  enligt förordningen (1994:524) om frivillig  försvarsverksamhet finns i förordningen (1994:523) om  förmåner till frivilliga. Förordning (2018:613).
Verkställighetsföreskrifter
13 §
Föreskrifter om tillämpningen av denna förordning får meddelas av Försvarsmakten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.