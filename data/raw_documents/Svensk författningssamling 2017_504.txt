Title: Förordning (2017:504) om internationellt polisiärt samarbete
SFS Number: Svensk författningssamling 2017:504
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017504-om-internationellt-polisiart_sfs-2017-504/
Source Link: http://rkrattsbaser.gov.se/sfst?bet=2017:504
Amendment Register Link: http://rkrattsbaser.gov.se/sfsr?bet=2017:504
Ministry/Authority: Justitiedepartementet L4
Issued: 2017-05-24
Metadata: {"Utfärdad": "2017-05-24", "Ändrad": "t.o.m. SFS 2025:854"}

==================================================

Förordning (2017:504) om internationellt polisiärt samarbete
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:504
Departement/myndighet
:   
Justitiedepartementet L4
Utfärdad
:   
2017-05-24
Ändrad
:   
t.o.m. SFS 2025:854
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Operativt samarbete enligt Schengenkonventionen
3 kap. Operativt samarbete enligt avtalet med Danmark
4 kap. Operativt samarbete enligt Prümrådsbeslutet och  Atlasrådsbeslutet
4 a kap. Operativt samarbete enligt avtalet med Norge
4 b kap. Operativt samarbete enligt avtalet med Finland
5 kap. Uppgiftsutbyte enligt Prümrådsbeslutet
6 kap. Uppgiftsutbyte enligt CBE-direktivet
7 kap. Uppgiftsutbyte enligt VIS-rådsbeslutet
8 kap. Uppgiftsutbyte enligt avtalet med USA
9 kap. Uppgiftsutbyte enligt Eurodacförordningen
10 kap. Uppgiftsutbyte enligt informationsutbytesdirektivet
11 kap. Uppgiftsutbyte enligt in- och utreseförordningen
1 kap. Inledande bestämmelser
Förordningens innehåll
1 §
I denna förordning finns bestämmelser om polisärt  samarbete mellan Sverige och andra stater.
Bestämmelserna i 2-8 kap. ansluter till lagen (2017:496) om  internationellt polisiärt samarbete. Förordning (2024:991).
Uttryck i förordningen
2 §
/Upphör att gälla U:2025-10-12/
I förordningen avses med
- Schengenkonventionen: konventionen om tillämpning av  Schengenavtalet av den 14 juni 1985,
- avtalet med Danmark: avtalet av den 6 oktober 1999 mellan  Konungariket Sveriges regering och Konungariket Danmarks  regering om polisiärt samarbete i Öresundsregionen,
- Prümrådsbeslutet: rådets beslut 2008/615/RIF av den 23 juni 
2008 om ett fördjupat gränsöverskridande samarbete, särskilt  för bekämpning av terrorism och gränsöverskridande  brottslighet,
- Atlasrådsbeslutet: rådets beslut 2008/617/RIF av den 23 juni 
2008 om förbättrat samarbete i krissituationer mellan  Europeiska unionens medlemsstaters särskilda insatsgrupper,
- avtalet med Norge: avtalet av den 4 september 2018 mellan  Sveriges regering och Norges regering om ömsesidigt bistånd  mellan polisens särskilda insatsgrupper i krissituationer,
- avtalet med Finland: avtalet av den 19 oktober 2021 mellan  Konungariket Sveriges regering och Republiken Finlands  regering om polissamarbete i gränsområdet,
- CBE-direktivet: Europaparlamentets och rådets direktiv (EU) 
2015/413 av den 11 mars 2015 om underlättande av  gränsöverskridande informationsutbyte om  trafiksäkerhetsrelaterade brott, i den ursprungliga lydelsen,
- VIS-rådsbeslutet: rådets beslut 2008/633/RIF av den 23 juni 
2008 om åtkomst till informationssystemet för viseringar (VIS)  för sökningar för medlemsstaternas utsedda myndigheter och för  Europol i syfte att förhindra, upptäcka och utreda  terroristbrott och andra grova brott,
- avtalet med USA: avtalet av den 16 december 2011 mellan  Konungariket Sveriges regering och Amerikas förenta staters  regering om ett förstärkt samarbete för att förebygga och  bekämpa brottslighet,
- Eurodacförordningen: Europaparlamentets och rådets  förordning (EU) nr 603/2013 av den 26 juni 2013 om inrättande  av Eurodac för jämförelse av fingeravtryck för en effektiv  tillämpning av förordning (EU) nr 604/2013 om kriterier och  mekanismer för att avgöra vilken medlemsstat som är ansvarig  för att pröva en ansökan om internationellt skydd som en  tredjelandsmedborgare eller en statslös person har lämnat in i  någon medlemsstat och för när medlemsstaternas  brottsbekämpande myndigheter begär jämförelser med  Eurodacuppgifter för brottsbekämpande ändamål, samt om ändring  av förordning (EU) nr 1077/2011 om inrättande av en Europeisk  byrå för den operativa förvaltningen av stora it-system inom  området frihet, säkerhet och rättvisa, i den ursprungliga  lydelsen, och
- informationsutbytesdirektivet: Europaparlamentets och rådets  direktiv (EU) 2023/977 av den 10 maj 2023 om  informationsutbyte mellan medlemsstaternas brottsbekämpande  myndigheter och om upphävande av rådets rambeslut 
2006/960/RIF, i den ursprungliga lydelsen.
Förordning (2024:1267).
2 §
/Träder i kraft I:2025-10-12/
I förordningen avses med
- Schengenkonventionen: konventionen om tillämpning av  Schengenavtalet av den 14 juni 1985,
- avtalet med Danmark: avtalet av den 6 oktober 1999 mellan  Konungariket Sveriges regering och Konungariket Danmarks  regering om polisiärt samarbete i Öresundsregionen,
- Prümrådsbeslutet: rådets beslut 2008/615/RIF av den 23 juni 
2008 om ett fördjupat gränsöverskridande samarbete, särskilt  för bekämpning av terrorism och gränsöverskridande  brottslighet,
- Atlasrådsbeslutet: rådets beslut 2008/617/RIF av den 23 juni 
2008 om förbättrat samarbete i krissituationer mellan  Europeiska unionens medlemsstaters särskilda insatsgrupper,
- avtalet med Norge: avtalet av den 4 september 2018 mellan  Sveriges regering och Norges regering om ömsesidigt bistånd  mellan polisens särskilda insatsgrupper i krissituationer,
- avtalet med Finland: avtalet av den 19 oktober 2021 mellan  Konungariket Sveriges regering och Republiken Finlands  regering om polissamarbete i gränsområdet,
- CBE-direktivet: Europaparlamentets och rådets direktiv (EU) 
2015/413 av den 11 mars 2015 om underlättande av  gränsöverskridande informationsutbyte om  trafiksäkerhetsrelaterade brott, i den ursprungliga lydelsen,
- VIS-rådsbeslutet: rådets beslut 2008/633/RIF av den 23 juni 
2008 om åtkomst till informationssystemet för viseringar (VIS)  för sökningar för medlemsstaternas utsedda myndigheter och för  Europol i syfte att förhindra, upptäcka och utreda  terroristbrott och andra grova brott,
- avtalet med USA: avtalet av den 16 december 2011 mellan  Konungariket Sveriges regering och Amerikas förenta staters  regering om ett förstärkt samarbete för att förebygga och  bekämpa brottslighet,
- Eurodacförordningen: Europaparlamentets och rådets  förordning (EU) nr 603/2013 av den 26 juni 2013 om inrättande  av Eurodac för jämförelse av fingeravtryck för en effektiv  tillämpning av förordning (EU) nr 604/2013 om kriterier och  mekanismer för att avgöra vilken medlemsstat som är ansvarig  för att pröva en ansökan om internationellt skydd som en  tredjelandsmedborgare eller en statslös person har lämnat in i  någon medlemsstat och för när medlemsstaternas  brottsbekämpande myndigheter begär jämförelser med  Eurodacuppgifter för brottsbekämpande ändamål, samt om ändring  av förordning (EU) nr 1077/2011 om inrättande av en Europeisk  byrå för den operativa förvaltningen av stora it-system inom  området frihet, säkerhet och rättvisa, i den ursprungliga  lydelsen,
- informationsutbytesdirektivet: Europaparlamentets och rådets  direktiv (EU) 2023/977 av den 10 maj 2023 om  informationsutbyte mellan medlemsstaternas brottsbekämpande  myndigheter och om upphävande av rådets rambeslut 
2006/960/RIF, i den ursprungliga lydelsen, och
- in- och utreseförordningen: Europaparlamentets och rådets  förordning (EU) 2017/2226 av den 30 november 2017 om  inrättande av ett in- och utresesystem för registrering av in-  och utreseuppgifter och av uppgifter om nekad inresa för  tredjelandsmedborgare som passerar medlemsstaternas yttre  gränser, om fastställande av villkoren för åtkomst till in-  och utresesystemet för brottsbekämpande ändamål och om ändring  av konventionen om tillämpning av Schengenavtalet och  förordningarna (EG) nr 767/2008 och (EU) nr 1077/2011.
Förordning (2025:854).
2 kap. Operativt samarbete enligt Schengenkonventionen
1 §
Polismyndigheten, Säkerhetspolisen eller Kustbevakningen  ska samråda med berörd åklagare eller annan  undersökningsledare innan myndigheten fattar beslut om  samtycke till gränsöverskridande övervakning in i Sverige, om  det pågår en förundersökning i Sverige som gäller den person  som är föremål för övervakningen.
Polismyndigheten, Säkerhetspolisen eller Kustbevakningen ska  även samråda med Försvarsmakten innan den beslutar om samtycke  till gränsöverskridande övervakning enligt 2 kap. 1 § lagen 
(2017:496) om internationellt polisiärt samarbete, om de  utländska tjänstemännen använder statsfartyg eller  statsluftfartyg. Motsvarande skyldighet gäller för  Polismyndigheten inför beslut om gränsöverskridande  förföljande enligt 2 kap. 4 § samma lag, om de utländska  tjänstemännen använder statsfartyg eller statsluftfartyg.
När Polismyndigheten eller Säkerhetspolisen tar emot en  anmälan om gränsöverskridande övervakning enligt 2 kap. 2 §  lagen om internationellt polisiärt samarbete eller en anhållan  om bistånd enligt 2 kap. 5 § samma lag, ska myndigheten genast  underrätta Försvarsmakten, om de utländska tjänstemännen  använder statsfartyg eller statsluftfartyg.
I tillträdesförordningen (1992:118) finns bestämmelser om  tillstånd för tillträde till svenskt territorium.
Förordning (2024:1267).
2 §
En svensk myndighet som är behörig enligt 2 kap. 12 §  lagen (2017:496) om internationellt polisiärt samarbete får  begära att utländska tjänstemän som utfört gränsöverskridande  övervakning eller förföljande ska redovisa vad de har gjort  under uppdraget. Myndigheten får också begära att de  utländska tjänstemännen ska inställa sig personligen vid  myndigheten.
3 kap. Operativt samarbete enligt avtalet med Danmark
1 §
En begäran om bistånd enligt 3 kap. 1 § lagen (2017:496)  om internationellt polisiärt samarbete ska ställas till  polisregion Syd vid Polismyndigheten. Vid ingripanden enligt 
3 kap. 2 § samma lag ska polisregion Syd underrättas.
4 kap. Operativt samarbete enligt Prümrådsbeslutet och  Atlasrådsbeslutet
Samarbete utomlands
1 §
Polismyndigheten och Säkerhetspolisen får lämna bistånd  till en myndighet i en annan stat enligt artikel 17 i  Prümrådsbeslutet.
Biståndet kan bestå av inrättandet av gemensamma patruller  eller genomförandet av andra gemensamma insatser där svenska  tjänstemän deltar.
Polismyndigheten är svensk kontaktpunkt för framställningar  om bistånd enligt artikel 17 i Prümrådsbeslutet.
2 §
Polismyndigheten, Tullverket och Kustbevakningen ska vid  större evenemang och liknande viktiga händelser, katastrofer  och allvarliga olyckor som har gränsöverskridande verkningar  lämna bistånd till en myndighet i en annan stat enligt  artikel 18 i Prümrådsbeslutet.
Biståndet kan bestå av att
1. underrätta berörda myndigheter i en annan stat om  situationen så snart som möjligt och förmedla väsentlig  information,
2. genomföra nödvändiga polisiära åtgärder på svenskt  territorium, och
3. på begäran av den stat där situationen uppstått sända  tjänstemän och nödvändig utrustning.
Svenska tjänstemän får inte tilldelas uppgifter som innebär  myndighetsutövning när de tjänstgör i en annan stat enligt  artikel 18 i Prümrådsbeslutet.
3 §
Bistånd enligt artiklarna 17 och 18 i Prümrådsbeslutet  får lämnas för att förebygga, förhindra eller upptäcka  brottslig verksamhet eller upprätthålla allmän ordning och  säkerhet.
Bistånd som består av att tjänstemän eller utrustning sänds  till en annan stat får endast lämnas om det ligger inom  myndighetens ansvarsområde och myndigheten har möjlighet att  lämna biståndet.
4 §
Polismyndigheten får lämna bistånd till en särskild  insatsgrupp i en annan stat enligt artikel 3 i  Atlasrådsbeslutet.
Biståndet ska lämnas av en svensk särskild insatsgrupp och  kan bestå av utrustning, expertis eller genomförandet av  operationer där svenska tjänstemän agerar i en  stödfunktion.
5 §
Bistånd enligt artikel 3 i  Atlasrådsbeslutet får lämnas för att hantera en  krissituation.
Bistånd får endast lämnas om det ligger inom myndighetens  ansvarsområde och myndigheten har möjlighet att lämna  biståndet.
6 §
Polismyndigheten, Säkerhetspolisen, Tullverket och  Kustbevakningen beslutar om det bistånd som ska lämnas av  respektive myndighet enligt Prümrådsbeslutet och  Atlasrådsbeslutet.
Polismyndigheten ska vara samordnande myndighet för  biståndet, om det inte är uppenbart att någon annan myndighet  bör vara samordningsansvarig.
Samråd med Försvarsmakten inför samarbete i Sverige
7 §
Polismyndigheten eller Säkerhetspolisen ska samråda med  Försvarsmakten innan den ingår en sådan överenskommelse som  avses i 4 kap. 8 § lagen (2017:496) om internationellt  polisiärt samarbete eller inför övning av sådana uppgifter som  kan aktualiseras inom ramen för en sådan överenskommelse, om  utländska tjänstemän ska använda statsfartyg eller  statsluftfartyg.
I tillträdesförordningen (1992:118) finns bestämmelser om  tillstånd för tillträde till svenskt territorium.
Förordning (2024:1267).
Ytterligare föreskrifter
8 §
Polismyndigheten får meddela föreskrifter om  verkställigheten av bestämmelserna om operativt samarbete  enligt Prümrådsbeslutet och Atlasrådsbeslutet. Om  föreskrifterna rör Säkerhetspolisen, Tullverket eller  Kustbevakningen ska de ges tillfälle att yttra sig.
4 a kap. Operativt samarbete enligt avtalet med Norge
Samarbete utomlands
1 §
Polismyndigheten får lämna bistånd till en särskild  insatsgrupp i Norge enligt avtalet med Norge.
Biståndet ska lämnas av en svensk särskild insatsgrupp och kan  bestå av utrustning, expertis eller genomförandet av  operationer där svenska tjänstemän agerar i en stödfunktion.
Förordning (2020:82).
2 §
Bistånd enligt avtalet med Norge får lämnas för att  hantera en krissituation.
Bistånd får endast lämnas om det ligger inom Polismyndighetens  ansvarsområde och myndigheten har möjlighet att lämna  biståndet. Förordning (2020:82).
3 §
Polismyndigheten beslutar om det bistånd som ska lämnas  enligt avtalet med Norge. Förordning (2020:82).
Samråd med Försvarsmakten inför samarbete i Sverige
4 §
Polismyndigheten eller Säkerhetspolisen ska samråda med  Försvarsmakten innan den ingår en sådan överenskommelse som  avses i 4 a kap. 2 § och 4 kap. 8 § lagen (2017:496) om  internationellt polisiärt samarbete eller inför övning av  sådana uppgifter som kan aktualiseras inom ramen för en sådan  överenskommelse, om norska tjänstemän ska använda statsfartyg  eller statsluftfartyg.
I tillträdesförordningen (1992:118) finns bestämmelser om  tillstånd för tillträde till svenskt territorium.
Förordning (2024:1267).
Ytterligare föreskrifter
5 §
Polismyndigheten får meddela föreskrifter om  verkställigheten av bestämmelserna om operativt samarbete  enligt avtalet med Norge. Om föreskrifterna rör  Säkerhetspolisen ska den ges tillfälle att yttra sig.
Förordning (2020:82).
4 b kap. Operativt samarbete enligt avtalet med Finland
Lokalt kontaktställe
1 §
Polismyndigheten ska utse ett lokalt kontaktställe som ska  ha till uppgift att
- göra framställningar om bistånd enligt 4 b kap. 1 § lagen 
(2017:496) om internationellt polisiärt samarbete,
- ta emot anmälningar om ingripande enligt 4 b kap. 3 § lagen  om internationellt polisiärt samarbete, och
- pröva framställningar om bistånd enligt 3 §.
Förordning (2024:1267).
Begäran om bistånd
2 §
I en begäran om bistånd enligt 4 b kap. 1 § lagen 
(2017:496) om internationellt polisiärt samarbete ska  Polismyndigheten ange vilka åtgärder som ska vidtas.
Polismyndigheten ska snarast vidta de åtgärder som behövs för  att avvärja den situation som gav upphov till begäran om  bistånd och ta över insatsen. Förordning (2024:1267).
Bistånd till Finland
3 §
Polismyndigheten får i brådskande fall lämna bistånd till  Polisstyrelsen i Finland enligt avtalet med Finland. Biståndet  kan lämnas efter en begäran enligt artikel 3 i avtalet med  Finland. Biståndet kan också bestå av att en svensk polisman,  utan en föregående begäran, utför åtgärder enligt artikel 4.
Förordning (2024:1267).
Underrättelse till Försvarsmakten
4 §
Om en finsk polisman använder statsfartyg eller  statsluftfartyg vid utförande av uppgifter i Sverige enligt 
4 b kap. lagen (2017:496) om internationellt polisiärt  samarbete, ska han eller hon genast underrätta  Polismyndigheten om detta. Polismyndigheten ska i sin tur  genast underrätta Försvarsmakten.
I tillträdesförordningen (1992:118) finns bestämmelser om  tillstånd för tillträde till svenskt territorium.
Förordning (2024:1267).
Ytterligare föreskrifter
5 §
Polismyndigheten får meddela föreskrifter om
- vilka tjänstevapen eller andra särskilda hjälpmedel en finsk  polisman får använda när han eller hon utför en uppgift i  Sverige enligt avtalet med Finland, och
- verkställigheten av bestämmelserna om operativt samarbete  enligt avtalet med Finland. Förordning (2024:1267).
5 kap. Uppgiftsutbyte enligt Prümrådsbeslutet
Uppgiftsutbyte vid större evenemang
1 §
Polismyndigheten, Tullverket och Kustbevakningen ska i  samband med större evenemang med gränsöverskridande  verkningar på begäran av en myndighet i en annan stat eller  på eget initiativ, i syfte att förebygga, förhindra eller  upptäcka brottslig verksamhet eller upprätthålla allmän  ordning och säkerhet, enligt Prümrådsbeslutet lämna ut
1. uppgifter om en person, om det på grund av en dom som har  fått laga kraft eller någon annan omständighet finns skäl att  anta att personen kommer att begå brott vid evenemanget eller  utgöra hot mot den allmänna ordningen och säkerheten vid det,  eller
2. andra uppgifter än personuppgifter som bedöms vara  nödvändiga för att förebygga, förhindra eller upptäcka  brottslig verksamhet eller hot mot den allmänna ordningen och  säkerheten vid evenemanget.
Första stycket gäller inte om uppgifter i motsvarande fall  inte skulle få lämnas ut till en svensk myndighet.
Det svenska kontaktstället översänder uppgifterna enligt  första stycket till kontaktstället i den andra staten.
Polismyndigheten är svenskt kontaktställe vid uppgiftsutbyte  vid större evenemang enligt Prümrådsbeslutet.
2 §
När Polismyndigheten, Tullverket eller Kustbevakningen i  samband med större evenemang med gränsöverskridande  verkningar begär uppgifter från en myndighet i en annan stat  enligt Prümrådsbeslutet, ska det svenska kontaktstället  översända begäran till kontaktstället i den andra staten.
Utbyte av dna-profiler, fingeravtryck och fordonsuppgifter
3 §
Det svenska kontaktstället ska bistå den egna myndigheten  och de myndigheter som anges i andra stycket med att söka  uppgifter i utländska dna-register, fingeravtrycksregister och  fordonsregister enligt de förutsättningar som anges i 7 kap. 
2 § första stycket och 4 eller 6 § lagen (2017:496) om  internationellt polisiärt samarbete.
Myndigheter som får begära sökningar är
1. Säkerhetspolisen, Ekobrottsmyndigheten, Åklagarmyndigheten,  Tullverket och Kustbevakningen när det gäller dna-register,
2. Säkerhetspolisen, Ekobrottsmyndigheten, Åklagarmyndigheten,  Tullverket, Kustbevakningen och Skatteverket när det gäller  fingeravtrycksregister, och
3. Säkerhetspolisen, Åklagarmyndigheten, Ekobrottsmyndigheten,  Europeiska åklagarmyndigheten och Tullverket när det gäller  fordonsregister.
Polismyndigheten är svenskt kontaktställe vid utbyte av dna-
profiler, fingeravtryck och fordonsuppgifter enligt  Prümrådsbeslutet. Förordning (2025:148).
4 §
Polismyndigheten ingår sådana överenskommelser om  automatiska jämförelser som anges i 7 kap. 1 § andra stycket  och 2 § andra stycket lagen (2017:496) om internationellt  polisiärt samarbete.
5 §
Det svenska kontaktstället ska föra en förteckning över  de tjänstemän vid myndigheten som är behöriga att göra  sökningar och jämförelser enligt 7 kap. 2, 4 eller 6 § lagen 
(2017:496) om internationellt polisiärt samarbete.
Underrättelse- och informationsskyldighet
6 §
Om det finns skäl att anta att personuppgifter som har  översänts eller tagits emot enligt Prümrådsbeslutet är  felaktiga eller inte borde ha översänts, ska det svenska  kontaktstället snarast underrätta kontaktstället i den andra  staten om det.
7 §
På begäran av kontaktstället i en stat som har översänt  uppgifter enligt Prümrådsbeslutet ska det svenska  kontaktstället informera om behandlingen av de mottagna  uppgifterna och de resultat som har uppnåtts samt om behöriga  tjänstemän enligt 5 §.
På begäran av en berörd stats dataskyddsmyndighet ska det  svenska kontaktstället, utan dröjsmål och senast inom fyra  veckor, översända de uppgifter som har registrerats enligt 9  eller 10 § med anledning av ett visst uppgiftsutbyte. Det  svenska kontaktstället ska även informera om behöriga  tjänstemän enligt 5 §.
Registreringsskyldighet
8 §
Utbyte av personuppgifter enligt Prümrådsbeslutet ska  registreras enligt 9 eller 10 §.
De registrerade uppgifterna får behandlas endast för att  övervaka och tillgodose skyddet av de personuppgifter som  utbyts.
9 §
Vid översändande och mottagande av personuppgifter enligt  Prümrådsbeslutet ska det svenska kontaktstället, om inte  annat anges i 10 §, registrera
1. skälet till att uppgifterna har översänts eller tagits  emot,
2. vilka uppgifter som har översänts eller tagits emot,
3. datum för översändandet eller mottagandet,
4. namn eller beteckning på det sökande organet, och
5. namn eller beteckning på det organ som uppgifterna har  hämtats från.
10 §
Vid översändande och mottagande av uppgifter enligt 7  kap. 1-4 eller 6 § lagen (2017:496) om internationellt  polisiärt samarbete ska det svenska kontaktstället  registrera
1. om sökningen eller jämförelsen har lett till en träff  eller inte,
2. vilka uppgifter som har översänts eller tagits emot,
3. datum och tidpunkt, angiven med timme, minut och sekund,  för översändandet eller mottagandet,
4. namn eller beteckning på det organ som utfört sökningen  eller jämförelsen, och
5. namn eller beteckning på det organ som administrerar  databasen.
Vid sökning eller jämförelse med stöd av 7 kap. 2, 4 eller 6 §  lagen om internationellt polisiärt samarbete i ett register  som förs av en annan stat ska kontaktstället även registrera  vilka uppgifter som har använts vid sökningen eller  jämförelsen, syftet med åtgärden och vilken tjänsteman som  beslutade att den skulle utföras.
Längsta tid för behandling, spärrning och särskild  upplysning
11 §
Personuppgifter som har översänts från en annan stat  enligt Prümrådsbeslutet ska raderas om uppgifterna är  felaktiga eller inte borde ha översänts eller tagits emot.  Felaktiga uppgifter får i stället rättas.
Behandlingen av personuppgifter enligt första stycket som har  översänts och tagits emot korrekt ska upphöra när syftet med  översändandet har uppnåtts eller inte längre kan uppnås.  Behandlingen av uppgifter som har översänts från en annan  stat i samband med ett större evenemang med  gränsöverskridande verkningar ska upphöra senast ett år från  det att uppgifterna togs emot. Förordning (2018:1995).
12 §
I stället för att radera eller upphöra med  behandlingen av personuppgifter enligt 11 § ska, om det finns  skäl att anta att en sådan åtgärd skulle innebära skada för  den person som uppgifterna rör, uppgifterna spärras. Att  uppgifterna är spärrade innebär att de endast får behandlas  för att tillgodose det syfte som förhindrade att uppgifterna  raderades eller att behandlingen av dem upphörde.
Förordning (2018:1995).
13 §
Om en person bestrider att personuppgifter enligt 11 §  som rör honom eller henne är korrekta och uppgifternas  korrekthet inte kan fastställas, ska det framgå genom en  särskild upplysning eller på något annat sätt. En sådan  markering begränsar inte den framtida behandlingen av  uppgifterna.
Markeringen får avlägsnas av den personuppgiftsansvarige  endast efter medgivande av den som uppgiften rör eller efter  beslut av tillsynsmyndigheten.
14 §
Behandlingen av uppgifter som har registrerats enligt 
9 eller 10 § ska upphöra två år efter registreringen.
Förordning (2018:1995).
15 §
Dna-profiler eller fingeravtryck som ett utländskt  kontaktställe har använt när det sökt eller jämfört uppgifter  i svenska biometriregister enligt 7 kap. 1 eller 3 § lagen 
(2017:496) om internationellt polisiärt samarbete ska utplånas  när sökningen besvarats eller jämförelsen avslutats, om  uppgifterna inte behövs för registrering enligt 10 §.
Förordning (2025:148).
Tillsyn
16 §
Integritetsskyddsmyndigheten är tillsynsmyndighet för  behandling av personuppgifter enligt Prümrådsbeslutet och ska  på eget initiativ eller på uppmaning av en dataskyddsmyndighet  i en annan stat utföra kontroller av behandlingen. Resultaten  av dessa kontroller ska bevaras i arton månader och därefter  gallras. Förordning (2020:1139).
17 §
Integritetsskyddsmyndigheten får av en myndighet i en  annan stat, som har behandlat personuppgifter som härrör från  Sverige enligt Prümrådsbeslutet, begära att få ta del av de  uppgifter om uppgiftsutbytet som har registrerats.
Integritetsskyddsmyndigheten får uppmana en  dataskyddsmyndighet i en annan stat att genomföra nödvändiga  inspektioner för kontroll av behandlingen av personuppgifter  som härrör från Sverige och som görs enligt Prümrådsbeslutet.
Det svenska kontaktstället ska på begäran av  Integritetsskyddsmyndigheten informera om behöriga tjänstemän  enligt 5 §. Förordning (2020:1139).
Överklagande
18 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än den personuppgiftsansvariges beslut i fråga  om rättelse och tillsynsmyndighetens beslut enligt 13 § andra  stycket får dock inte överklagas. Förordning (2018:917).
Ytterligare föreskrifter
19 §
Polismyndigheten får meddela föreskrifter om  verkställigheten av bestämmelserna om uppgiftsutbyte enligt  Prümrådsbeslutet. Om föreskrifterna rör Transportstyrelsen  ska den ges tillfälle att yttra sig.
6 kap. Uppgiftsutbyte enligt CBE-direktivet
Utbyte av fordonsuppgifter
1 §
Det svenska kontaktstället ska bistå den egna myndigheten  enligt CBE-direktivet med att söka uppgifter i utländska  fordonsregister enligt de förutsättningar som anges i 8 kap. 
2 § lagen (2017:496) om internationellt polisiärt  samarbete.
Polismyndigheten är svenskt kontaktställe enligt  CBE-direktivet.
2 §
Det svenska kontaktstället ska föra en förteckning över  de tjänstemän vid myndigheten som är behöriga att göra  sökningar enligt 8 kap. 2 § lagen (2017:496) om  internationellt polisiärt samarbete.
Underrättelse- och informationsskyldighet
3 §
Om det finns skäl att anta att personuppgifter som har  översänts eller tagits emot enligt CBE-direktivet är  felaktiga eller inte borde ha översänts, ska det svenska  kontaktstället snarast underrätta kontaktstället i den andra  staten om det.
4 §
På begäran av kontaktstället i en stat som har översänt  uppgifter enligt CBE-direktivet ska det svenska  kontaktstället informera om behandlingen av de mottagna  uppgifterna och de resultat som har uppnåtts samt om behöriga  tjänstemän enligt 2 §.
På begäran av en berörd stats dataskyddsmyndighet ska det  svenska kontaktstället, utan dröjsmål och senast inom fyra  veckor, översända de uppgifter som har registrerats enligt 
5 § med anledning av ett visst uppgiftsutbyte. Det svenska  kontaktstället ska även informera om behöriga tjänstemän  enligt 2 §.
Registreringsskyldighet
5 §
Vid översändande och mottagande av uppgifter enligt 8  kap. 2 § lagen (2017:496) om internationellt polisiärt  samarbete ska det svenska kontaktstället registrera
1. om sökningen har lett till en träff eller inte,
2. vilka uppgifter som har översänts eller tagits emot,
3. datum och tidpunkt, angiven med timme, minut och sekund,  för översändandet eller mottagandet,
4. namn eller beteckning på det organ som utfört sökningen,  och
5. namn eller beteckning på det organ som administrerar  databasen.
Vid sökning med stöd av 8 kap. 2 § lagen om internationellt  polisiärt samarbete i ett register som förs av en annan stat  ska kontaktstället även registrera vilka uppgifter som har  använts vid sökningen, syftet med åtgärden och vilken  tjänsteman som beslutade att den skulle utföras.
De registrerade uppgifterna får behandlas endast för att  övervaka och tillgodose skyddet av de personuppgifter som  utbyts.
Längsta tid för behandling, spärrning och särskild  upplysning
6 §
Personuppgifter som har översänts från en annan stat  enligt CBE-direktivet ska raderas om uppgifterna är felaktiga  eller inte borde ha översänts eller tagits emot. Felaktiga  uppgifter får i stället rättas.
Behandlingen av personuppgifter enligt första stycket som har  översänts och tagits emot korrekt ska upphöra när syftet med  översändandet har uppnåtts eller inte längre kan uppnås.
Förordning (2018:1995).
7 §
I stället för att radera eller upphöra med  behandlingen av personuppgifter enligt 6 § ska, om det finns  skäl att anta att en sådan åtgärd skulle innebära skada för  den person som uppgifterna rör, uppgifterna spärras. Att  uppgifterna är spärrade innebär att de endast får behandlas  för att tillgodose det syfte som förhindrade att uppgifterna  raderades eller att behandlingen av dem upphörde.
Förordning (2018:1995).
8 §
Om en person bestrider att personuppgifter enligt 6 § som  rör honom eller henne är korrekta och uppgifternas korrekthet  inte kan fastställas, ska det framgå genom en särskild  upplysning eller på något annat sätt. En sådan markering  begränsar inte den framtida behandlingen av uppgifterna.
Markeringen får avlägsnas av den personuppgiftsansvarige  endast efter medgivande av den som uppgiften rör eller efter  beslut av tillsynsmyndigheten.
9 §
Behandlingen av uppgifter som har registrerats enligt 
5 § ska upphöra två år efter registreringen.
Förordning (2018:1995).
Tillsyn
10 §
Integritetsskyddsmyndigheten är tillsynsmyndighet för  behandling av personuppgifter enligt CBE-direktivet och ska på  eget initiativ eller på uppmaning av en dataskyddsmyndighet i  en annan stat utföra kontroller av behandlingen. Resultaten av  dessa kontroller ska bevaras i arton månader och därefter  gallras. Förordning (2020:1139).
11 §
Integritetsskyddsmyndigheten får av en myndighet i en  annan stat, som har behandlat personuppgifter som härrör från  Sverige enligt CBE-direktivet, begära att få ta del av de  uppgifter om uppgiftsutbytet som har registrerats.
Integritetsskyddsmyndigheten får uppmana en  dataskyddsmyndighet i en annan stat att genomföra nödvändiga  inspektioner för kontroll av behandlingen av personuppgifter  som härrör från Sverige och som görs enligt   CBE-direktivet.
Det svenska kontaktstället ska på begäran av  Integritetsskyddsmyndigheten informera om behöriga tjänstemän  enligt 2 §. Förordning (2020:1139).
Överklagande
12 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än den personuppgiftsansvariges beslut i fråga  om rättelse och tillsynsmyndighetens beslut enligt 8 § andra  stycket får dock inte överklagas. Förordning (2018:917).
Ytterligare föreskrifter
13 §
Polismyndigheten får meddela föreskrifter om  verkställigheten av bestämmelserna om uppgiftsutbyte enligt  CBE-direktivet. Om föreskrifterna rör Transportstyrelsen ska  den ges tillfälle att yttra sig.
7 kap. Uppgiftsutbyte enligt VIS-rådsbeslutet
Sökning
1 §
Myndigheter som är behöriga att begära sökning i  informationssystemet för viseringar (VIS) enligt 9 kap. 1 §  lagen (2017:496) om internationellt polisiärt samarbete är  Polismyndigheten, Säkerhetspolisen, Ekobrottsmyndigheten i  den polisverksamhet som bedrivs vid myndigheten, Tullverket  och Kustbevakningen.
Polismyndigheten är central åtkomstpunkt enligt  VIS-rådsbeslutet.
Endast en eller flera särskilt utsedda enheter vid de  myndigheter som anges i första stycket är behöriga att  framställa en begäran om sökning.
2 §
En begäran om sökning från en myndighet som anges i 1 §  första stycket ska vara motiverad och skriftlig och ges in  till den centrala åtkomstpunkten. Den centrala åtkomstpunkten  ska kontrollera att de villkor som anges i 9 kap. 1 § lagen 
(2017:496) om internationellt polisiärt samarbete är  uppfyllda innan den gör en sökning.
I brådskande fall får en begäran om sökning framställas  muntligen. Den centrala åtkomstpunkten får i ett sådant fall  göra en sökning i VIS utan att först kontrollera att de  villkor som anges i 9 kap. 1 § lagen om internationellt  polisiärt samarbete är uppfyllda. Kontrollen ska i så fall  utföras så snart som möjligt efter sökningen.
3 §
Även utländska myndigheter som avses i artikel 6 i  VIS-rådsbeslutet är behöriga att begära sökning i VIS enligt 
9 kap. 1 § lagen (2017:496) om internationellt polisiärt  samarbete.
En myndighet som anges i 1 § första stycket och som tagit  emot en begäran om sökning från en utländsk myndighet ska  vidarebefordra begäran till den centrala åtkomstpunkten. Den  centrala åtkomstpunkten ska också i dessa fall kontrollera  att de villkor som anges i 9 kap. 1 § lagen om  internationellt polisiärt samarbete är uppfyllda innan den  gör en sökning.
4 §
Den centrala åtkomstpunkten ska löpande föra en  förteckning över de tjänstemän vid myndigheten som är  behöriga att göra sökningar enligt 9 kap. 1 § lagen 
(2017:496) om internationellt polisiärt samarbete.
Den centrala åtkomstpunkten ska löpande föra en förteckning  över de enheter som anges i 1 § tredje stycket.
De myndigheter som anges i 1 § första stycket ska löpande  föra en förteckning över de tjänstemän vid respektive  myndighet som är behöriga att begära sökningar i VIS.
Underrättelse- och informationsskyldighet
5 §
Den myndighet som överför eller tillgängliggör  personuppgifter för tredjeland eller en internationell  organisation enligt 9 kap. 4 § lagen (2017:496) om  internationellt polisiärt samarbete ska underrätta den  centrala åtkomstpunkten om det. Den centrala åtkomstpunkten  ska registrera överföringen eller tillgängliggörandet.
6 §
Personuppgifter som har hämtats från VIS och som lagts in  i systemet av en annan stat, får inte lämnas ut till den  uppgifterna rör innan den stat som lagt in uppgifterna har  beretts tillfälle att ange sin inställning till utlämnandet.
7 §
Om någon begär hos en myndighet som anges i 1 § första  stycket att oriktiga uppgifter om honom eller henne ska  rättas eller att olagligt lagrade uppgifter om honom eller  henne ska gallras, ska myndigheten underrätta  viseringsmyndigheten i den stat som har lagt in uppgifterna i  systemet. Detsamma gäller om myndigheten på annat sätt får  vetskap om att uppgifter som behandlas i VIS är oriktiga.
8 §
Den som har begärt en åtgärd enligt 7 § ska inom två  månader informeras om vilka åtgärder som har vidtagits med  anledning av begäran och inom tre månader informeras om vad  begäran har lett fram till.
Registreringsskyldighet
9 §
Vid sökning i VIS ska den centrala åtkomstpunkten  registrera
1. ändamålet med sökningen och typen av brott,
2. ärendenummer,
3. datum och tidpunkt för åtkomsten,
4. om förfarandet i 2 § andra stycket tillämpades,
5. vilka uppgifter som användes vid sökningen,
6. vilka sökbegrepp som användes vid sökningen, och
7. vem som begärde sökningen och vem som utförde den.
Registrerade uppgifter som utgör personuppgifter får  behandlas endast för att övervaka att behandlingen av  personuppgifter är lagenlig och för att i övrigt tillgodose  skyddet av personuppgifter.
Längsta tid för behandling
10 §
Behandlingen av uppgifter som har hämtats från VIS  och som har lagts in i systemet av en annan stat ska upphöra  när uppgifterna inte längre behövs för något av de ändamål  som anges i 9 kap. 3 § lagen (2017:496) om internationellt  polisiärt samarbete. Förordning (2018:1995).
11 §
Behandlingen av uppgifter som har registrerats enligt 
5 eller 9 § ska upphöra ett år efter registreringen.
Förordning (2018:1995).
Tillsyn
12 §
Integritetsskyddsmyndigheten är tillsynsmyndighet för  behandling av personuppgifter enligt VIS-rådsbeslutet.
Förordning (2020:1139).
Ytterligare föreskrifter
13 §
Polismyndigheten får meddela föreskrifter om  verkställigheten av bestämmelserna om uppgiftsutbyte enligt  VIS-rådsbeslutet.
8 kap. Uppgiftsutbyte enligt avtalet med USA
Utbyte av fingeravtryck
1 §
Ett svenskt kontaktställe ska bistå den egna myndigheten  och de övriga myndigheter som anges i andra stycket med att  söka uppgifter i amerikanska fingeravtrycksregister enligt de  förutsättningar som anges i 10 kap. 2 § lagen (2017:496) om  internationellt polisiärt samarbete.
Myndigheter som är behöriga att begära sökning är  Polismyndigheten, Säkerhetspolisen, Ekobrottsmyndigheten i  den polisverksamhet som bedrivs vid myndigheten, Tullverket  och Kustbevakningen.
Polismyndigheten är svenskt kontaktställe enligt avtalet med  USA.
Utbyte av ytterligare uppgifter
2 §
Om ett amerikanskt kontaktställe efter en sökning  enligt 10 kap. 1 § lagen (2017:496) om internationellt  polisiärt samarbete ansöker hos det svenska kontaktstället om  att få ut övriga tillgängliga personuppgifter och ytterligare  information med anknytning till fingeravtrycket, får det  svenska kontaktstället lämna ut uppgifter till det  amerikanska kontaktstället endast om det finns  förutsättningar enligt 2 kap. 7 § första stycket lagen 
(2018:1693) om polisens behandling av personuppgifter inom  brottsdatalagens område och 8 kap. 1 § brottsdatalagen 
(2018:1177). Förordning (2018:1995).
3 §
Om det svenska kontaktstället vid en sökning enligt 10  kap. 2 § lagen (2017:496) om internationellt polisiärt  samarbete konstaterar att det sökta fingeravtrycket stämmer  överens med ett avtryck i ett amerikanskt  fingeravtrycksregister, kan den myndighet som begärt  sökningen ansöka om att få ut övriga tillgängliga  personuppgifter och ytterligare information med anknytning  till fingeravtrycket.
Det svenska kontaktstället ska översända ansökan till ett  amerikanskt kontaktställe.
Spontant uppgiftslämnande
4 §
Polismyndigheten, Säkerhetspolisen,  Ekobrottsmyndigheten i den polisverksamhet som bedrivs vid  myndigheten, Tullverket och Kustbevakningen får i enskilda  fall, utan särskild begäran, lämna ut personuppgifter till  ett amerikanskt kontaktställe enligt avtalet med USA, om  särskilda omständigheter ger anledning att anta att den  person som uppgifterna rör kommer att begå eller har begått  brott för vilket det enligt svensk lag är föreskrivet  fängelse i mer än ett år. Om det bedöms vara nödvändigt för  att förebygga, förhindra eller upptäcka sådan brottslig  verksamhet eller utreda ett sådant brott, får även andra  uppgifter än personuppgifter lämnas ut.
Uppgifter enligt första stycket får endast lämnas ut om det  finns förutsättningar enligt 2 kap. 7 § första stycket lagen 
(2018:1693) om polisens behandling av personuppgifter inom  brottsdatalagens område och 8 kap. 1 § brottsdatalagen 
(2018:1177).
Det svenska kontaktstället ska översända uppgifterna till ett  amerikanskt kontaktställe. Förordning (2018:1995).
Underrättelse- och informationsskyldighet
5 §
Om det finns skäl att anta att personuppgifter som har  översänts eller tagits emot enligt avtalet med USA är  felaktiga eller inte borde ha översänts, ska det svenska  kontaktstället snarast underrätta ett amerikanskt  kontaktställe om det.
6 §
På begäran av ett amerikanskt kontaktställe ska det  svenska kontaktstället informera om behandlingen av de  mottagna uppgifterna och de resultat som har uppnåtts.
Registreringsskyldighet
7 §
Vid översändande och mottagande av personuppgifter enligt  avtalet med USA ska det svenska kontaktstället registrera
1. information om de översända eller mottagna uppgifterna,
2. datum för översändandet eller mottagandet, och
3. information om vilka andra myndigheter som har tagit emot  uppgifterna.
Längsta tid för behandling och spärrning
8 §
Personuppgifter som har översänts från ett amerikanskt  kontaktställe enligt avtalet med USA ska raderas om  uppgifterna är felaktiga eller inte borde ha översänts eller  tagits emot. Felaktiga uppgifter får i stället rättas.
I stället för att radera personuppgifter enligt första  stycket ska uppgifterna spärras om det finns skäl att anta  att radering skulle innebära skada för den person som  uppgifterna rör. Att uppgifterna är spärrade innebär att de  endast får behandlas för att tillgodose det syfte som  förhindrade radering. Förordning (2018:1995).
9 §
Behandlingen av personuppgifter som har översänts och  tagits emot korrekt ska upphöra när syftet med översändandet  eller vidarebehandlingen har uppnåtts eller inte längre kan  uppnås. Förordning (2018:1995).
10 §
Behandlingen av uppgifter som har registrerats enligt 
7 § ska upphöra två år efter registreringen.
Förordning (2018:1995).
11 §
Fingeravtryck som ett amerikanskt kontaktställe har  använt när det har sökt eller jämfört uppgifter i svenska  biometriregister enligt 10 kap. 1 § lagen (2017:496) om  internationellt polisiärt samarbete ska utplånas när sökningen  har besvarats eller jämförelsen avslutats, om uppgifterna inte  behövs för registrering enligt 7 §. Förordning (2025:148).
Tillsyn
12 §
Integritetsskyddsmyndigheten är tillsynsmyndighet för  behandling av personuppgifter enligt avtalet med USA och ska  på eget initiativ utföra kontroller av behandlingen.
Förordning (2020:1139).
Ytterligare föreskrifter
13 §
Polismyndigheten får meddela föreskrifter om  verkställigheten av bestämmelserna om uppgiftsutbyte enligt  avtalet med USA.
9 kap. Uppgiftsutbyte enligt Eurodacförordningen
Sökning
1 §
Myndigheter som är behöriga att göra framställningar  enligt Eurodacförordningen om jämförelser med  Eurodacuppgifter för brottsbekämpande ändamål är  Polismyndigheten, Säkerhetspolisen, Ekobrottsmyndigheten i  den polisverksamhet som bedrivs vid myndigheten, Tullverket  och Kustbevakningen.
Polismyndigheten är kontrollmyndighet enligt  Eurodacförordningen.
Endast en eller flera särskilt utsedda enheter vid de  myndigheter som anges i första stycket är behöriga att  framställa en begäran om jämförelse. Kontrollmyndigheten ska  löpande föra en förteckning över enheterna.
Registreringsskyldighet
2 §
Vid framställningar om jämförelser med Eurodacuppgifter  ska kontrollmyndigheten registrera de uppgifter som framgår  av artikel 36 i Eurodacförordningen.
Ytterligare föreskrifter
3 §
Polismyndigheten får meddela föreskrifter om  verkställigheten av bestämmelserna i Eurodacförordningen om  tillgång till uppgifter i Eurodac för brottsbekämpande  ändamål.
10 kap. Uppgiftsutbyte enligt informationsutbytesdirektivet
Tillämpningsområde
1 §
Detta kapitel är tillämpligt på informationsutbyte enligt
- informationsutbytesdirektivet, och
- rådets beslut 2007/845/RIF av den 6 december 2007 om  samarbete mellan medlemsstaternas kontor för återvinning av  tillgångar när det gäller att spåra och identifiera vinning  eller annan egendom som härrör från brott, här benämnt  rådsbeslutet. Förordning (2024:991).
Termer och uttryck
2 §
Med utländsk brottsbekämpande myndighet avses en utländsk  myndighet som är
1. behörig brottsbekämpande myndighet enligt  informationsutbytesdirektivet, eller
2. nationellt kontor för återvinning av tillgångar enligt  rådsbeslutet.
Andra termer och uttryck i detta kapitel har samma betydelse  som i informationsutbytesdirektivet. Förordning (2024:991).
Svensk nationell kontaktpunkt
3 §
Polismyndigheten är svensk nationell kontaktpunkt enligt  informationsutbytesdirektivet.
Polismyndigheten ska föra statistik över informationsutbytet  och upprätta en förteckning över de språk som myndigheten kan  utbyta information på. Förordning (2024:991).
Svenska behöriga brottsbekämpande myndigheter
4 §
Svenska behöriga brottsbekämpande myndigheter enligt  informationsutbytesdirektivet är
- Polismyndigheten,
- Ekobrottsmyndigheten i den polisverksamhet som bedrivs vid  myndigheten,
- Tullverket,
- Kustbevakningen, och
- Skatteverket i dess brottsbekämpande verksamhet.
Förordning (2024:991).
Tillhandahållande av information efter begäran
5 §
På begäran av en nationell kontaktpunkt eller av en  utnämnd brottsbekämpande myndighet i en annan medlemsstat ska  den svenska nationella kontaktpunkten lämna tillgänglig  information som ska användas av mottagaren för att förebygga,  upptäcka eller utreda brott.
Första stycket gäller inte om det finns skäl enligt 9 § att  vägra ett utlämnande. Förordning (2024:991).
6 §
På begäran av en nationell kontaktpunkt i en annan  medlemsstat eller av en utländsk brottsbekämpande myndighet  ska en svensk behörig brottsbekämpande myndighet lämna  tillgänglig information som ska användas av mottagaren för att  förebygga, upptäcka eller utreda brott.
Första stycket gäller inte om det finns skäl enligt 9 § att  vägra ett utlämnande. Förordning (2024:991).
7 §
En begäran enligt 5 eller 6 § ska besvaras så snart som  möjligt och senast inom 7 dagar efter mottagandet.
En brådskande begäran enligt 5 § ska besvaras senast inom
- åtta timmar efter mottagandet om den rör direkt tillgänglig  information, och
- tre dagar efter mottagandet om den rör indirekt tillgänglig  information.
Polismyndigheten får meddela ytterligare föreskrifter om  beräkningen av tidsfristen. Förordning (2024:991).
Tillhandahållande av information på eget initiativ
8 §
Den svenska nationella kontaktpunkten eller en svensk  behörig brottsbekämpande myndighet får på eget initiativ lämna  tillgänglig information till en nationell kontaktpunkt i en  annan medlemsstat eller en utländsk brottsbekämpande  myndighet, om det finns skäl att anta att informationen kan  vara av betydelse för att medlemsstaten ska kunna förebygga,  upptäcka eller utreda ett brott.
Om informationen rör ett allvarligt brott är den svenska  nationella kontaktpunkten och de svenska behöriga  brottsbekämpande myndigheterna skyldiga att lämna ut  informationen på eget initiativ.
Information ska inte lämnas ut om annat följer av 9 §.  Förordning (2024:991).
Begränsningar i utlämnandet av information
9 §
Information ska inte lämnas ut enligt 5, 6 eller 8 §, om  det finns skäl att anta att ett utlämnande skulle kunna
1. inverka skadligt på Sveriges säkerhet,
2. skada en pågående förundersökning,
3. riskera en fysisk persons säkerhet, eller
4. i onödan skada en juridisk persons säkerhet.
Information ska inte heller lämnas ut enligt 5 eller 6 § eller 
8 § första stycket, om
1. ett utlämnande skulle stå i strid med de krav som gäller  för personuppgiftsbehandlingen, eller
2. informationen har tagits emot från ett annat land som inte  har samtyckt till att den lämnas vidare.
Den svenska nationella kontaktpunkten ska också avslå en sådan  begäran om information enligt 5 § som inte uppfyller de krav  som följer av artikel 4 i informationsutbytesdirektivet.
En begäran om information enligt 5 eller 6 § får avslås, om  den avser information om en gärning som inte motsvarar ett  brott i Sverige eller som motsvarar ett brott för vilket  svensk rätt föreskriver högst ett års fängelse.
En begäran som är oklar får avslås först sedan ett klargörande  har begärts. Förordning (2024:991).
Begäran om information
10 §
Den svenska nationella kontaktpunkten får begära  information från en nationell kontaktpunkt i en annan  medlemsstat eller en utländsk brottsbekämpande myndighet, om  det finns skäl att anta att det i den medlemsstaten finns  tillgänglig information som är nödvändig för att upptäcka,  förebygga eller utreda brott.
Polismyndigheten får meddela ytterligare föreskrifter om  innehållet i en begäran som skickas till en nationell  kontaktpunkt i en annan medlemsstat. Förordning (2024:991).
11 §
En svensk behörig brottsbekämpande myndighet får begära  information från en utländsk brottsbekämpande myndighet, om  det finns skäl att anta att det i den medlemsstaten finns  tillgänglig information som är nödvändig för att upptäcka,  förebygga eller utreda brott. Förordning (2024:991).
Kopior till de nationella kontaktpunkterna
12 §
Vid utlämnande av information enligt 5, 6 och 8 §§ och  vid begäran om information enligt 10 och 11 §§ ska en kopia av  informationen eller begäran samtidigt skickas till den svenska  nationella kontaktpunkten eller en nationell kontaktpunkt i en  annan medlemsstat enligt artikel 5, 7 eller 8 i  informationsutbytesdirektivet. Förordning (2024:991).
Språk
13 §
En begäran om information och information som lämnas ut  på eget initiativ ska översändas på något av de språk som  finns uppförda på den mottagande medlemsstatens  språkförteckning.
Svar på en begäran om information ska lämnas på det språk som  begäran översändes på. Förordning (2024:991).
Bemyndigande
14 §
Polismyndigheten får meddela föreskrifter om  verkställigheten av bestämmelserna i detta kapitel.
Förordning (2024:991).
/Kapitlet träder i kraft I:2025-10-12/
11 kap. Uppgiftsutbyte enligt in- och utreseförordningen
Sökning
1 §
Myndigheter som är behöriga att begära sökningar enligt  in- och utreseförordningen för brottsbekämpande ändamål är  Polismyndigheten, Säkerhetspolisen, Ekobrottsmyndigheten i den  polisverksamhet som bedrivs vid myndigheten, Skatteverket,  Tullverket, Kustbevakningen och Försvarsmakten.
Polismyndigheten är central åtkomstpunkt enligt in- och  utreseförordningen.
Endast en eller flera särskilt utsedda enheter vid de  myndigheter som anges i första stycket är behöriga att  framställa en begäran om sökning. Den centrala åtkomstpunkten  ska löpande föra en förteckning över enheterna.
Förordning (2025:854).
Ytterligare föreskrifter
2 §
Polismyndigheten får meddela föreskrifter om  verkställigheten av bestämmelserna i in- och  utreseförordningen om tillgång till uppgifter i in- och  utresesystemet för brottsbekämpande ändamål.
Förordning (2025:854).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.