Title: Förordning (1981:1370) om skyldighet för socialnämnderna att lämna statistiska uppgifter
SFS Number: Svensk författningssamling 1981:1370
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19811370-om-skyldighet-for_sfs-1981-1370/
Source Link: http://rkrattsbaser.gov.se/sfst?bet=1981:1370
Amendment Register Link: http://rkrattsbaser.gov.se/sfsr?bet=1981:1370
Ministry/Authority: Socialdepartementet
Issued: 1981-12-22
Metadata: {"Utfärdad": "1981-12-22", "Ändrad": "t.o.m. SFS 2025:469"}

==================================================

Förordning (1981:1370) om skyldighet för socialnämnderna att lämna statistiska uppgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1981:1370
Departement/myndighet
:   
Socialdepartementet
Utfärdad
:   
1981-12-22
Ändrad
:   
t.o.m. SFS 2025:469
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning meddelas föreskrifter om att  socialnämnderna ska lämna ut sådana personuppgifter som avses  i Europaparlamentets och rådets förordning (EU) 2016/679 av  den 27 april 2016 om skydd för fysiska personer med avseende  på behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning) för statistiska ändamål.
Förordning (2018:454).
2 §
Varje socialnämnd ska lämna uppgifter till Socialstyrelsen  om enskilda som varit föremål för nämndens åtgärder i fråga om
1. ekonomiskt bistånd som lämnats enligt 12 kap. 1 §  socialtjänstlagen (2025:400) och ekonomisk hjälp i annat fall,
2. insatser för personliga behov enligt 11 kap. 1 §  socialtjänstlagen till äldre personer och personer med  funktionsnedsättning samt de avgifter som debiteras för sådana  insatser,
3. förordnande av kontaktperson enligt 13 kap. 7 § första  stycket socialtjänstlagen,
4. vistelse i familjehem, jourhem, stödboende, skyddat boende  och hem för vård eller boende samt den ersättning som betalats  av kommunen för vård, omsorg och uppfostran av barn i  familjehem,
5. åtgärder enligt lagen (2024:79) om placering av barn i  skyddat boende,
6. åtgärder enligt lagen (1990:52) med särskilda bestämmelser  om vård av unga,
7. åtgärder enligt lagen (1988:870) om vård av missbrukare i  vissa fall, och
8. introduktionsersättning enligt lagen (1992:1068) om  introduktionsersättning för flyktingar och vissa andra  utlänningar. Förordning (2025:469).
3 §
Socialnämnderna ska till Socialstyrelsen lämna även andra  personuppgifter än som avses i 2 §, när uppgifterna begärs för  en särskild statistisk undersökning som syftar till att  tillgodose angelägna samhällsbehov.
Uppgifterna får begäras först efter att Sveriges Kommuner och  Regioner har getts tillfälle att yttra sig.  Förordning (2020:128).
4 §
Socialstyrelsen får, efter att ha gett Sveriges Kommuner  och Regioner tillfälle att yttra sig, meddela närmare  föreskrifter om uppgiftslämnandet enligt denna förordning.
Förordning (2020:128).
Övergångsbestämmelser
1988:1489
Denna förordning träder i kraft den 1 januari 1989. Äldre föreskrifter gäller fortfarande i fråga om uppgifter om åtgärder enligt lagen
(1981:1243) om vård av missbrukare i vissa fall.
1990:186
Denna förordning träder i kraft den 1 juli 1990. Äldre föreskrifter gäller fortfarande i fråga om uppgifter om åtgärder enligt lagen
(1980:621) med särskilda bestämmelser om vård av unga.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.