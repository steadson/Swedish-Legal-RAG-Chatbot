Title: Förordning (1955:470) angående omreglering av vissa ersättningar 
av statsmedel i anledning av olycksfall i arbete m.m.
SFS Number: Svensk författningssamling 1955:470
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1955470-angaende-omreglering-av_sfs-1955-470/
Source Link: http://rkrattsbaser.gov.se/sfst?bet=1955:470
Amendment Register Link: http://rkrattsbaser.gov.se/sfsr?bet=1955:470
Ministry/Authority: Socialdepartementet
Issued: 1955-06-17
Metadata: {"Utfärdad": "1955-06-17", "Ändrad": "t.o.m. SFS1958:103"}

==================================================

Förordning (1955:470) angående omreglering av vissa ersättningar 
av statsmedel i anledning av olycksfall i arbete m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1955:470
Departement/myndighet
:   
Socialdepartementet
Utfärdad
:   
1955-06-17
Ändrad
:   
t.o.m. SFS1958:103
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Ersättning, som av statsmedel utgår jämlikt någon av de   författningar, vilka angivas i 2 §, skall, i den mån ej nedan   annorlunda stadgas, omregleras enligt de grunder, som angivas i lagen  den 17 juni 1955 (nr 469) angående omreglering av vissa  ersättningar  enligt lagen den 17 juni 1916 (nr 235) om försäkring för olycksfall i  arbete m.m. Vad nu sagts skall ock gälla ersättning, som efter Konungens  förordnande utgives enligt grunderna i någon av de i 2 § avsedda  författningarna. Innebär förordnandet avvikelse från grunderna i sådan  författning, skall motsvarande avvikelse göras vid omreglering enligt  denna  förordning.
Kostnad, som föranledes av tillämpningen av denna förordning,  bestrides  av statsmedel.
2 §
De författningar, som avses i 1 §, äro:
lagen den 17 juni 1916 (nr 235) om försäkring för olycksfall i arbete;
förordningen den 1 juni 1923 (nr 138) angående ersättning av statsmedel  för skada till följd av olycksfall, som förorsakats av  krigsförhållandena under 1914-1919 års världskrig;
förordningen den 18 juni 1927 (nr 234) om ersättning i anledning  av  kroppsskada, ådragen under militärtjänstgöring;
lagen den 14 juni 1929 (nr 131) om försäkring för vissa yrkessjukdomar;
lagen den 11 juni 1937 (nr 348) om krigsförsäkring för ombord å fartyg  tjänstgörande personer;
förordningen den 24 mars 1938 (nr 102) om olycksfalls- och   yrkessjukdomsersättning åt tvångsarbetare m.fl.;
förordningen den 24 mars 1938 (nr 103) om olycksfalls- och   yrkessjukdomsersättning åt fångar m.fl.;
förordningen den 13 april 1940 (nr 213) om ersättning av  statsmedel i  vissa fall för skada till följd av olycksfall, som  förorsakats av  krigsåtgärd;
förordningen den 28 juni 1941 (nr 593) om ersättning i anledning av  kroppsskada, ådragen under hemvärnstjänstgöring;
förordningen den 28 juni 1941 (nr 595) om ersättning i anledning av  kroppsskada, ådragen under tjänstgöring i civilförsvaret;
förordningen den 21 april 1943 (nr 183) om ersättning i vissa fall i  anledning av kroppsskada, ådragen under fullgörande av tjänsteplikt;
kungörelsen den 30 juni 1947 (nr 344) om ersättning i anledning av  kroppsskada, ådragen under verksamhet vid brandsläckning m.m.; samt  militärersättningsförordningen den 2 juni 1950 (nr 261).
3 §
Bestämmelserna i denna förordning äga icke tillämpning å ersättning  jämlikt militärersättningsförordningen den 2 juni 1950 (nr 261), såframt  fråga är om skada, som inträffat efter utgången av år 1954, eller å  ersättning, som utgives med tillämpning av förordningen den 2 juni 1950 
(nr 262) angående omreglering av vissa ersättningar i anledning av  kroppsskada, ådragen under militärtjänstgöring, och ej heller å sådant i   övergångsbestämmelserna till förordningen den 21 april 1943 (nr 183)  avsett fall, där ersättningen endast delvis utgår av statsmedel.
4 §
Vid omreglering av ersättning jämlikt förordningen den 1 juni 1923 
(nr 138) skall skadan anses hava inträffat år 1923 och den skadades  årliga arbetsförtjänst anses uppgå till tvåtusenfyrahundra kronor.
5 §
Vid omreglering av ersättning jämlikt förordningarna den 24 mars 
1938 (nr 102 och 103) skall gälla, att den årliga arbetsförtjänst efter  vilken ersättningen beräknas, såvitt avser  skada som inträffat under  åren 1941-1948, skall anses hava utgjort högst tvåtusenfyrahundrasjuttio  kronor. Förordning  (1958:103).
6 §
Omregleringen skall icke föranleda ändring av livräntetillägg enligt  förordningen den 17 maj 1940 (nr 333) om särskild ersättning i vissa  fall för skada till följd av olycksfall vid flygning.
7 §
Är den skadade berättigad jämväl till livränta, som avses i lagen  den 17 juni 1955 (nr 469), skall omreglering av livränta, varå denna  förordning äger tillämpning, ske så, att livräntornas sammanlagda  årsbelopp motsvarar vad som skulle hava tillkommit den skadade, därest  de skilda livräntorna skolat omregleras  enligt nämnda lag.
Utgick den andra livräntan enligt lagen den 5 juli 1901 (nr 39)   angående ersättning för skada till följd av olycksfall i arbete  eller  enligt förordningen den 2 juni 1950 (nr 262), skall omreglering av  livränta, varå denna förordning äger tillämpning, ske så, att  livräntornas sammanlagda årsbelopp motsvarar vad som skulle hava  tillkommit den skadade, därest de skilda livräntorna i förra fallet  utgått enligt sagda lag och i senare fallet omreglerats enligt  förenämnda förordning den 2 juni 1950.
8 §
Åtnjuter den, som uppbär livränta varå denna förordning äger   tillämpning, pension av statsmedel vilken ej utgör understöd i   anledning av skadan, är han skyldig att, i den mån Konungen förordnar  därom, vidkännas avdrag å den omreglerade livräntan.
Utöver vad ovan stadgats skall i fråga om ersättning, vilken   omreglerats enligt denna förordning, i tillämpliga delar gälla vad som  finnes föreskrivet beträffande ersättningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.