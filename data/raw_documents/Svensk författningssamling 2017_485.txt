Title: Förordning (2017:485) med kompletterande bestämmelser till 2015 års insolvensförordning
SFS Number: Svensk författningssamling 2017:485
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017485-med-kompletterande_sfs-2017-485/
Source Link: http://rkrattsbaser.gov.se/sfst?bet=2017:485
Amendment Register Link: http://rkrattsbaser.gov.se/sfsr?bet=2017:485
Ministry/Authority: Justitiedepartementet L2
Issued: 2017-05-24
Metadata: {"Utfärdad": "2017-05-24", "Ändrad": "t.o.m. SFS 2021:519"}

==================================================

Förordning (2017:485) med kompletterande bestämmelser till 2015 års insolvensförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:485
Departement/myndighet
:   
Justitiedepartementet L2
Utfärdad
:   
2017-05-24
Ändrad
:   
t.o.m. SFS 2021:519
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
Denna förordning innehåller kompletterande bestämmelser  till Europaparlamentets och rådets förordning (EU) 2015/848 av  den 20 maj 2015 om insolvensförfaranden (2015 års  insolvensförordning) och lagen (2017:473) med kompletterande  bestämmelser till 2015 års insolvensförordning.
Förordning (2019:258).
Kungörande och registrering av utländska insolvensförfaranden
2 §
En anmälan om kungörande enligt 5 § lagen (2017:473) med  kompletterande bestämmelser till 2015 års insolvensförordning  ska innehålla uppgifter om
1. vilken gäldenär beslutet avser,
2. vilken domstol som har meddelat beslutet,
3. när beslutet har meddelats,
4. vem som har utsetts till förvaltare, och
5. huruvida förfarandet är ett huvudinsolvensförfarande eller  ett territoriellt insolvensförfarande.
3 §
En anmälan om registrering enligt 6 § lagen (2017:473)  med kompletterande bestämmelser till 2015 års  insolvensförordning ska innehålla uppgifter om
1. vilken gäldenär beslutet avser,
2. vilken domstol som har meddelat beslutet,
3. när beslutet har meddelats,
4. vem som har utsetts till förvaltare,
5. huruvida förfarandet är ett huvudinsolvensförfarande eller  ett territoriellt insolvensförfarande,
6. det som föranleder registrering, och
7. annat som kan vara av betydelse för registreringen.
4 §
När en anmälan enligt 6 § lagen (2017:473) med  kompletterande bestämmelser till 2015 års insolvensförordning  har gjorts, ska Bolagsverket anteckna förhållandet i de  register som verket för och underrätta
1. inskrivningsmyndigheten för företagsinteckning, om  gäldenären har beviljats företagsinteckning,
2. Revisorsinspektionen, om gäldenären är auktoriserad eller  godkänd revisor eller ett registrerat revisionsbolag,
3. överförmyndaren, om gäldenären är förmyndare, god man eller  sådan förvaltare som förordnats enligt 11 kap. 7 §  föräldrabalken,
4. inskrivningsmyndigheten, om gäldenären har fast egendom  eller tomträtt,
5. registermyndigheten, om gäldenären har registrerat skepp  eller skeppsbygge, andel i sådan egendom eller villkorlig  äganderätt till egendomen eller till andel i den,
6. inskrivnings- och registermyndigheterna, om gäldenären har  registrerat luftfartyg eller andel i eller intecknade  reservdelar till sådant luftfartyg,
7. Sveriges advokatsamfund, om gäldenären är advokat eller  biträdande jurist på advokatbyrå,
8. Fastighetsmäklarinspektionen, om gäldenären är en  fastighetsmäklare eller ett fastighetsmäklarföretag,
9. Finansinspektionen, om gäldenären är deltagare i ett anmält  avvecklingssystem enligt lagen (1999:1309) om system för  avveckling av förpliktelser på finansmarknaden,
10. Statens energimyndighet, om gäldenären har elcertifikat  som är registrerade i elcertifikatsregistret enligt lagen 
(2011:1200) om elcertifikat,
11. tillståndsmyndigheten, om gäldenären i annat fall har  tillstånd att utöva eller förestå en viss näringsverksamhet  och tillståndet enligt lag eller annan författning kan komma  att upphöra på grund av insolvensbeslutet,
12. Kronofogdemyndigheten, om gäldenären har utmätningsbar  egendom, eller
13. registreringsmyndigheten, om gäldenären är en stiftelse.
Förordning (2021:519).
5 §
De avgifter som Bolagsverket enligt 7 § lagen (2017:473)  med kompletterande bestämmelser till 2015 års  insolvensförordning ska ta ut är
- 600 kronor i ärenden om kungörande, och
- 800 kronor i ärenden om registrering.
Avgiften ska betalas till Bolagsverket när anmälan ges in.
6 §
Bolagsverket får meddela ytterligare föreskrifter om vad  som ska framgå av en anmälan om kungörande eller  registrering.
Insolvensregister
Personuppgiftsansvar
7 §
Bolagsverket är personuppgiftsansvarigt för behandlingen  av personuppgifter i insolvensregistret över konkurser och  insolvensregistret över företagsrekonstruktioner.
Kronofogdemyndigheten är personuppgiftsansvarig för  behandlingen av personuppgifter i insolvensregistret över  skuldsaneringar och F-skuldsaneringar.  Förordning (2019:258).
Uppgifter som ska registreras i insolvensregistren
8 §
Vilka uppgifter som ska registreras i insolvensregistren  framgår av artikel 24.2 i 2015 års insolvensförordning.  Förordning (2019:258).
9 §
I insolvensregistret över konkurser ska, utöver vad som  framgår av artikel 24.2 i 2015 års insolvensförordning,  registreras uppgift om
1. beslut om att bevakningsförfarande ska äga rum i en konkurs  och tids-fristen för att anmäla fordringar, och
2. datum för beslut om att en konkurs har avslutats eller  upphävts. Förordning (2019:258).
10 §
I insolvensregistret över företagsrekonstruktioner ska,  utöver vad som framgår av artikel 24.2 i 2015 års  insolvensförordning, registreras uppgift om datum för beslut  om att en företagsrekonstruktion har upphört eller upphävts.
Förordning (2019:258).
11 §
I insolvensregistret över skuldsaneringar och F-
skuldsaneringar ska, utöver vad som framgår av artikel 24.2 i 
2015 års insolvensförordning, registreras uppgift om
1. datum för beslut om att bevilja skuldsanering eller  F-skuldsanering,
2. den domstol som i förekommande fall har beslutat om att  bevilja skuldsaneringen eller F-skuldsaneringen,
3. till vilken myndighet och inom vilken tid ett överklagande  av beslutet om att bevilja skuldsaneringen eller  F-skuldsaneringen ska ges in,
4. när en borgenär senast kan ansöka om omprövning av en  skuldsanering enligt 48 § andra stycket skuldsaneringslagen 
(2016:675) eller F-skuldsanering enligt 50 § andra stycket  lagen (2016:676) om skuldsanering för företagare, och
5. datum för beslut om att upphäva ett inledandebeslut, att  inte bevilja skuldsanering eller F-skuldsanering, att avskriva  ett ärende om skuldsanering eller F-skuldsanering eller att  efter omprövning upphäva en beslutad skuldsanering eller  F-skuldsanering. Förordning (2019:258).
Underrättelser om konkurser och företagsrekonstruktioner
12 §
När ett konkursbeslut har meddelats ska tingsrätten  underrätta Bolagsverket. Underrättelse ska vidare ske när ett  beslut som avses i 9 § har meddelats och när det i övrigt har  meddelats ett beslut som föranleder en justering av upp-
gifterna i insolvensregistret över konkurser. Underrättelsen  ska innehålla de uppgifter som ska registreras i insolvens-
registret över konkurser.
En underrättelse enligt första stycket ska ske genast, om  domstolens beslut gäller omedelbart. Förordning (2019:258).
13 §
När ett beslut om företagsrekonstruktion har meddelats  ska tingsrätten underrätta Bolagsverket. Underrättelse ska  vidare ske när ett beslut som avses i 10 § har meddelats och  när det i övrigt har meddelats ett beslut som föranleder en  justering av uppgifterna i insolvensregistret över företags-
rekonstruktioner. Underrättelsen ska innehålla de uppgifter  som ska registreras i insolvensregistret över  företagsrekonstruktioner.
En underrättelse enligt första stycket ska ske genast, om  domstolens beslut gäller omedelbart. Förordning (2019:258).
Tillgängliggörande på den europeiska e-juridikportalen
14 §
Bolagsverket ska ansvara för att göra uppgifter i  insolvensregistren tillgängliga på den europeiska  e-juridikportalen genom det system för sammankoppling som  avses i artikel 25 i 2015 års insolvensförordning.
Förordning (2019:258).
15 §
Bolagsverket ska vidta de tekniska åtgärder som är  möjliga och rimliga för att förhindra för andra än  Bolagsverket och Kronofogdemyndigheten att elektroniskt spara  uppgifter som finns i insolvensregistren och som är till-
gängliga på den europeiska e-juridikportalen.
Förordning (2019:258).
Övergångsbestämmelser
1. Denna förordning träder i kraft den 26 juni 2017.
2. Genom förordningen upphävs förordningen (2005:1056) om  kungörande och registrering av vissa insolvensförfaranden.
3. Den upphävda förordningen gäller dock fortfarande för  insolvensförfaranden som har inletts före ikraftträdandet och  som omfattas av rådets förordning (EG) nr 1346/2000 av den 29  maj 2000 om insolvensförfaranden.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.