Title: Förordning (2016:978) om tillsyn över kollektiv förvaltning av upphovsrätt
SFS Number: Svensk författningssamling 2016:978
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016978-om-tillsyn-over-kollektiv_sfs-2016-978/
Source Link: http://rkrattsbaser.gov.se/sfst?bet=2016:978
Amendment Register Link: http://rkrattsbaser.gov.se/sfsr?bet=2016:978
Ministry/Authority: Justitiedepartementet L3
Issued: 2016-11-10
Metadata: {"Utfärdad": "2016-11-10"}

==================================================

Förordning (2016:978) om tillsyn över kollektiv förvaltning av upphovsrätt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:978
Departement/myndighet
:   
Justitiedepartementet L3
Utfärdad
:   
2016-11-10
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
Denna förordning innehåller kompletterande bestämmelser  om tillsyn enligt lagen (2016:977) om kollektiv förvaltning  av upphovsrätt.
Samverkan och informationsutbyte
2 §
Patent- och registreringsverket ska informera Europeiska  kommissionen och Bolagsverket om vilka kollektiva  förvaltningsorganisationer som är etablerade i Sverige.
3 §
Patent- och registreringsverket ska samarbeta och utbyta  information med andra behöriga myndigheter och Europeiska  kommissionen i enlighet med artiklarna 37, 38 och 41 i  Europarlamentets och rådets direktiv 2014/26/EU av den 26  februari 2014 om kollektiv rättighetsförvaltning av  upphovsrätt och närstående rättigheter och gränsöverskridande  licensiering av rättigheter till musikaliska verk för  användning på nätet på den inre marknaden, i den ursprungliga  lydelsen.
4 §
Patent- och registreringsverket ska vid behov samråda med  Konkurrensverket.
Bemyndiganden
5 §
Patent- och registreringsverket får meddela föreskrifter  om formen för en anmälan om registrering enligt 12 kap. 5 §  första stycket lagen (2016:977) om kollektiv förvaltning av  upphovsrätt och om de uppgifter som ska lämnas i samband med  en sådan anmälan.
Verket får också meddela föreskrifter om att den som omfattas  av tillsyn enligt 12 kap. 1 § samma lag ska lämna vissa  ytterligare uppgifter som behövs för tillsynen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.