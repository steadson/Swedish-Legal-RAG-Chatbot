Title: Förordning  (2016:1333) med instruktion för Kronofogdemyndigheten
SFS Number: Svensk författningssamling 2016:1333
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161333-med-instruktion-for_sfs-2016-1333/
Source Link: http://rkrattsbaser.gov.se/sfst?bet=2016:1333
Amendment Register Link: http://rkrattsbaser.gov.se/sfsr?bet=2016:1333
Ministry/Authority: Finansdepartementet S3
Issued: 2016-12-20
Metadata: {"Utfärdad": "2016-12-20", "Ändrad": "t.o.m. SFS 2022:1336"}

==================================================

Förordning  (2016:1333) med instruktion för Kronofogdemyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1333
Departement/myndighet
:   
Finansdepartementet S3
Utfärdad
:   
2016-12-20
Ändrad
:   
t.o.m. SFS 2022:1336
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Kronofogdemyndighetens huvudsakliga uppgifter är  indrivning, verkställighet, betalningsföreläggande och  handräckning, skuldsanering samt tillsyn i konkurs och tillsyn  över rekonstruktörer. Förordning (2022:1336).
2 §
Kronofogdemyndigheten ska verka för att en god  betalningsvilja upprätthålls i samhället och att  överskuldsättning motverkas.
3 §
Kronofogdemyndigheten ska tillhandahålla information och  god service så att allmänhet och företag har goda  förutsättningar för att kunna fatta långsiktiga och hållbara  beslut.
4 §
Kronofogdemyndigheten ska förebygga och motverka ekonomisk  brottslighet.
Kronofogdemyndigheten ska delta i det myndighetsgemensamma  arbetet mot den grova och organiserade brottsligheten.  Förordning (2020:100).
5 §
Kronofogdemyndigheten ska bidra till ett väl fungerande  samhälle och utföra sina uppgifter på ett sätt som är  rättssäkert, kostnadseffektivt och enkelt för såväl allmänhet  och företag som Kronofogdemyndigheten.
6 §
Kronofogdemyndigheten får bedriva tjänsteexport som är  direkt förenlig med myndighetens uppgifter och  verksamhetsområde.
Information till regeringen
7 §
Kronofogdemyndigheten ska snarast informera  Regeringskansliet (Finansdepartementet) om viktiga frågor som  uppkommer i verksamheten och som bör komma till regeringens  kännedom.
Samverkan
8 §
Kronofogdemyndigheten ska tillsammans med Skatteverket  bestämma den gemensamma utvecklingen och användningen av  administrativt och tekniskt stöd inom Skatteverket.
Ledning
9 §
Kronofogdemyndigheten leds av en myndighetschef.
10 §
Vid Kronofogdemyndigheten ska det finnas ett insynsråd  med högst tolv ledamöter.
Anställningar och uppdrag
11 §
Rikskronofogden är myndighetschef.
12 §
Vid Kronofogdemyndigheten ska det finnas en biträdande  rikskronofogde som är rikskronofogdens ställföreträdare.  Anställning som biträdande rikskronofogde beslutas av  regeringen.
13 §
Endast den som är svensk medborgare får anställas som  rikskronofogde, biträdande rikskronofogde, kronofogde och  kronofogdeaspirant.
14 §
Behörig att antas som kronofogdeaspirant är den som
1. uppfyller behörighetskravet enligt förordningen (2007:386)  om kunskapsprov för behörighet som domare m.m., och
2. förvärvat notariemeritering enligt notarieförordningen 
(1990:469) eller har genomgått den praktiktjänstgöring som  Kronofogdemyndigheten i det enskilda fallet bestämmer efter  att Domstolsverket har yttrat sig.
Kronofogdemyndigheten får i det enskilda fallet besluta om  undantag från kravet enligt första stycket 2 om det finns  särskilda skäl.
15 §
Den som har genomgått den kronofogdeutbildning som  myndigheten har bestämt och uppfyller villkoren för  anställning som kronofogdeaspirant får anställas som  kronofogde.
16 §
Kronofogdar ska säkerställa den juridiska kvaliteten i  handläggning som omfattar indrivning, verkställighet samt  tillsyn i konkurs och tillsyn över rekonstruktörer.
Förordning (2022:1336).
Personalansvarsnämnd
17 §
Vid Kronofogdemyndigheten ska det finnas en  personalansvarsnämnd.
Tillämpligheten av vissa förordningar
18 §
Kronofogdemyndigheten ska tillämpa  personalföreträdarförordningen (1987:1101) och  internrevisionsförordningen (2006:1228).
19 §
Kronofogdemyndigheten ska tillämpa förordningen 
(1998:1379) om ersättning för sakskada till polismän och  anställda inom kriminalvården m.fl. vid ersättning till  anställda vid Kronofogdemyndigheten vars egendom har skadats  i tjänsten.
Frågor om ersättning ska prövas av Kronofogdemyndigheten.
Övrigt
20 §
Kronofogdemyndigheten ska besluta i frågor om tillstånd  för en kronofogde att vara sådant ombud som avses i 12 kap. 3 
§ rättegångsbalken.
21 §
En anställd vid Kronofogdemyndigheten får inte köpa  egendom vid exekutiv försäljning.
Undantag från myndighetsförordningen
22 §
Kronofogdemyndigheten ska inte tillämpa 21 § 3-5  myndighetsförordningen (2007:515) när det gäller beslut som  fattas genom automatiserad behandling.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.