Title: Förordning (2012:811) med instruktion för Universitets- och högskolerådet
SFS Number: Svensk författningssamling 2012:811
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012811-med-instruktion-for_sfs-2012-811/
Source Link: http://rkrattsbaser.gov.se/sfst?bet=2012:811
Amendment Register Link: http://rkrattsbaser.gov.se/sfsr?bet=2012:811
Ministry/Authority: Utbildningsdepartementet
Issued: 2012-11-29
Metadata: {"Utfärdad": "2012-11-29", "Ändrad": "t.o.m. SFS 2024:72"}

==================================================

Förordning (2012:811) med instruktion för Universitets- och högskolerådet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:811
Departement/myndighet
:   
Utbildningsdepartementet
Utfärdad
:   
2012-11-29
Ändrad
:   
t.o.m. SFS 2024:72
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Universitets- och högskolerådet ansvarar för uppgifter i fråga om service, samordning, främjande och utvecklande verksamhet samt internationellt samarbete och mobilitet inom utbildningsområdet.
Uppdragsverksamhet
2 §
Myndigheten har till uppgift att på uppdrag av universitet och högskolor som omfattas av högskolelagen (1992:1424) eller av enskilda utbildningsanordnare som har tillstånd att utfärda examina enligt lagen (1993:792) om tillstånd att utfärda vissa examina
1. biträda vid antagning av studenter och ansvara för ett samordnat antagningsförfarande, och
2. ge service och råd i fråga om studieadministrativ verksamhet.
2 a §
För de ändamål som anges i 2 § 1 ska myndigheten med  hjälp av automatiserad behandling föra ett register över  uppgifter om elevers slutbetyg, examensbevis eller motsvarande  från gymnasieskolan och den kommunala vuxenutbildningen på  gymnasial nivå samt uppgifter om behörighet från  folkhögskolan.
Uppgifterna i registret ska lämnas till statistikansvarig  myndighet för skolväsendet eller till den myndighet eller det  organ som den statistikansvariga myndigheten bestämmer.
Förordning (2024:72).
3 §
Myndigheten får utöver 2 § utföra uppdrag inom ramen för sina uppgifter, om kostnaderna för sådana uppdrag kan täckas av befintliga resurser eller ersättning från uppdragsgivaren.
Tillträde till högskoleutbildning
4 §
Myndigheten ska meddela föreskrifter och fatta beslut i  fråga om tillträde till högskoleutbildning i enlighet med vad  regeringen föreskriver. Förordning (2018:5).
Bedömning av utländska utbildningar
5 §
Myndigheten ska ansvara för bedömning av utländska  utbildningar på gymnasial och eftergymnasial nivå.
Förordning (2018:5).
6 §
Myndigheten utför de uppgifter som följer av förordningen 
(2016:157) om erkännande av yrkeskvalifikationer.  Förordning (2018:5).
7 §
Myndigheten ska vara nationellt informationscentrum i  enlighet med vad som följer av
1. Europarådets konvention om erkännande av bevis avseende  högre utbildning i Europaregionen av den 11 april 1997, och
2. Unescos globala konvention om erkännande av kvalifikationer  avseende högre utbildning av den 25 november 2019.
Förordning (2022:1225).
Internationellt samarbete och mobilitet
8 §
Myndigheten ska
1. vara nationellt programkontor för Erasmus+ för  programperioden 2021-2027 i de delar av programmet som avser  utbildning,
2. ansvara för utbytesprogram inom samarbetet Asien-Europa-
mötet (ASEM-DUO),
3. ansvara för Nordiska ministerrådets mobilitets- och  nätverksprogram Nordplus,
4. ansvara för utbytesprogram enligt förordningen (2000:523)  om statsbidrag för att främja internationella kontakter inom  skolans område, och
5. ansvara för utbytesprogrammen Ett år i Frankrike, Spanien  eller Tyskland.
Myndigheten ska förutom de program som avses i första stycket  ansvara för internationella program inom utbildningsområdet  som regeringen beslutar.
Myndigheten ska administrera de program som avses i första och  andra styckena och besluta om deltagande i och bidrag till  programmen. Förordning (2022:1225).
9 §
Myndigheten ska fördela medel till universitet och  högskolor för ersättning för stipendier för  studieavgiftsskyldiga studenter. Förordning (2022:1225).
10 §
Myndigheten ska
1. administrera internationell utbytestjänstgöring för anställda i staten, och
2. anordna utbildning inför deltagande i uttagningsprov för arbete inom EU:s institutioner. Förordning (2018:5).
11 §
Myndigheten ska ansvara för genomförandet av  Europaparlamentets och rådets beslut (EU) 2018/646 av den 18  april 2018 om en gemensam ram för tillhandahållande av bättre  tjänster för kompetens och kvalifikationer (Europass) och om  upphävande av beslut nr 2241/2004/EG. Förordning (2022:1225).
Information
12 §
Myndigheten ska informera om
1. högskoleutbildning i syfte att enskilda individer ska  kunna göra välavvägda val i fråga om sådan utbildning,
2. de program som myndigheten ansvarar för och andra  EU-program inom utbildningsområdet än de som avses i 8 §,  och
3. internationell utbytestjänstgöring för anställda i staten  och nordisk utbytestjänstgöring enligt förordningen 
(1980:848) om utbytestjänstgöring i andra nordiska länder.
Förordning (2018:5).
Uppföljning och analys
13 §
Myndigheten ska ansvara för uppföljning och analys av frågor inom myndighetens verksamhetsområde.
Förordning (2018:5).
Främjande uppgifter
14 §
Myndigheten ska
1. stimulera intresset för högskoleutbildning,
2. främja breddad rekrytering till högskolan,
3. främja validering inom högre utbildning, och
4. främja de nationella minoriteternas rättigheter och de  nationella minoritetsspråken inom högre utbildning.
Förordning (2022:1225).
15 §
Myndigheten ska inom högskolan motverka diskriminering och på andra sätt främja lika rättigheter och möjligheter oavsett kön, könsöverskridande identitet eller uttryck, etnisk tillhörighet, religion eller annan trosuppfattning, funktionsnedsättning, sexuell läggning eller ålder.
Förordning (2018:5).
Arbetets bedrivande
16 §
Myndigheten ska integrera ett jämställdhetsperspektiv i sin verksamhet. Förordning (2018:5).
16 a §
Myndigheten ska samverka med Statens skolverk,  Myndigheten för yrkeshögskolan, Universitetskanslersämbetet,  Tillväxtverket, Rådet för Europeiska socialfonden i Sverige 
(Svenska ESF-rådet) och Arbetsförmedlingen i syfte att bidra  till en väl fungerande kompetensförsörjning.
Förordning (2022:1225).
16 b §
Myndigheten ska ansvara för den plattform för  internationalisering som har i uppdrag att samordna insatser  som påverkar internationalisering inom högre utbildning,  forskning och innovation. Förordning (2022:1225).
Ledning
17 §
Myndigheten leds av en styrelse. Förordning (2018:5).
18 §
Styrelsen ska bestå av högst nio ledamöter. I styrelsen ska studenter vara representerade. Förordning (2018:5).
Anställningar och uppdrag
19 §
Generaldirektören är myndighetschef. Förordning (2018:5).
Personalansvarsnämnd
20 §
Vid myndigheten ska det finnas en personalansvarsnämnd.
Förordning (2018:5).
Tillämpligheten av vissa förordningar
21 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
Förordning (2018:5).
Avgifter
22 §
Myndigheten får ta ut avgifter för sådana varor och tjänster som avses i 4 § första stycket avgiftsförordningen
(1992:191) utan den begränsning som föreskrivs i andra stycket samma paragraf. Förordning (2018:5).
Överklagande
23 §
Myndighetens beslut i ärenden om deltagande i program och fördelning av bidrag får inte överklagas. Förordning (2018:5).
Övergångsbestämmelser
2022:1225
Denna förordning träder i kraft den 1 december 2022 i fråga om 
16 a § och i övrigt den 1 september 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.