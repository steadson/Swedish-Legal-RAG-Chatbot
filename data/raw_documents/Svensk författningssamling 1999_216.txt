Title: Lag (1999:216) om ögonundersökning vid misstanke om vissa brott i trafiken
SFS Number: Svensk författningssamling 1999:216
URL: https://www.riksdagen.se/sv/dokument-och-lagar/dokument/svensk-forfattningssamling/lag-1999216-om-ogonundersokning-vid-misstanke_sfs-1999-216/
Source Link: http://rkrattsbaser.gov.se/sfst?bet=1999:216
Amendment Register Link: http://rkrattsbaser.gov.se/sfsr?bet=1999:216
Ministry/Authority: Justitiedepartementet DÅ
Issued: 1999-04-15
Metadata: {"Utfärdad": "1999-04-15", "Ändrad": "t.o.m. SFS 2024:737"}

==================================================

Lag (1999:216) om ögonundersökning vid misstanke om vissa brott i trafiken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:216
Departement/myndighet
:   
Justitiedepartementet DÅ
Utfärdad
:   
1999-04-15
Ändrad
:   
t.o.m. SFS 2024:737
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna lag avser undersökning av en persons ögon och ögonrörelser i syfte att ta reda på om personen är påverkad av något annat medel än alkohol.
2 §
En ögonundersökning enligt denna lag får göras på förare  av ett motordrivet fordon samt på förare av ett maskindrivet  fordon på järnväg, tunnelbana eller spårväg om det kan  misstänkas att föraren gjort sig skyldig till brott som avses  i 4 § lagen (1951:649) om straff för vissa trafikbrott, 30 §  lagen (1990:1157) om säkerhet vid tunnelbana och spårväg, 
7 kap. 2 eller 4 § järnvägssäkerhetslagen (2022:367), 
8 kap. 2 eller 4 § lagen (2022:368) om nationella  järnvägssystem eller till något annat brott på vilket fängelse  kan följa och som har begåtts i samband med framförandet av  fordonet.
En ögonundersökning får även göras på den som manövrerar ett  luftfartyg eller i övrigt ombord på ett luftfartyg fullgör en  uppgift av väsentlig betydelse för flygsäkerheten eller som  utövar tjänst som avses i 6 kap. 20 § luftfartslagen 
(2010:500), om det kan misstänkas att personen gjort sig  skyldig till brott som avses i 13 kap. 2 § luftfartslagen  eller till något annat brott på vilket fängelse kan följa och  som har begåtts i samband med manövrerandet, fullgörandet av  uppgiften eller utövandet av tjänsten.
Undersökningen enligt första eller andra stycket får  genomföras endast om den kan ha betydelse för utredningen om  brottet.
Lag (2022:375)
.
3 §
En ögonundersökning enligt denna lag får endast omfatta yttre iakttagelser av ögonens utseende och funktion. Som hjälpmedel vid undersökningen får pupillometer, penna eller annat liknande föremål samt mindre ljuskälla användas.
4 §
En ögonundersökning enligt denna lag genomförs av
1. en polisman, eller
2. en tulltjänsteman eller en kustbevakningstjänsteman, om  misstanken gäller brott som avses i 4 § lagen (1951:649) om  straff för vissa trafikbrott.
Bestämmelser om en tulltjänstemans och en  kustbevakningstjänstemans rätt att stoppa fordon eller något  annat transportmedel finns i 2 kap. 4 § 4 tullbefogenhetslagen 
(2024:710) och 3 kap. 16 § 4 kustbevakningslagen (2019:32).
Undersökningen ska göras på ett sätt som inte utsätter den som  undersöks för allmän uppmärksamhet. Om särskilda skäl inte  föranleder något annat, ska undersökningen genomföras i ett  täckt fordon eller inomhus i ett avskilt rum. Om den  undersökte begär det ska det föras ett protokoll vid  undersökningen och utfärdas ett bevis om utförd åtgärd.
Lag (2024:737)
.
5 §
Blodprov får tas på den som är skyldig att genomgå en ögonundersökning även om det inte finns förutsättningar för det enligt 28 kap. 12 § rättegångsbalken, om han eller hon
1. vägrar att medverka till ögonundersökning, eller
2. inte kan genomgå sådan undersökning på grund av att han eller hon varit inblandad i en trafikolycka.
Lag (2008:328)
.
6 §
För ögonundersökning som avses i denna lag skall 28 kap.
13 § rättegångsbalken inte gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.