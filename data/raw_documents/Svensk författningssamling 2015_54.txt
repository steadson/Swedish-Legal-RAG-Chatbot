Title: Förordning (2015:54) om register över tillträdesförbud vid idrottsarrangemang
SFS Number: Svensk författningssamling 2015:54
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201554-om-register-over_sfs-2015-54/
Source Link: http://rkrattsbaser.gov.se/sfst?bet=2015:54
Amendment Register Link: http://rkrattsbaser.gov.se/sfsr?bet=2015:54
Ministry/Authority: Justitiedepartementet L4
Issued: 2015-02-19
Metadata: {"Utfärdad": "2015-02-19", "Ändrad": "t.o.m. SFS 2020:1133"}

==================================================

Förordning (2015:54) om register över tillträdesförbud vid idrottsarrangemang
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:54
Departement/myndighet
:   
Justitiedepartementet L4
Utfärdad
:   
2015-02-19
Ändrad
:   
t.o.m. SFS 2020:1133
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns kompletterande föreskrifter om sådan behandling av personuppgifter som omfattas av lagen
(2015:51) om register över tillträdesförbud vid idrottsarrangemang. Termer och uttryck som används i denna förordning har samma innebörd och tillämpningsområde som i lagen.
Tillgången till personuppgifter
2 §
En idrottsorganisation som har fått tillgång till personuppgifter från tillträdesförbudsregistret ska bestämma villkor för tilldelning av behörighet för åtkomst till dessa personuppgifter. För tilldelning av behörighet för åtkomst till personuppgifter ska det särskilt beaktas att det, utöver behovet av uppgifterna, ställs krav på utbildning och erfarenhet. Förordning (2018:1949).
3 §
Innan en idrottsorganisation begär tillgång till  personuppgifter från tillträdesförbudsregistret ska  organisationen samråda med Integritetsskyddsmyndigheten i  fråga om vilka lämpliga tekniska och organisatoriska åtgärder  som ska vidtas för att skydda de personuppgifter som  behandlas. Förordning (2020:1133).
Vilka uppgifter som ska lämnas
4 §
Bestämmelser om skyldighet att lämna sådana uppgifter  som anges i 5 kap. 24 § lagen (2018:1693) om polisens  behandling av personuppgifter inom brottsdatalagens område  finns i 2 § förordningen (2005:323) om tillträdesförbud vid  idrottsarrangemang. Förordning (2018:1949).
Rätt att meddela föreskrifter
5 §
Polismyndigheten får meddela föreskrifter om  verkställigheten av lagen (2015:51) om idrottsorganisationers  behandling av uppgifter om tillträdesförbud och av denna  förordning. Förordning (2018:1949).
6 §
Innan Polismyndigheten meddelar föreskrifter med stöd av  denna förordning i frågor som kan medföra särskilda risker för  intrång i den personliga integriteten ska samråd ske med  Integritetsskyddsmyndigheten. Förordning (2020:1133).
7 §
Har betecknats 4 § genom förordning (2018:1949).
8 §
Har betecknats 5 § genom förordning (2018:1949).
9 §
Har betecknats 6 § genom förordning (2018:1949).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.