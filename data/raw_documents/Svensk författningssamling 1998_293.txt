Title: Lag (1998:293) om utländska försäkringsgivares och tjänstepensionsinstituts verksamhet i Sverige
SFS Number: Svensk författningssamling 1998:293
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998293-om-utlandska-forsakringsgivares-och_sfs-1998-293/
Source Link: http://rkrattsbaser.gov.se/sfst?bet=1998:293
Amendment Register Link: http://rkrattsbaser.gov.se/sfsr?bet=1998:293
Ministry/Authority: Finansdepartementet FMA FPM
Issued: 1998-05-20
Metadata: {"Utfärdad": "1998-05-20", "Ändrad": "t.o.m. SFS 2023:670"}

==================================================

Lag (1998:293) om utländska försäkringsgivares och tjänstepensionsinstituts verksamhet i Sverige
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:293
Departement/myndighet
:   
Finansdepartementet FMA FPM
Utfärdad
:   
1998-05-20
Ändrad
:   
t.o.m. SFS 2023:670
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Tillämpningsområde och vissa grundläggande bestämmelser
2 kap. Rätt att driva verksamhet i Sverige
3 kap. Tillsyn över EES-försäkringsgivare och utländska tjänstepensionsinstitut
4 kap. Inledande av verksamheten m.m.
5 kap. Solvenskrav och bedrivande av verksamheten
6 kap. Tillsyn över försäkringsgivare från tredje land
7 kap. Avslutande av verksamheten
8 kap. Marknadsföring m.m.
9 kap. Överlåtelse av försäkringsbestånd
10 kap. Särskilda bestämmelser
Övergångsbestämmelser
Allmänna bestämmelser
1 kap. Tillämpningsområde och vissa grundläggande bestämmelser
Inledande bestämmelser
1 §
Utländska försäkringsgivare och utländska  tjänstepensionsinstitut har rätt att bedriva verksamhet i  Sverige i enlighet med denna lag.
Regeringen eller den myndighet som regeringen bestämmer får  meddela särskilda föreskrifter om bedrivande av  försäkringsrörelse för att uppfylla Sveriges åtaganden till  följd av avtal mellan Europeiska gemenskaperna (EG) och  Schweiz.
Bestämmelser om att sådana krav som föreskrivs i 4-7 kap. i  vissa fall inte gäller för försäkringsgivare från USA och  bestämmelser om grupptillsyn finns i det bilaterala avtalet  mellan Europeiska unionen och Amerikas förenta stater om  tillsynsregler för försäkring och återförsäkring (EUT L 258, 
6.10.2017, s. 4-21).
Lag (2020:407)
.
2 §
Denna lag gäller inte för en EES-försäkringsgivare som deltar i koassuransverksamhet (samförsäkring) från ett utländskt driftställe i annan egenskap än ledande försäkringsgivare, om verksamheten avser sådana stora risker som anges i 3 kap. 16 § andra stycket försäkringsrörelselagen
(2010:2043).
I fråga om trafikförsäkring tillämpas lagen inte om annat följer av trafikskadelagen (1975:1410).
Lag (2010:2060)
.
3 §
Bestämmelserna om livförsäkring i denna lag, med undantag för 5 kap. 12 §, får tillämpas för sjuk- och olycksfallsförsäkringar som avses i 2 kap. 11 § första stycket klasserna 1 och 2 försäkringsrörelselagen (2010:2043)
samt för avgångsbidragsförsäkringar.
Bestämmelserna om livförsäkring i denna lag, med undantag för 5 kap. 5 och 12 §§, behöver inte tillämpas för livförsäkringar som avses i 2 kap. 12 § klasserna I b och IV försäkringsrörelselagen om premien är beräknad och bestämd för längst fem år.
Lag (2015:714)
.
4 §
En utländsk försäkringsgivare och ett utländskt tjänstepensionsinstitut skall i sin verksamhet i Sverige följa svensk lag och svenska myndigheters beslut och föreskrifter samt svara inför svensk domstol.
Lag (2005:1123)
.
Definitioner m.m.
5 §
I denna lag avses med
1. EES-försäkringsgivare: utländsk försäkringsgivare vars  hemland hör till Europeiska ekonomiska samarbetsområdet (EES)  och vars verksamhet inom EES står under finansiell tillsyn  endast av den behöriga myndigheten i hemlandet,
2. försäkringsgivare från tredje land: annan utländsk  försäkringsgivare än EES-försäkringsgivare som enligt sitt  hemlands lag är en juridisk person,
3. utländskt tjänstepensionsinstitut: utländskt institut vars  hemland hör till EES och som utan att vara försäkringsgivare  enligt denna lag omfattas av Europaparlamentets och rådets  direktiv (EU) 2016/2341 av den 14 december 2016 om verksamhet  i och tillsyn över tjänstepensionsinstitut, i den ursprungliga  lydelsen,
4. hemland: det land där försäkringsgivaren eller det  utländska tjänstepensionsinstitutet har sitt säte och, när det  gäller försäkringsgivaren i en försäkringssammanslutning, det  land där sammanslutningens ledning finns,
5. behörig myndighet: den nationella myndighet utomlands som  enligt lag eller annan författning har behörighet att utöva  tillsyn över EES-försäkringsgivare, utländskt  tjänstepensionsinstitut eller försäkringsgivare från tredje  land.
Bestämmelserna i 2 och 3 kap. i denna lag tillämpas på EES-
försäkringsgivare och bestämmelserna i 4-7 kap. på  försäkringsgivare från tredje land. Bestämmelserna i 8-10 kap.  gäller både EES-försäkringsgivare och försäkringsgivare från  tredje land.
För utländska tjänstepensionsinstitut gäller bestämmelserna i 
2, 3, 8, 9 och 10 kap. i tillämpliga delar.
Lag (2019:751)
.
6 §
Med skadeförsäkring förstås i denna lag sådan försäkring  som avses i 2 kap. 11 § försäkringsrörelselagen (2010:2043).
Med livförsäkring förstås i denna lag sådan försäkring som  avses i 2 kap. 12 § försäkringsrörelselagen.
Med återförsäkring förstås i denna lag sådan försäkring som  avses i 1 kap. 9 § försäkringsrörelselagen.
Med tjänstepension förstås i denna lag sådana avtal som ett  utländskt tjänstepensionsinstitut ingår med arbetsgivare och  som syftar till att trygga förmåner som har samband med  yrkesutövning och som
1. betalas ut i form av engångsbelopp eller periodiska  utbetalningar och beror av att en eller flera personer uppnår  eller förväntas uppnå en viss ålder, eller
2. kompletterar förmåner enligt 1 och tillhandahålls sekundärt  i form av utbetalningar vid dödsfall, invaliditet eller  upphörande av anställning eller i form av bidrag eller  tjänster vid sjukdom, medellöshet eller dödsfall.
Fjärde stycket gäller även sådana avtal om tjänstepension som  tecknas för egen räkning av egenföretagare.
Ersättning som betalas i form av livränta eller sjukränta  tillhör livförsäkring, om ersättningen betalas från en  livförsäkring, och skadeförsäkring, om ersättningen betalas  från en skadeförsäkring. Om en sådan ränta har köpts i ett  livförsäkringsföretag, ska den dock i detta företag höra till  livförsäkring.
För sådan livränta eller sjukränta som tillhör skadeförsäkring  gäller de särskilda bestämmelserna om livförsäkring i 5 kap. 
2, 5 och 11 §§ samt 7 kap. 4-12 §§.
Lag (2021:268)
.
7 §
Med skadeförsäkringsrisk som är belägen i Sverige avses
1. risk som är hänförlig till egendom som finns i Sverige, när  försäkringen avser antingen en byggnad eller en byggnad och  dess lösöre, till den del byggnaden och lösöret täcks av samma  försäkring,
2. risk som är hänförlig till ett fordon som är registrerat i  Sverige utom under 30 dagar från det att fordonet har kommit i  en köpares besittning, om fordonet köps i syfte att införas  och stadigvarande brukas i ett annat EES-land och köparen  väljer att försäkra fordonet i det landet,
3. risk som är hänförlig till ett fordon som är registrerat i  ett annat EES-land än Sverige, under 30 dagar från det att  fordonet har kommit i en köpares besittning, om fordonet köps  i syfte att införas och stadigvarande brukas i Sverige och  köparen väljer att försäkra fordonet här,
4. risk i samband med resa eller semester, när försäkringen  har ingåtts för högst fyra månader och försäkringstagaren har  tecknat den i Sverige.
När försäkringen inte avser försäkringsobjekt som avses i  första stycket eller motsvarande försäkringsobjekt i utlandet  anses skadeförsäkringsrisken vara belägen i Sverige, om  försäkringstagaren är en fysisk person som har sin vanliga  vistelseort här eller, om försäkringstagaren är en juridisk  person, det etableringsställe som försäkringen gäller finns i  Sverige.
När det gäller livförsäkring anses Sverige vara det land där  åtagandet ska fullgöras om, i det fall då försäkringstagaren  är en fysisk person, denne har sin vistelseort här eller, om  försäkringstagaren är en juridisk person, det  etableringsställe som försäkringen gäller finns i Sverige.
När det gäller tjänstepension anses Sverige vara det land där  åtagandet ska fullgöras, om förhållandet mellan det  uppdragsgivande företaget och den som har eller kommer att få  rätt till ersättning regleras av svensk social- och  arbetsmarknadslagstiftning på tjänstepensionsområdet.
Lag (2023:670)
8 §
Med sekundäretablering avses i denna lag en utländsk försäkringsgivares etablering i Sverige genom
1. generalagent,
2. filial, eller
3. generalrepresentation för försäkringsgivare i en försäkringssammanslutning.
Beträffande ett utländskt tjänstepensionsinstitut avses med sekundäretablering ett sådant instituts etablering i Sverige genom generalagent eller filial.
Med företrädare avses i denna lag generalagent, verkställande direktör för en filial samt ombud för generalagent eller för försäkringsgivare i en försäkringssammanslutning.
Lag (2005:1123)
.
9 §
Med generalagent avses i denna lag en fysisk eller  juridisk person som har till uppgift att leda och sköta en  utländsk försäkringsgivares försäkringsrörelse i Sverige. En  utländsk försäkringsgivare får i Sverige inte representeras  av mer än en generalagent.
Generalagenten ska vara bosatt eller ha sitt säte i Sverige.  Den som är underårig, i konkurs eller har näringsförbud eller  som har förvaltare enligt 11 kap. 7 § föräldrabalken kan inte  vara generalagent.
Den utländska försäkringsgivaren ska utfärda fullmakt för  generalagenten att ingå rättshandlingar med tredje man som är  bindande för försäkringsgivaren samt att ta emot stämning för  den utländska försäkringsgivaren och själv eller genom någon  annan tala och svara för denna.
Om den utländska försäkringsgivaren använder en juridisk  person som generalagent ska den juridiska personen utse en  fysisk person som ombud. Denne ska uppfylla de krav som  ställs i andra stycket. Den fullmakt som avses i tredje  stycket ska då ställas till ombudet.
Första-fjärde styckena ska tillämpas även i fråga om  utländska tjänstepensionsinstitut.
Lag (2017:438)
.
10 §
Med filial avses i denna lag ett avdelningskontor med  självständig förvaltning som en utländsk försäkringsgivare  eller ett utländskt tjänstepensionsinstitut etablerar i  Sverige.
Lag (2017:438)
.
11 §
Med försäkringssammanslutning avses i denna lag en sammanslutning av fysiska eller juridiska personer som utan solidariskt ansvar meddelar försäkring. Vid tillämpning av denna lag skall samtliga medlemmar i sammanslutningen som grupp anses som försäkringsgivare.
12 §
Med generalrepresentation avses en utländsk  försäkringssammanslutnings representation i Sverige.  Generalrepresentationen ska förestås av ett ombud som  ansvarar för den verksamhet som försäkringsgivaren i  sammanslutningen driver enligt denna lag.
Ett ombud för försäkringsgivare i en sammanslutning ska vara  bosatt i Sverige. Den som är underårig, i konkurs eller har  näringsförbud eller som har förvaltare enligt 11 kap. 7 §  föräldrabalken kan inte vara ombud.
De försäkringsgivare som hör till sammanslutningen ska  utfärda fullmakt för ombudet att vid tvister som rör ingångna  försäkringsavtal ingå rättshandlingar som är bindande för  försäkringsgivarna och att för deras räkning ta emot stämning  samt själv eller genom någon annan tala och svara för dem.
Lag (2017:438)
.
13 §
Med gränsöverskridande verksamhet avses i denna lag att en EES-försäkringsgivare från ett utländskt driftsställe meddelar försäkring, utan förmedling av en sekundäretablering eller ett dotterbolag här i landet, avseende en risk som är belägen i Sverige eller ett åtagande som skall fullgöras här i enlighet med 1 kap. 7 §.
Med gränsöverskridande verksamhet avses också att ett utländskt tjänstepensionsinstitut, utan förmedling av en sekundäretablering eller ett dotterbolag här i landet, ingår avtal om tjänstepension som skall fullgöras här i enlighet med 1 kap. 7 §.
Lag (2005:1123)
.
Separationsprincipen
14 §
En EES-försäkringsgivare får i Sverige förena direkt livförsäkringsrörelse endast med sådan direkt skadeförsäkringsrörelse som avses i 2 kap. 11 § första stycket klasserna 1 och 2 försäkringsrörelselagen (2010:2043) samt med rörelse för återförsäkring av sådana skadeförsäkringar och av livförsäkring. EES-försäkringsgivare, som på basis av den koncession som försäkringsgivaren har fått i sitt hemland bedriver både liv- och skadeförsäkringsrörelse, får dock bedriva sådan verksamhet även här i landet.
EES-försäkringsgivaren ska hålla sin skadeförsäkringsrörelse åtskild från livförsäkringsrörelsen.
Försäkringsgivare från tredje land får i Sverige inte förena direkt livförsäkringsrörelse med annan försäkringsrörelse än rörelse för återförsäkring av livförsäkring.
Lag (2010:2060)
.
15 §
Har upphävts genom
lag (1999:602)
.
Bestämmelser om EES-försäkringsgivare och utländska tjänstepensionsinstitut
2 kap. Rätt att driva verksamhet i Sverige
1 §
En EES-försäkringsgivare som inte är ett  återförsäkringsföretag och som i sitt hemland har tillstånd  att driva försäkringsrörelse, får bedriva verksamhet i Sverige
1. från en sekundäretablering här i landet med början två  månader efter det att Finansinspektionen från den behöriga  myndigheten i försäkringsgivarens hemland tagit emot en  underrättelse med sådant innehåll som anges i 2 § eller  dessförinnan, om Finansinspektionen i ett enskilt fall  beslutar att verksamheten får påbörjas,
2. genom gränsöverskridande verksamhet, så snart  Finansinspektionen från den behöriga myndigheten i  försäkringsgivarens hemland tagit emot en underrättelse med  sådant innehåll som anges i 3 §.
Lag (2020:396)
.
1 a §
Ett utländskt tjänstepensionsinstitut som i sitt hemland  har tillstånd eller är registrerat för att bedriva verksamhet  avseende tjänstepension får bedriva sådan verksamhet i Sverige
1. från en sekundäretablering här i landet,
2. genom gränsöverskridande verksamhet.
Tjänstepensionsverksamheten får inledas så snart  tjänstepensionsinstitutet tagit emot de uppgifter från  Finansinspektionen som avses i 3 kap. 2 § tredje stycket,  eller i varje fall sex veckor efter det att inspektionen från  den behöriga myndigheten i tjänstepensionsinstitutets hemland  tagit emot en underrättelse med sådant innehåll som anges i 
2 § andra stycket eller 3 § tredje stycket.
Lag (2020:396)
.
2 §
En underrättelse enligt 1 § 1 om sekundäretablering ska  innehålla
1. uppgifter om sekundäretableringens adress och om vem som  ska vara dess företrädare,
2. en plan över den tilltänkta verksamheten där det framgår  hur etableringen är organiserad och vilket slags  försäkringsrörelse som ska drivas där, och
3. ett intyg utfärdat av hemlandsmyndigheten om EES-
försäkringsgivarens kapitalbas.
Varje gång ett utländskt tjänstepensionsinstitut åtar sig ett  uppdrag att från en sekundäretablering ingå avtal om  tjänstepension som ska fullgöras här i landet ska en särskild  underrättelse lämnas till den behöriga myndigheten i  tjänstepensionsinstitutets hemland. Underrättelsen ska  innehålla uppgift om
1. det uppdragsgivande företagets namn och hemvist,
2. i vilket land tjänstepensionsavtalen ska fullgöras, och
3. det huvudsakliga innehållet i de överenskommelser som ska  ligga till grund för tjänstepensionsavtalen.
För verksamhet rörande försäkringar som avses i 2 kap. 11 §  första stycket klass 10 försäkringsrörelselagen (2010:2043) 
(motorfordonsansvar) och som inte uteslutande gäller  försäkring av fraktförares ansvar ska underrättelsen enligt  första stycket dessutom innehålla en försäkran att   EES-försäkringsgivaren är medlem i  Trafikförsäkringsföreningen.
Om försäkringsgivaren avser att ändra sin verksamhet i fråga  om förhållanden som anges i första stycket 1 och 2, får  ändringen göras tidigast en månad efter det att  försäkringsgivaren underrättat Finansinspektionen om  ändringen.
Om ett utländskt tjänstepensionsinstitut avser att ändra sin  verksamhet på ett sådant sätt som innebär att verksamhet  avseende tjänstepension ska inledas, ska bestämmelserna i 
1 a § andra stycket samt andra stycket i denna paragraf  tillämpas.
Lag (2020:396)
.
3 §
En underrättelse enligt 1 § 2 om gränsöverskridande  verksamhet ska innehålla
1. uppgifter om vilket eller vilka slag av risker eller  åtaganden försäkringarna ska täcka, och
2. ett intyg utfärdat av hemlandsmyndigheten om
a) försäkringsgivarens kapitalbas, och
b) de försäkringsklasser försäkringsgivarens koncession  omfattar.
För verksamhet rörande försäkringar som avses i 2 kap. 11 §  första stycket klass 10 försäkringsrörelselagen (2010:2043) 
(motorfordonsansvar) och som inte uteslutande gäller  försäkring av fraktförares ansvar ska underrättelsen dessutom  innehålla
1. uppgifter om vem som är försäkringsgivarens representant  enligt 5 § trafikskadelagen (1975:1410), och
2. en försäkran att försäkringsgivaren är medlem i  Trafikförsäkringsföreningen.
Varje gång ett utländskt tjänstepensionsinstitut åtar sig ett  uppdrag att genom gränsöverskridande verksamhet ingå avtal om  tjänstepension ska en särskild underrättelse lämnas till den  behöriga myndigheten i tjänstepensionsinstitutets hemland.  Underrättelsen ska innehålla uppgift om
1. det uppdragsgivande företagets namn och hemvist,
2. i vilket land tjänstepensionsavtalen ska fullgöras, och
3. det huvudsakliga innehållet i de överenskommelser som ska  ligga till grund för tjänstepensionsavtalen.
Om försäkringsgivaren avser att ändra sin verksamhet i fråga  om förhållanden som anges i första och andra styckena, får  ändringen göras tidigast en månad efter det att  Finansinspektionen underrättats om ändringen av den behöriga  myndigheten i försäkringsgivarens hemland.
Lag (2020:396)
.
4 §
När försäkringsgivaren börjat sin verksamhet här i landet skall företrädaren genast underrätta Finansinspektionen om detta.
3 kap. Tillsyn över EES-försäkringsgivare och utländska tjänstepensionsinstitut
1 §
Den behöriga myndigheten i hemlandet har ansvaret för den finansiella tillsynen över en EES-försäkringsgivares eller ett utländskt tjänstepensionsinstituts verksamhet i Sverige. Den finansiella tillsynen omfattar kontroll av, i tillämpliga delar, försäkringsgivarens eller tjänstepensionsinstitutets solvens, försäkringstekniska avsättningar och skuldtäckning.
Finansinspektionen skall ansvara för tillsynen i övrigt över EES-försäkringsgivarens eller det utländska tjänstepensionsinstitutets verksamhet i Sverige.
Lag (2005:1123)
.
2 §
Finansinspektionen ska, i samarbete med den behöriga  myndigheten i hemlandet, utöva tillsyn över att en EES-
försäkringsgivare eller ett utländskt tjänstepensionsinstitut  bedriver sin verksamhet i Sverige i enlighet med denna lag och  andra författningar som reglerar deras näringsverksamhet.
Finansinspektionen ska lämna uppgifter till de behöriga  myndigheterna i hemländerna, om dessa myndigheter behöver  uppgifterna för sin tillsyn över försäkringsgivares och  utländska tjänstepensionsinstituts verksamheter, samt i övrigt  ha ett nära samarbete med dessa myndigheter och Europeiska  kommissionen.
När det gäller utländska tjänstepensionsinstitut ska  Finansinspektionen senast sex veckor efter det att  inspektionen tagit emot en underrättelse enligt 2 kap. 2 §  andra stycket eller 3 § tredje stycket till den behöriga  myndigheten i tjänstepensionsinstitutets hemland lämna  uppgifter om tillämplig svensk social- och  arbetsmarknadslagstiftning på tjänstepensionsområdet samt om  de bestämmelser om information som gäller här i landet  gentemot dem som ingår eller avser att ingå ett avtal om  tjänstepension, liksom gentemot dem som annars är  ersättningsberättigade på grund av ett sådant avtal.
Finansinspektionen ska, när tjänstepensionsinstitutet påbörjat  sin verksamhet här i landet, underrätta den behöriga  myndigheten i hemlandet om väsentliga ändringar i social- och  arbetsmarknadslagstiftningen och i de bestämmelser om  information som gäller här i landet.
Lag (2020:396)
.
2 a §
Finansinspektionen får underrätta den behöriga  myndigheten i hemlandet om inspektionen har anledning att  befara att det hos en EES-försäkringsgivare finns allvarliga  brister i fråga om konsumentskydd.
Lag (2021:460)
.
2 b §
Finansinspektionen får hänskjuta frågor som rör ett  förfarande av en behörig myndighet inom EES till Europeiska  försäkrings- och tjänstepensionsmyndigheten för tvistlösning i  de fall som framgår av artiklarna 33, 155 och 158 i  Europaparlamentets och rådets direktiv 2009/138/EG av den 
25 november 2009 om upptagande och utövande av försäkrings-  och återförsäkringsverksamhet (Solvens II), i lydelsen enligt  Europaparlamentets och rådets direktiv (EU) 2019/2177 
(Solvens II-direktivet).
Finansinspektionen får även hänskjuta frågor till Europeiska  försäkrings- och tjänstepensionsmyndigheten och begära hjälp  av myndigheten i de fall som framgår av artikel 152a i Solvens  II-direktivet.
Lag (2021:460)
.
2 c §
Finansinspektionen får tillsammans med berörda behöriga  myndigheter inrätta en sådan samarbetsplattform som avses i  artikel 152b i Solvens II-direktivet för att förbättra  informationsutbytet och stärka samarbetet mellan dem när en  EES-försäkringsgivare driver verksamhet i Sverige.
Lag (2021:460)
.
2 d §
Om Finansinspektionen och berörda behöriga myndigheter  inte kan enas om inrättandet av en samarbetsplattform, får  inspektionen begära att Europeiska försäkrings- och  tjänstepensionsmyndigheten inrättar en samarbetsplattform.
Lag (2021:460)
.
2 e §
Finansinspektionen ska på begäran av Europeiska  försäkrings- och tjänstepensionsmyndigheten lämna de uppgifter  som den myndigheten behöver för att en samarbetsplattform ska  fungera väl.
Lag (2021:460)
.
3 §
En EES-försäkringsgivare eller ett utländskt tjänstepensionsinstitut som driver verksamhet här i landet skall lämna Finansinspektionen de uppgifter om verksamheten som behövs för tillsynen.
Finansinspektionen har rätt att granska den verksamhet som en EES-försäkringsgivares sekundäretablering bedriver.
Försäkringsgivaren skall även hålla tillgångar, räkenskaper och andra handlingar tillgängliga för granskning.
Regeringen eller den myndighet som regeringen bestämmer får meddela föreskrifter om vilka upplysningar som försäkringsgivaren eller tjänstepensionsinstitutet skall lämna till inspektionen enligt första stycket.
Lag (2005:1123)
.
4 §
Skyldighet enligt 3 § att lämna upplysningar och hålla tillgångar och handlingar tillgängliga för granskning gäller även för
1. styrelsen och den verkställande direktören eller motsvarande organ i företag vars verksamhet uteslutande skall vara att biträda EES-försäkringsgivare eller ett utländskt tjänstepensionsinstitut eller som en sådan försäkringsgivare eller ett sådant institut har ett bestämmande inflytande i,
2. ordföranden och den verkställande direktören eller motsvarande befattningshavare i en skaderegleringsnämnd, villkorsnämnd eller annat liknande organ, som här i landet biträder en EES-försäkringsgivare eller ett utländskt tjänstepensionsinstitut i dess rörelse.
Lag (2005:1123)
.
5 §
Efter anmälan till Finansinspektionen får den behöriga myndigheten i en EES-försäkringsgivares hemland göra undersökning hos en sekundäretablering här i landet.
Finansinspektionen har rätt att delta i undersökningen.
Ingripande och sanktioner
6 §
Om en EES-försäkringsgivare överträder denna lag eller en  föreskrift som har meddelats med stöd av denna lag eller på  annat sätt visar sig olämplig att driva verksamhet här, får  Finansinspektionen förelägga försäkringsgivaren att vidta  rättelse. Inspektionen ska underrätta den behöriga myndigheten  i försäkringsgivarens hemland när den förelägger om sådan  rättelse. Om försäkringsgivaren inte följer föreläggandet, ska  hemlandsmyndigheten också underrättas.
Om rättelse ändå inte sker, får Finansinspektionen förbjuda  försäkringsgivaren att fortsätta sin marknadsföring och att  ingå nya försäkringsavtal om risker som är belägna här i  landet eller, när det gäller livförsäkring, om  försäkringsåtaganden som ska fullgöras här i landet. Innan ett  förbud meddelas, ska inspektionen underrätta den behöriga  myndigheten i försäkringsgivarens hemland.
I brådskande fall får Finansinspektionen, utan att den  behöriga myndigheten underrättats, vidta åtgärder som anges i  andra stycket för att hindra ytterligare överträdelser.
Finansinspektionen får i brådskande fall, och utan att den  utländska behöriga myndigheten underrättats, även förordna ett  ombud att på försäkringsgivarens vägnar ta emot stämning och i  övrigt företräda denne när det gäller redan meddelade  försäkringar. Inspektionen ska genast införa kungörelse enligt 
10 kap. 1 § första stycket 1 om förordnandet. Till dess att en  sådan kungörelse har införts får en försäkringstagare, om  försäkringsgivaren inte är en försäkringssammanslutning, sätta  in förfallna försäkringspremier hos inspektionen med samma  verkan som om de har betalats till försäkringsgivaren.
Lag (2020:396)
.
6 a §
Om ett utländskt tjänstepensionsinstitut överträder den  i Sverige tillämpliga social- och arbetsmarknadslagstiftningen  på tjänstepensionsområdet eller de bestämmelser om information  som gäller för tjänstepensionsinstitut här i landet, ska  Finansinspektionen genast underrätta den behöriga myndigheten  i institutets hemland.
Om det utländska tjänstepensionsinstitutet, trots de åtgärder  som vidtagits av den behöriga myndigheten i hemlandet,  fortsätter att överträda sådana bestämmelser som anges i  första stycket, får Finansinspektionen förbjuda institutet att  fortsätta sin marknadsföring och att ingå nya avtal om  tjänstepension som ska fullgöras här i landet.
Finansinspektionen ska, innan inspektionen meddelar ett  förbud, underrätta den behöriga myndigheten i  tjänstepensionsinstitutets hemland.
Ett förbud får meddelas först sedan Finansinspektionen har  förelagt tjänstepensionsinstitutet att vidta rättelse, om inte  motsvarande åtgärd har vidtagits av den behöriga myndigheten i  institutets hemland.
Lag (2020:396)
.
7 §
Om den behöriga myndigheten i en EES-försäkringsgivares hemland inskränker försäkringsgivarens rätt att förfoga över sina tillgångar, skall Finansinspektionen på begäran av myndigheten vidta motsvarande åtgärder i fråga om försäkringsgivarens tillgångar i Sverige.
Finansinspektionen skall biträda den behöriga myndigheten i EES-försäkringsgivarens hemland vid verkställighet av ett beslut om hur verksamheten skall drivas efter det att den myndigheten beslutat
1. att försäkringsgivaren inte får fortsätta sin marknadsföring eller ingå nya försäkringsavtal, eller
2. att inskränka försäkringsgivarens rätt att förfoga över sina tillgångar.
Det som sägs i första och andra styckena om EES-
försäkringsgivare skall tillämpas på motsvarande sätt beträffande utländska tjänstepensionsinstitut.
Lag (2005:1123)
.
8 §
Om en företrädare för en EES-försäkringsgivare avsäger sig sitt uppdrag, om fullmakten återkallas eller om företrädaren av annan anledning inte kan utöva sitt uppdrag, skall de åtgärder som anges i 6 § första-tredje styckena vidtas. Om det med hänsyn till skyddet av försäkringstagarnas intressen är nödvändigt, får Finansinspektionen, för tiden till dess att hindret upphört eller en ny företrädare blivit befullmäktigad, förordna ett ombud i enlighet med 6 § fjärde stycket.
9 §
Om en EES-försäkringsgivare till följd av ett beslut av den behöriga myndigheten i hemlandet inte längre får driva verksamhet här i landet, ska Finansinspektionen vidta de åtgärder som behövs för att hindra att försäkringsgivaren fortsätter verksamheten eller inleder ny verksamhet.
Inspektionen ska, på begäran av och i samarbete med den behöriga myndigheten i försäkringsgivarens hemland,
1. förbjuda försäkringsgivaren att förfoga över sina tillgångar i Sverige eller begränsa försäkringsgivarens förfoganderätt, eller
2. förbjuda försäkringsgivaren att fortsätta sin marknadsföring eller att ingå nya försäkringsavtal.
Finansinspektionen ska i övrigt vidta de åtgärder som behövs till skydd för de försäkrades intressen. Inspektionen ska också biträda hemlandets myndighet i angelägenheter som rör avveckling av försäkringsgivarens verksamhet här i landet.
Inspektionen får därvid vidta sådana åtgärder som inspektionen kan besluta i fråga om ett svenskt försäkringsföretag.
Det som sägs i första och andra styckena om EES-försäkringsgivare ska tillämpas på motsvarande sätt beträffande utländska tjänstepensionsinstitut.
Lag (2010:2060)
.
Bestämmelser om försäkringsgivare från tredje land
4 kap. Inledande av verksamheten m.m.
Rätt att driva verksamhet i Sverige
1 §
En försäkringsgivare från tredje land får efter koncession bedriva försäkringsrörelse i Sverige från en generalagentur eller en filial här i landet.
Utöver vad som följer av första stycket får en försäkringsgivare från tredje land, efter tillstånd av Finansinspektionen, i Sverige marknadsföra försäkringar som gäller risker som är belägna här, om det sker genom förmedling av en försäkringsgivare som har koncession i Sverige och de båda försäkringsgivarna tillhör samma koncern eller har samarbetsavtal med varandra.
Lag (1999:226)
.
2 §
En försäkringsgivare från tredje land som bedriver verksamhet enligt denna lag får inte utan medgivande driva annan rörelse än försäkringsrörelse här i landet. Frågor om sådant medgivande prövas av Finansinspektionen. Medgivande ska lämnas om det finns särskilda skäl för det.
Ett medgivande enligt första stycket får återkallas av Finansinspektionen, om det finns skäl för det.
Ansökan om medgivande enligt första stycket ska lämnas in till Finansinspektionen. Ansökningen ska även innehålla den utredning som inspektionen bestämmer.
Lag (2013:454)
.
2 a §
En försäkringsgivare från tredje land, som fått koncession bara för rörelse som avser återförsäkring, får inte driva annan rörelse än återförsäkringsrörelse och därmed sammanhängande verksamhet.
Lag (2008:101)
.
Koncession
3 §
Finansinspektionen skall efter ansökan lämna förhandsbesked om huruvida koncession enligt 1 § första stycket krävs för en planerad verksamhet.
Lag (1999:226)
.
4 §
Ansökan om koncession enligt 1 § första stycket prövas av Finansinspektionen.
Tillsammans med ansökningen ska följande handlingar lämnas:
1. en plan för verksamheten i Sverige (verksamhetsplan), och
2. ett intyg om att försäkringsgivaren har deponerat värdehandlingar enligt 5 kap. 1 § andra stycket.
Regeringen eller den myndighet som regeringen bestämmer får meddela föreskrifter om vad verksamhetsplanen ska innehålla och vilka ytterligare handlingar som ska lämnas tillsammans med ansökan.
Lag (2013:454)
.
5 §
En försäkringsgivare från tredjeland ska beviljas  koncession och dess företrädare ska godkännas, om ansökan  uppfyller de krav som ställs i 4 § och
1. den planerade verksamheten kan antas komma att uppfylla  kraven i denna lag och andra författningar som reglerar  verksamheten,
2. den som kommer att ha ett sådant kvalificerat innehav i en  försäkringsgivare som avses i 1 kap. 15 och 16 §§  försäkringsrörelselagen (2010:2043) bedöms lämplig att utöva  ett väsentligt inflytande över ledningen av en  försäkringsgivare, och
3. den som avses vara företrädare för försäkringsgivaren  eller, i de fall där företrädaren är en juridisk person, vara  dess ombud har tillräckliga insikter och erfarenheter för att  delta i ledningen hos en försäkringsgivare och även i övrigt  är lämplig för en sådan uppgift.
Vid bedömningen enligt första stycket 2 av om en innehavare är  lämplig ska dennes anseende och kapitalstyrka beaktas. Det ska  också beaktas om det finns skäl att anta att
1. innehavaren kommer att motverka att försäkringsgivarens  verksamhet drivs på ett sätt som är förenligt med kraven i  denna lag och andra författningar som reglerar verksamheten,  eller
2. innehavet har samband med eller kan öka risken för
a) penningtvätt enligt 1 kap. 6 § lagen (2017:630) om åtgärder  mot penningtvätt och finansiering av terrorism, eller
b) finansiering av terrorism enligt 6 § terroristbrottslagen 
(2022:666) eller försök till sådant brott, avseende  terroristbrott enligt 4 § samma lag.
Koncession får inte vägras av det skälet att det inte behövs  någon ytterligare försäkringsgivare.
Koncession beviljas tills vidare eller, om det finns särskilda  omständigheter, för bestämd tid, högst tio år, och därutöver  till det löpande räkenskapsårets slut.
Koncession ska meddelas i enlighet med den indelning som anges  i 2 kap. 11 och 12 §§ försäkringsrörelselagen.
Lag (2022:671)
.
5 a §
Regeringen eller den myndighet som regeringen bestämmer får meddela föreskrifter om indelning i försäkringsklasser när det gäller koncession för återförsäkring.
Lag (2008:101)
.
6 §
Vid ändring av en beviljad koncession och vid förlängning av en koncession, som har beviljats för bestämd tid, gäller bestämmelserna i 4 och 5 §§ i tillämpliga delar.
Ansökan om förlängning av en koncession skall lämnas in till Finansinspektionen senast sex månader före utgången av den löpande koncessionen.
Lag (1999:226)
.
7 §
har upphävts genom
lag (1999:226)
.
8 §
Utses en ny företrädare för en försäkringsgivare från tredje land skall denne efter ansökan av försäkringsgivaren godkännas av Finansinspektionen, om den nya företrädaren uppfyller de krav som ställs på företrädare i denna lag.
Inspektionen får meddela närmare föreskrifter om den utredning som skall fogas till ansökningen.
9 §
När en försäkringsgivare från tredje land som fått koncession enligt 5 § har börjat sin verksamhet i Sverige skall försäkringsgivarens företrädare genast underrätta Finansinspektionen om detta.
Marknadsföring av försäkringar
10 §
Finansinspektionen skall efter ansökan av en försäkringsgivare från tredje land lämna tillstånd till verksamhet enligt 1 § andra stycket, om den planerade verksamheten kan antas komma att uppfylla kraven i denna lag och andra författningar som reglerar verksamheten. Inspektionen får meddela närmare föreskrifter om den utredning som skall fogas till ansökan om tillstånd.
Om det inte längre finns förutsättningar för tillstånd enligt första stycket får Finansinspektionen förklara tillståndet förverkat.
Lag (1999:602)
.
5 kap. Solvenskrav och bedrivande av verksamheten
Deposition
1 §
En försäkringsgivare från tredje land ska som säkerhet för försäkringsrörelse i Sverige deponera värdehandlingar i en bank eller ett kreditmarknadsföretag på det sätt och under de villkor som Finansinspektionen bestämmer.
Depositionen ska bestå av sådana värdehandlingar som Finansinspektionen har godtagit som säkerhet.
Innan koncession söks i Sverige ska försäkringsgivaren deponera värdehandlingar till ett värde som motsvarar 300 gånger det prisbasbelopp enligt 2 kap. 6 och 7 §§
socialförsäkringsbalken som gällde då ansökningen om koncession lämnades in till Finansinspektionen.
Lag (2010:1270)
.
2 §
Medan verksamheten pågår ska depositionen
1. för skadeförsäkring inom åtta månader efter utgången av varje räkenskapsår uppgå till ett belopp som motsvarar bruttopremieinkomsten under räkenskapsåret, dock lägst till ett belopp som motsvarar 300 gånger det prisbasbelopp enligt 2 kap. 6 och 7 §§ socialförsäkringsbalken som gällde vid räkenskapsårets utgång,
2. för livförsäkring varje räkenskapsår uppgå till ett belopp som motsvarar 300 gånger det prisbasbelopp som gällde vid räkenskapsårets utgång.
Lag (2010:1270)
.
3 §
Finansinspektionen får bestämma att depositionen får efter vad som är skäligt med hänsyn till rörelsens omfattning och beskaffenhet göras med ett lägre belopp än det som anges i 1 §
andra stycket och 2 §. Sådant beslut får inspektionen återkalla om det finns skäl till det.
Överskrider det sammanlagda belopp som en försäkringsgivare deponerat för skadeförsäkring väsentligt den premieinkomst som anges i 2 § 1, får Finansinspektionen medge försäkringsgivaren att få ut det överskjutande beloppet, om detta inte hänför sig till en deposition enligt 1 § andra stycket.
Bestämmelser om att Finansinspektionen i vissa fall får medge undantag från skyldigheten att deponera finns i 16 och 18 §§.
4 §
Tillgångar som en försäkringsgivare från tredje land har deponerat enligt 1-3 §§ får användas endast för betalning av sådana på försäkringsavtal grundade skulder som hänför sig till försäkringsgivarens försäkringsrörelse i Sverige.
Lag (2008:101)
.
Grundläggande krav för försäkringsrörelsen
4 a §
Försäkringsgivare från tredje land skall bedriva sin försäkringsrörelse i Sverige med en för rörelsens omfattning och beskaffenhet tillfredsställande soliditet, likviditet och kontroll över försäkringsrisker, placeringsrisker och rörelserisker, så att åtagandena mot försäkringstagarna och andra ersättningsberättigade på grund av försäkringarna kan fullgöras.
Lag (1999:602)
.
4 b §
För försäkringsgivare från tredjeland som bedriver försäkringsrörelse i Sverige ska bestämmelserna om företagsstyrning i 10 kap. 1-25 §§ försäkringsrörelselagen
(2010:2043) och föreskrifter som meddelats med stöd av dessa bestämmelser gälla.
Lag (2015:714)
.
Försäkringstekniska avsättningar m.m.
5 §
En försäkringsgivare från tredjeland ska för sin försäkringsrörelse i Sverige värdera tillgångar och skulder, inklusive försäkringstekniska avsättningar, enligt 5 kap.
1-16 §§ försäkringsrörelselagen (2010:2043) och föreskrifter som meddelats med stöd av dessa bestämmelser.
Lag (2015:714)
.
6 §
Har upphävts genom
lag (2015:714)
.
7 §
Premier för livförsäkringar skall grundas på antaganden om dödlighet och andra riskmått, räntesats samt driftskostnader som var för sig är betryggande. En avvikelse får ske om den är försvarlig med hänsyn till försäkringsgivarens ekonomiska situation.
Lag (1999:602)
.
8 §
Har upphävts genom
lag (2015:714)
.
8 a §
Har upphävts genom
lag (2015:714)
.
9 §
Har upphävts genom
lag (2015:714)
.
10 §
Företrädaren för en försäkringsgivare från tredjeland ska föra ett register som vid varje tidpunkt visar de tillgångar som används för att täcka de försäkringstekniska avsättningarna.
Om en tillgång som antecknas i registret har upplåtits med sådan rätt att dess fulla värde inte kan utnyttjas för att täcka försäkringstekniska avsättningar, ska detta antecknas i registret.
Regeringen eller den myndighet som regeringen bestämmer får meddela föreskrifter om vad ett sådant register ska innehålla.
Lag (2015:714)
.
11 §
Förmånsrätt enligt 4 a § förmånsrättslagen (1970:979)
följer med en fordran som
1. grundas på försäkringsavtal, eller
2. avser återbetalning av premier för att ett försäkringsavtal inte har kommit till stånd eller har upphört att gälla.
Förmånsrätten omfattar de tillgångar som finns upptagna i det register som anges i 10 §, när en försäkringsgivare från tredje land försätts i konkurs eller när utmätning äger rum eller särskild administration träder in.
Fordran grundad på avtal om återförsäkring har förmånsrätt efter annan fordran som avses i första stycket.
Lag (2005:1054)
.
Solvenskrav
12 §
En försäkringsgivare från tredjeland ska ha en kapitalbas som minst uppgår till solvenskapitalkravet beräknat enligt 8 kap. 1-11 §§ försäkringsrörelselagen
(2010:2043). Kapitalbasen får dock inte vara mindre än minimikapitalkravet beräknat enligt 8 kap. 13-15 §§ samma lag.
Kapitalbasen ska beräknas enligt 7 kap.
försäkringsrörelselagen.
Vid beräkningen av solvenskapitalkravet och minimikapitalkravet ska hänsyn tas endast till den försäkringsrörelse som försäkringsgivaren bedriver i Sverige.
De tillgångar som motsvarar solvenskapitalkravet ska till minst ett belopp motsvarande minimikapitalkravet finnas i Sverige och överskjutande tillgångar inom ett land som omfattas av avtalet om Europeiska ekonomiska samarbetsområdet.
Bestämmelserna i 9 kap. 1-18 §§ försäkringsrörelselagen om interna modeller ska gälla för försäkringsgivare från tredjeland.
Regeringen eller den myndighet som regeringen bestämmer får meddela föreskrifter om kapitalbas, solvenskapitalkrav och minimikapitalkrav samt interna modeller som avser den försäkringsrörelse som en försäkringsgivare från tredjeland bedriver i Sverige.
Lag (2015:714)
.
13 §
Har upphävts genom
lag (2015:714)
.
14 §
Har upphävts genom
lag (2015:714)
.
Tystnadsplikt
15 §
Uppgift om genetisk undersökning eller genetisk information som avser en enskild person får inte obehörigen röjas.
I det allmännas verksamhet tillämpas i stället bestämmelserna i offentlighets- och sekretesslagen (2009:400).
Lag (2009:469)
.
Verksamhet i flera EES-länder
16 §
Om en försäkringsgivare från tredjeland har ansökt om tillstånd att driva verksamhet genom agentur eller filial i ett eller flera länder som hör till EES, får Finansinspektionen efter ansökan bevilja försäkringsgivaren följande undantag, som endast kan beviljas samtidigt:
1. Den del av depositionen enligt 1 § som ska beaktas enligt 12 § fjärde stycket behöver försäkringsgivaren inte deponera i mer än ett av dessa EES-länder.
2. Vid beräkning av solvenskapitalkravet ska hänsyn tas till försäkringsgivarens verksamhet genom agenturer eller filialer i de andra EES-länderna.
3. De tillgångar som motsvarar minimikapitalkravet får finnas i ett annat av dessa EES-länder.
Lag (2015:714)
.
17 §
I ansökan skall försäkringsgivaren ange vilket lands behöriga myndighet som skall ha tillsyn över den samlade soliditeten hos agenturerna eller filialerna och varför denna myndighet valts. Depositionen skall göras i det landet.
18 §
Ett medgivande får lämnas endast om samtliga behöriga myndigheter hos vilka försäkringsgivaren ansökt om undantag tillstyrker ansökan. Om försäkringsgivaren har angett någon annan myndighet än Finansinspektionen, gäller medgivandet från det att den utländska myndigheten har underrättat Finansinspektionen om att myndigheten kommer att kontrollera försäkringsgivarens soliditet även beträffande försäkringsgivarens verksamhet i Sverige. Finansinspektionen skall till myndigheten lämna de uppgifter som denna behöver för kontrollen.
Om en behörig myndighet i något av de länder som avses i 16 §
första stycket begär det, skall Finansinspektionen återkalla medgivandet.
19 §
Har upphävts genom
lag (2015:714)
.
6 kap. Tillsyn över försäkringsgivare från tredje land
1 §
Finansinspektionen ska ha tillsyn över den verksamhet som försäkringsgivare från tredje land bedriver i Sverige.
Inspektionen ska utöva tillsyn över att verksamheten bedrivs i enlighet med denna lag och andra författningar som reglerar försäkringsgivarens näringsverksamhet. Inspektionen ska ha ett nära samarbete med andra länders behöriga myndigheter och Europeiska kommissionen.
Lag (2011:832)
.
2 §
Koncession som beviljats för en försäkringsgivare från tredje land ska förklaras förverkad om
1. försäkringsgivaren inte har börjat sin verksamhet inom ett år från det koncessionen beviljades eller inom samma tid förklarat sig avstå från koncessionen, eller
2. försäkringsgivaren under längre tid än sex månader inte drivit verksamhet.
Frågor om förverkande av koncession prövas av Finansinspektionen.
Lag (2013:454)
.
2 a §
Har betecknats 3 kap. 2 b § genom
lag (2021:460)
.
3 §
Företrädaren för en försäkringsgivare från tredjeland  ska utan uppmaning lämna Finansinspektionen
1. en redogörelse för försäkringsgivarens verksamhet i  Sverige för varje räkenskapsår, enligt formulär som  fastställs av inspektionen,
2. ett intyg för varje räkenskapsår om att  försäkringsgivarens deposition motsvarar kraven i 5 kap. 
1-3 §§,
3. försäkringstekniska riktlinjer för livförsäkring eller en  ändring i riktlinjerna senast när de börjar användas,
4. uppgifter om de tvångsmedel som den behöriga myndigheten i  försäkringsgivarens hemland har tillgripit mot  försäkringsgivaren, samt
5. meddelande om ändring av försäkringsgivarens  företagsnamn.
Till de försäkringstekniska riktlinjerna eller de ändrade  försäkringstekniska riktlinjerna ska det fogas en redogörelse  för de konsekvenser som riktlinjerna får för  försäkringsgivaren samt för försäkringstagarna och andra  ersättningsberättigade på grund av försäkringarna.
Regeringen eller den myndighet som regeringen bestämmer får  meddela föreskrifter om uppgiftsskyldigheten enligt första  och andra styckena.
Lag (2018:1673)
.
4 §
Företrädaren för en försäkringsgivare från tredje land skall lämna Finansinspektionen de upplysningar om försäkringsgivaren och dennes verksamhet här i landet som inspektionen begär.
Regeringen eller den myndighet som regeringen bestämmer får meddela föreskrifter om vilka upplysningar en försäkringsgivare från tredje land skall lämna till inspektionen enligt första stycket.
Lag (1999:602)
.
5 §
Finansinspektionen kan förelägga företrädaren för en försäkringsgivare från tredje land att lämna inspektionen de uppgifter som avses i 3 och 4 §§.
6 §
Finansinspektionen har rätt att granska den verksamhet som en försäkringsgivare från tredje land bedriver i Sverige.
Företrädaren skall hålla tillgångar, räkenskaper och andra handlingar tillgängliga för granskning.
Finansinspektionen kan förordna en särskild sakkunnig för granskningen. Dennes arvode fastställs av inspektionen. Arvodet skall betalas av försäkringsgivaren på det sätt som inspektionen bestämmer.
7 §
Skyldighet enligt 4 och 6 §§ att lämna upplysningar och hålla tillgångar och handlingar tillgängliga för granskning gäller även för
1. styrelsen och den verkställande direktören eller motsvarande organ i företag vars verksamhet här i landet uteslutande skall vara att biträda försäkringsgivare från tredje land eller som en sådan försäkringsgivare har ett bestämmande inflytande i, samt
2. ordföranden och den verkställande direktören eller motsvarande befattningshavare i skaderegleringsnämnd, villkorsnämnd eller annat liknande organ, som här i landet biträder en försäkringsgivare från tredje land i dennes rörelse.
Ingripande och sanktioner
8 §
Finansinspektionen får i fråga om den verksamhet som en försäkringsgivare från tredjeland bedriver här i landet meddela de erinringar som inspektionen anser är nödvändiga.
Finansinspektionen ska förelägga försäkringsgivaren eller dennes företrädare att vidta rättelse om inspektionen finner att
1. avvikelse skett från denna lag eller någon annan författning som reglerar försäkringsgivarens näringsverksamhet,
2. de försäkringstekniska riktlinjerna och beräkningsunderlaget inte längre är tillfredsställande med hänsyn till omfattningen och beskaffenheten av försäkringsgivarens rörelse,
3. ett belopp som deponerats i bank eller kreditmarknadsföretag enligt 5 kap. 1-3 §§ minskats genom att värdehandlingarna sjunkit avsevärt i värde eller av annan anledning, eller
4. försäkringsgivarens företrädare eller, om företrädaren är en juridisk person, försäkringsgivarens ombud inte uppfyller de krav som anges i 4 kap. 5 § första stycket 3.
Lag (2015:714)
.
9 §
Finansinspektionen ska förelägga en försäkringsgivare från tredjeland att upprätta och för godkännande överlämna
1. en åtgärdsplan enligt 18 kap. 4 § försäkringsrörelselagen
(2010:2043) och föreskrifter som meddelats med stöd av dessa bestämmelser för att återställa en tillfredsställande finansiell ställning, om försäkringsgivarens kapitalbas understiger solvenskapitalkravet enligt 8 kap. 1-11 §§ samma lag, eller
2. en finansiell saneringsplan enligt 18 kap. 8 §
försäkringsrörelselagen och föreskrifter som meddelats med stöd av dessa bestämmelser för att skyndsamt återställa kapitalbasen, om den understiger minimikapitalkravet enligt 8 kap. 13-15 §§ samma lag.
Skyldigheten att upprätta åtgärdsplan eller finansiell saneringsplan enligt första stycket gäller inte om försäkringsgivaren beviljats undantag enligt 5 kap. 16 § och någon annan myndighet än Finansinspektionen har tillsyn över soliditeten. Om den utländska myndighet som kontrollerar försäkringsgivarens soliditet förbjuder försäkringsgivaren att helt eller delvis förfoga över sina tillgångar, ska på begäran av myndigheten, Finansinspektionen vidta samma åtgärder beträffande försäkringsgivarens tillgångar i Sverige. Finansinspektionen får besluta hur verksamheten ska drivas efter ett sådant beslut av den utländska myndigheten.
Lag (2015:714)
.
10 §
Har upphävts genom
lag (2013:454)
.
11 §
Finansinspektionen får förbjuda en försäkringsgivare från tredjeland att förfoga över sina tillgångar i Sverige eller begränsa dennes förfoganderätt över tillgångarna, om
1. försäkringsgivaren inte följer gällande bestämmelser om försäkringstekniska avsättningar,
2. företaget inte uppfyller solvenskapitalkravet och det föreligger särskilda omständigheter som ger anledning att befara att företagets finansiella ställning kommer att försämras ytterligare,
3. företaget inte uppfyller minimikapitalkravet, eller
4. det bedöms vara nödvändigt för att skydda de försäkrades intressen vid ett beslut om förverkande av försäkringsgivarens koncession.
Finansinspektionen får besluta hur verksamheten ska bedrivas efter ett sådant beslut som avses i första stycket.
Om försäkringsgivaren beviljats undantag enligt 5 kap. 16 §
och någon annan myndighet än Finansinspektionen har tillsyn över soliditeten, ska inspektionen underrätta den behöriga myndighet som kontrollerar försäkringsgivarens soliditet innan inspektionen vidtar åtgärder.
Om försäkringsgivaren driver verksamhet i ett annat land som tillhör EES eller har tillgångar placerade där, ska Finansinspektionen underrätta den behöriga myndigheten i det landet om beslut som fattats i enlighet med första stycket och, om det behövs, begära att den behöriga myndigheten i samarbete med inspektionen vidtar motsvarande åtgärder.
Lag (2015:714)
.
12 §
Om en företrädare för en försäkringsgivare från tredje land avsäger sig sitt uppdrag, om fullmakten återkallas eller om företrädaren av annan anledning inte kan utöva sitt uppdrag, skall Finansinspektionen förordna ett tillfälligt ombud att sköta sysslan tills försäkringsgivaren har utsett en ny företrädare som inspektionen har godkänt eller tills den ordinarie företrädaren åter kan utöva sitt uppdrag. Intill dess att förordnandet har kungjorts får försäkringstagare sätta in förfallna försäkringspremier hos Finansinspektionen med samma verkan som om de blivit inbetalda till försäkringsgivaren.
13 §
En koncession för en försäkringsgivare från tredje land kan förklaras förverkad om försäkringsgivaren
1. inte längre uppfyller kraven för koncession,
2. inte inom angiven tid har fullföljt en plan som har godkänts enligt 9 § första stycket 2 eller 3, eller
3. på annat sätt allvarligt åsidosätter gällande bestämmelser för verksamheten.
Om försäkringsgivaren medgetts undantag enligt 5 kap. 16 §
och försäkringsgivarens auktorisation förklarats förverkad av en utländsk myndighet som kontrollerar dennes soliditet, ska Finansinspektionen vidta de åtgärder som behövs. Om skälet till att auktorisationen förklarats förverkad är att försäkringsgivarens soliditet är otillräcklig, ska försäkringsgivarens koncession i Sverige genast förklaras förverkad.
Om försäkringsgivaren försatts i konkurs eller om beslut fattats om att bolaget ska träda i tvångslikvidation, ska försäkringsgivarens auktorisation förklaras förverkad.
Frågor om förverkande av koncession prövas av Finansinspektionen.
Lag (2013:454)
.
14 §
Finansinspektionen skall anmäla beslut om förverkande av koncession för en försäkringsgivare från tredje land till de behöriga myndigheterna i de länder i Europeiska ekonomiska samarbetsområdet där försäkringsgivaren bedriver verksamhet.
Inspektionen får i samband med detta begära att en sådan myndighet i samarbete med inspektionen vidtar de åtgärder som behövs för att skydda de försäkrades intressen.
7 kap. Avslutande av verksamheten
1 §
Om en försäkringsgivare från tredje land avser att upphöra med sin försäkringsrörelse i Sverige, ska försäkringsgivaren ansöka om återkallelse av koncessionen.
Sådan ansökan prövas av Finansinspektionen.
Lag (2013:454)
.
2 §
Om en försäkringsgivare från tredje land upphör att driva försäkringsrörelse i Sverige, skall försäkringsgivaren utfärda fullmakt för ett ombud att ta emot stämning för försäkringsgivaren och i övrigt företräda försäkringsgivaren i fråga om redan meddelade försäkringar.
Försäkringsgivaren skall anmäla ett ombud som avses i första stycket till Finansinspektionen för godkännande. Till ansökan skall fogas fullmakt för ombudet. Inspektionen får förordna ett tillfälligt ombud för tiden innan försäkringsgivaren lämnar in en sådan anmälan. Inspektionen skall genast införa kungörelse enligt 10 kap. 1 § 8 om godkännandet eller förordnandet. Till dess att en sådan kungörelse har införts får en försäkringstagare sätta in förfallna försäkringspremier hos inspektionen med samma verkan som om de har betalats till försäkringsgivaren.
3 §
När en försäkringsgivare från tredje land visar att de skulder som avses i 5 kap. 4 § har betalats eller försäkringsgivaren på annat sätt lagligen befriats från betalningsskyldigheten har försäkringsgivaren rätt att med Finansinspektionens samtycke få tillbaka de tillgångar som enligt 5 kap. 1-3 §§ har ställts som säkerhet.
Särskild administration
4 §
Om koncessionen för en försäkringsgivare från tredje land att meddela livförsäkring i Sverige förklaras förverkad, skall en särskild administration träda in för att ta till vara livförsäkringstagarnas rätt. Finansinspektionen skall förvalta administrationsboet.
Finansinspektionen skall genast för livförsäkringstagarnas räkning ta hand om samtliga tillgångar i vilka de har förmånsrätt enligt 4 a § förmånsrättslagen (1970:979). Härmed övergår alla försäkringsgivarens rättigheter och skyldigheter på grund av livförsäkringsavtalen på administrationsboet. Har livförsäkringarna återförsäkrats, gäller samma sak försäkringsgivarens rätttigheter och skyldigheter på grund av återförsäkringarna.
Så snart administrationen har inträtt skall Finansinspektionen låta värdera de omhändertagna tillgångarna. Inspektionen skall vidare låta beräkna det belopp som de försäkringstekniska avsättningarna för livförsäkring uppgår till.
Administrationsboet har fordringsrätt hos försäkringsgivaren för det belopp med vilket värdet av tillgångarna understiger de försäkringstekniska avsättningarna för livförsäkring, ökade med en tjugondel.
5 §
De försäkringar som enligt 4 § tagits över av administrationsboet ska om möjligt överlåtas till en eller flera försäkringsgivare med koncession för livförsäkring som är
1. ett svenskt försäkringsföretag, eller
2. en utländsk försäkringsgivare som har koncession i Sverige eller är auktoriserad i ett land inom Europeiska ekonomiska samarbetsområdet.
Lag (2010:2060)
.
6 §
Om Finansinspektionen anser att ett anbud om att ta över försäkringsbestånd bör antas, skall inspektionen kungöra anbudets innehåll enligt 10 kap. 1 § 9 och i övrigt på ett ändamålsenligt sätt. Kungörelsen skall innehålla föreläggande för försäkringstagarna att inom en bestämd tid, minst en månad efter kungörelsens utfärdande, hos inspektionen anmäla om de har något att invända mot anbudet. Även den som inte är försäkringstagare men som har förvärvat rätt på grund av en försäkring skall få möjlighet att framföra invändningar.
Om det i ett bestånd som skall överlåtas ingår åtaganden som skall fullgöras utomlands, skall Finansinspektionen innan anbudet antas ge de behöriga myndigheterna i det land där åtagandena skall fullgöras möjlighet att yttra sig.
Finansinspektionen får pröva anbudet när de behöriga myndigheterna yttrat sig eller, om de inte yttrat sig, tre månader från det att myndigheten mottog meddelandet.
7 §
Finansinspektionen ska anta ett anbud om övertagande av försäkringsbestånd om
1. den övertagande försäkringsgivaren har den kapitalbas som krävs sedan överlåtelsen beaktats och hänsyn tagits till sådant undantag som i ett enskilt fall kan ha beslutats i enlighet med 5 kap. 16 §, och
2. behörig myndighet i det land där åtagandet ska fullgöras, samtycker till överlåtelsen eller inte har yttrat sig.
Saknar den övertagande försäkringsgivaren koncession att driva verksamhet i Sverige, ska kapitalbasen intygas av behörig myndighet. Med behörig myndighet avses i detta fall den behöriga myndigheten i det EES-land som övervakar försäkringsgivarens soliditet.
Finansinspektionens beslut att anta ett anbud ska kungöras enligt 10 kap. 1 § 10. När ett sådant beslut kungörs, övergår ansvaret för det överlåtna försäkringsbeståndet på den övertagande försäkringsgivaren. Genom denna försäkringsgivares försorg ska samtliga försäkringstagare och de personer som förvärvat rätt på grund av en försäkring underrättas om överlåtelsen och de eventuella ändringar i villkoren som den medför. Finansinspektionen beslutar i enskilda fall på vilket sätt underrättelsen ska lämnas.
Om det i ett bestånd av försäkring som överlåtits ingår åtaganden som ska fullgöras i ett annat EES-land, ska Finansinspektionen offentliggöra den godkända överlåtelsen i det landet enligt bestämmelserna där. Om överlåtelsebeslutet offentliggörs på motsvarande sätt i det berörda landet, behöver inspektionen inte offentliggöra beslutet där.
Lag (2008:101)
.
8 §
Om Finansinspektionen inte överlåtit försäkringsbeståndet enligt 5 § inom ett år från det att administrationen trädde in, får tillgångarna säljas och medlen fördelas mellan försäkringstagarna.
9 §
Om det vid överlåtelse av försäkringarna enligt 5 § eller annars har uppstått ett överskott, skall detta i första hand användas till att betala kostnaden för administrationen samt till sådana avgifter som avses i 10 kap. 9 § och som inte betalats. Återstoden skall överlämnas till den försäkringsgivare vars försäkringar varit föremål för administrationen.
10 §
Av de livförsäkrings- och återbäringsbelopp som förfallit till betalning innan koncessionen för en försäkringsgivare från tredje land har förklarats förverkad, skall så mycket betalas ut som skulle ha betalats om koncessionen inte förklarats förverkad.
Av de livförsäkrings- eller återbäringsbelopp som förfaller till betalning under administrationstiden får innan administrationen avslutats endast så mycket betalas ut som Finansinspektionen anser att det är möjligt att betala ut utan att övriga livförsäkringstagares rätt försämras. Detta skall även tilllämpas i fråga om återköp av försäkringar eller belåning av försäkringsbrev hos försäkringsgivaren. Skulle det efteråt visa sig att ett för stort belopp har betalats ut, skall återbetalning inte ske.
Allmänna bestämmelser
11 §
Om en försäkringsgivare från tredjeland i annat fall än enligt 4 § första stycket upphör att driva livförsäkringsrörelse i Sverige, är försäkringsgivaren ändå skyldig att på det sätt som anges i 5 kap. 10 § redovisa tillgångar som motsvarar de försäkringstekniska avsättningarna för redan meddelade livförsäkringar. Ett ombud som har utsetts av försäkringsgivaren enligt 2 § är skyldig att fullgöra de uppgifter enligt 5 kap. 10 § och 6 kap. 3-4 och 6 §§, som förut har varit företrädarens skyldighet. Om inte tillgångar som motsvarar de försäkringstekniska avsättningarna redovisas eller om det av annat skäl finns anledning att anta att livförsäkringstagarnas rätt på grund av försäkringsavtalen äventyras, ska Finansinspektionen besluta om administration enligt 4 §. Om de tillgångar som avsatts till redovisning anses otillräckliga får dock beslut om administration inte meddelas, förrän Finansinspektionen har förelagt försäkringsgivaren att fylla bristen och denna inte täckts inom fyra veckor efter ett sådant föreläggande.
Om i ett sådant fall administration inträder, ska bestämmelserna i 4 § första stycket om upphörandet av försäkringsgivarens rätt att driva livförsäkringsrörelse här i landet i stället avse meddelandet av beslut om administration.
Lag (2015:714)
.
12 §
En försäkringsgivare från tredje land vars koncession återkallats eller förverkats får inte meddela nya försäkringar här i landet. Under administrationstiden får dock sådana nya livförsäkringar meddelas som har samband med tidigare ingångna försäkringsavtal.
Gemensamma bestämmelser för utländska försäkringsgivare och tjänstepensionsinstitut
8 kap. Marknadsföring m.m.
1 §
Företrädaren för en utländsk försäkringsgivare skall övervaka att försäkringsgivaren i sin verksamhet i Sverige iakttar god försäkringsstandard. I fråga om en försäkringssammanslutning skall försäkringsgivaren övervaka att verksamhet för att anskaffa försäkringar bedrivs i enlighet med en sådan standard.
Lag (1999:602)
.
1 a §
Information till försäkringstagare och dem som erbjuds  att teckna en försäkring ska vara anpassad efter försäkringens  art och tydligt visa försäkringens villkor och  värdeutveckling. Även andra ersättningsberättigade på grund av  försäkringar ska ges den information de behöver.
Regeringen eller den myndighet som regeringen bestämmer får  meddela föreskrifter om vilken information en  försäkringsgivare ska lämna till försäkringstagarna, andra  ersättningsberättigade på grund av försäkringarna och till dem  som erbjuds att teckna en försäkring hos försäkringsgivaren.
Lag (2020:396)
.
1 b §
De personer, vilkas pensioner tryggas av ett utländskt  tjänstepensionsinstitut, ska ges den information som behövs om  institutet och dess verksamhet samt om tjänstepensionerna och  de överenskommelser som ligger till grund för pensionerna.  Även de som erbjuds att ingå avtal om tjänstepension ska ges  sådan information.
Regeringen eller den myndighet som regeringen bestämmer får  meddela föreskrifter om vilken information som ett utländskt  tjänstepensionsinstitut ska lämna.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter om  hur information ska lämnas enligt första stycket.
Lag (2019:751)
.
2 §
En utländsk försäkringsgivare skall i alla meddelanden till allmänheten nämna sin organisationsform och sitt hemland.
Lag (1999:602)
.
3 §
Ett försäkringsbrev skall innehålla uppgifter både om de allmänna försäkringsvillkoren och om de särskilda villkor som gäller för den försäkring som avses i brevet.
4 §
En utländsk försäkringsgivare får inte förespegla framtida återbäring som saknar grund i försäkringsavtalet.
Lag (1999:602)
.
5 §
På begäran av den som i egenskap av försäkringsombud eller på liknande sätt biträtt en utländsk försäkringsgivare skall Finansinspektionen utfärda ett intyg över verksamhetens omfattning och innehåll, om intyget behövs för att den som biträtt försäkringsgivaren skall få driva liknande verksamhet i ett annat land som omfattas av avtalet om Europeiska ekonomiska samarbetsområdet. Försäkringsgivaren och den som begär intyg skall lämna inspektionen de upplysningar som behövs för att inspektionen skall kunna fullgöra denna skyldighet.
Lag (1999:602)
.
6 §
Utöver bestämmelserna i denna lag gäller för utländska  tjänstepensionsinstitut som bedriver försäkringsdistribution i  Sverige bestämmelserna i lagen (2018:1219) om försäkrings-
distribution. Vid tillämpningen av bestämmelserna i den lagen  ska det som sägs om försäkringsföretag avse utländska  tjänstepensionsinstitut.
Regeringen eller den myndighet som regeringen bestämmer får  meddela föreskrifter om vad utländska tjänstepensionsinstitut  ska iaktta vid tillämpning av första stycket.
Lag (2019:751)
.
9 kap. Överlåtelse av försäkringsbestånd
1 §
En utländsk försäkringsgivare (överlåtande  försäkringsgivare) som driver verksamhet enligt denna lag kan  helt eller delvis överlåta ett bestånd av försäkringar som hör  till verksamheten till en svensk eller utländsk  försäkringsgivare (övertagande försäkringsgivare) under de  förutsättningar som anges i detta kapitel.
Ett utländskt tjänstepensionsinstitut som driver verksamhet  enligt denna lag får helt eller delvis överlåta ett bestånd av  tjänstepensionsavtal under de förutsättningar som anges i 
9-17 §§.
Lag (2019:751)
.
Överlåtelse av försäkringsbestånd från EES-försäkringsgivare
2 §
När Finansinspektionen av en behörig myndighet i ett annat EES-land ges möjlighet att yttra sig över en fråga om tillstånd till en överlåtelse av ett bestånd av försäkringar, som meddelats i en verksamhet som drivits med stöd av denna lag, skall inspektionen lämna sitt samtycke om
1. försäkringstagarnas rätt inte försämras, och
2. den övertagande försäkringsgivaren har den kapitalbas som krävs sedan överlåtelsen beaktats.
Yttrandet enligt första stycket skall lämnas inom tre månader.
3 §
Finansinspektionen ska innan den yttrar sig ge de berörda försäkringstagarna och andra ersättningsberättigade på grund av försäkringar möjlighet att anmäla om de har något att invända mot överlåtelsen. Då ska vad som föreskrivs om offentliggörande i 14 kap. 9 § försäkringsrörelselagen
(2010:2043) gälla i tillämpliga delar. Om överlåtelsen har offentliggjorts på motsvarande sätt i Sverige av en behörig myndighet i den överlåtande försäkringsgivarens hemland, behöver inspektionen inte offentliggöra ansökan.
Lag (2015:714)
.
Överlåtelse av försäkringsbestånd från försäkringsgivare från tredje land
4 §
En försäkringsgivare från tredjeland får med Finans-
inspektionens tillstånd helt eller delvis överlåta sitt  försäkringsbestånd som avses i 1 § första stycket till en  annan försäkringsgivare. Överlåtelse får ske till
1. ett svenskt försäkringsföretag, eller
2. en utländsk försäkringsgivare som har koncession i Sverige  eller som är auktoriserad i ett land inom Europeiska  ekonomiska samarbetsområdet.
Lag (2019:751)
.
5 §
Ansökan om tillstånd till överlåtelse av försäkringsbestånd enligt 4 § ska göras av såväl den överlåtande försäkringsgivaren som den övertagande försäkringsgivaren. Det avtal som träffats om överlåtelsen ska lämnas in tillsammans med ansökningen. För ansökningen gäller 14 kap. 8 och 9 §§ försäkringsrörelselagen
(2010:2043).
Lag (2015:714)
.
6 §
Finansinspektionen skall innan tillstånd lämnas enligt 4 §
ge den behöriga myndigheten i det land där risker är belägna eller där åtaganden skall fullgöras möjlighet att yttra sig.
Finansinspektionen får pröva ansökan om tillstånd att verkställa överlåtelseavtalet sedan myndigheten yttrat sig eller, om den inte yttrat sig, tre månader efter det att den utländska myndigheten mottog meddelandet.
7 §
Tillstånd att verkställa överlåtelseavtal som avses i 4 §
skall ges om
1. försäkringstagarnas rätt inte försämras,
2. den övertagande försäkringsgivaren har den kapitalbas som krävs sedan överlåtelsen beaktats, varvid hänsyn tagits till undantag som kan ha medgivits i enlighet med 5 kap. 16 §, och
3. behörig myndighet i det land, där risker är belägna eller där åtaganden skall fullgöras, samtycker till överlåtelsen eller inte har yttrat sig.
Saknar den övertagande försäkringsgivaren koncession att driva försäkringsrörelse i Sverige, skall kapitalbasen intygas av en behörig myndighet. Med behörig myndighet avses i detta fall den behöriga myndigheten i det EES-land som övervakar försäkringsgivarens soliditet.
8 §
Sedan Finansinspektionen bifallit ansökan om tillstånd till överlåtelse av försäkringsbestånd enligt 5 §, ska inspektionen utan dröjsmål kungöra beslutet enligt 10 kap. 
1 § 12. När beslutet kungörs övergår ansvaret för det överlåtna försäkringsbeståndet på den övertagande försäkringsgivaren.
De försäkringstagare och andra ersättningsberättigade som berörs av överlåtelsen ska underrättas om den enligt 14 kap.
13 § försäkringsrörelselagen (2010:2043).
Om det i ett bestånd av försäkring som överlåtits ingår risker som är belägna i eller åtaganden som ska fullgöras i ett annat EES-land, ska Finansinspektionen offentliggöra den beslutade överlåtelsen i det landet enligt bestämmelserna där. Om överlåtelsebeslutet offentliggörs på motsvarande sätt i det berörda landet, behöver inspektionen inte offentliggöra beslutet där.
Lag (2015:714)
.
Överlåtelse från ett utländskt tjänstepensionsinstitut
9 §
Ett utländskt tjänstepensionsinstitut får med Finans-
inspektionens tillstånd verkställa ett avtal om att helt eller  delvis överlåta sitt bestånd av tjänstepensionsavtal till ett  svenskt tjänstepensionsföretag.
Lag (2019:751)
.
10 §
Ansökan om tillstånd att verkställa ett överlåtelseavtal  enligt 9 § ska göras av det övertagande företaget. Ansökan ska  innehålla
1. det skriftliga överlåtelseavtalet,
2. uppgifter om avtalsparternas namn, hemvist och det land  inom EES där respektive part är registrerad eller  auktoriserad,
3. en beskrivning av det bestånd av tjänstepensionsavtal som  ska överlåtas och det huvudsakliga innehållet i de  överenskommelser om pensionsförmåner som ligger till grund för  avtalen,
4. namn och hemvist för arbetsgivare eller egenföretagare som  erbjuder pensionsförmåner enligt de tjänstepensionsavtal som  ingår i det bestånd som ska överlåtas, eller som gör inbetal-
ningar till tjänstepensionsinstitutet,
5. dokumentation om att överlåtelsen har godkänts av den ar-
betsgivare eller egenföretagare som avses i 4 och en majoritet  av de personer som har eller kommer att ha rätt till  pensionsförmåner enligt tjänstepensionsavtalen eller den  överenskommelse som ligger till grund för dem, eller av en  majoritet av företrädare för dessa personer, och
6. uppgifter om vilket lands social- och arbetsmarknadslag-
stiftning som är tillämplig på de tjänstepensionsavtal som  ingår i överlåtelsen.
Lag (2019:751)
.
11 §
Finansinspektionen ska utan dröjsmål översända en ansökan  till den behöriga myndigheten i det överlåtande institutets  hemland för bedömning.
Lag (2019:751)
.
12 §
Tillstånd att verkställa ett överlåtelseavtal ska ges, om
1. all information enligt 10 § har lämnats,
2. den behöriga myndigheten i det överlåtande institutets  hemland har godkänt överlåtelsen,
3. de rättigheter som tillkommer försäkringstagarna, de  försäkrade och andra ersättningsberättigade hos det  övertagande företaget före och efter överlåtelsen är  tillräckligt skyddade,
4. det övertagande företaget har den kapitalbas som krävs  sedan överlåtelsen har beaktats,
5. det övertagande företagets organisation är ändamålsenlig  med hänsyn till överlåtelsen, och
6. den som deltar i ledningen av det övertagande företaget har  tillräcklig kompetens och erfarenhet och i övrigt är lämplig  för uppgiften med hänsyn till den föreslagna överlåtelsen.
Lag (2019:751)
.
13 §
Finansinspektionen får förelägga det övertagande  företaget att ge in den ytterligare utredning som är nödvändig  för att inspektionen ska kunna bedöma om de rättigheter som  tillkommer försäkringstagarna, de försäkrade och andra ersätt-
ningsberättigade hos det övertagande företaget är tillräckligt  skyddade.
Lag (2019:751)
.
14 §
Finansinspektionen ska meddela beslut med anledning av en  ansökan inom tre månader från det att ansökan togs emot.  Inspektionen ska därefter inom två veckor underrätta den  behöriga myndigheten i det överlåtande institutets hemland om  beslutet.
Lag (2019:751)
.
15 §
Om överlåtelsen leder till gränsöverskridande verksamhet  ska Finansinspektionen informera det övertagande företaget om  de regler för verksamheten som ska tillämpas på det överlåtna  beståndet. Informationen ska lämnas inom en vecka från det att  inspektionen tog emot den från den behöriga myndigheten i det  överlåtande institutets hemland.
Lag (2019:751)
.
16 §
I fråga om anmälan och registrering av tillståndsbeslutet  och om övergång av ansvaret för det överlåtna beståndet ska 
11 kap. 24 § lagen (2019:742) om tjänstepensionsföretag  tillämpas.
Lag (2019:751)
.
17 §
Om Finansinspektionen och den behöriga myndigheten i ett  utländskt tjänstepensionsinstituts hemland inte kan komma  överens om förfarandet eller innehållet i en åtgärd, får  inspektionen hänskjuta ärendet till Europeiska försäkrings-  och tjänstepensionsmyndigheten för medling i enlighet med  artikel 31.2 c i Europaparlamentets och rådets förordning (EU)  nr 1094/2010 av den 24 november 2010 om inrättande av en  europeisk tillsynsmyndighet (Europeiska försäkrings- och  tjänstepensionsmyndigheten), om ändring av beslut  nr 716/2009/EG och om upphävande av kommissionens beslut 
2009/79/EG.
Lag (2021:460)
.
10 kap. Särskilda bestämmelser
Kungörelse
1 §
Finansinspektionen ska i Post- och Inrikes Tidningar  kungöra
1. förordnande av ett ombud enligt 3 kap. 6 § fjärde stycket, 
8 § eller 6 kap. 12 §,
2. beslut om att förbjuda eller begränsa en utländsk  försäkringsgivares eller ett utländskt  tjänstepensionsinstituts rätt att förfoga över sina  tillgångar här i landet enligt 3 kap. 7 § första stycket, 9 §  första stycket eller 6 kap. 11 § första stycket,
3. koncession som beviljas en försäkringsgivare från  tredjeland enligt 4 kap. 5 § första stycket,
4. förlängning av koncession som beviljas en  försäkringsgivare från tredjeland enligt 4 kap. 6 §,
5. godkännande av en företrädare för en försäkringsgivare  från tredjeland enligt 4 kap. 5 § första stycket eller 8 §,
6. ändring av företagsnamn för en försäkringsgivare från  tredjeland enligt 6 kap. 3 § första stycket 5,
7. förverkande av koncession enligt 6 kap. 2 eller 13 § eller  återkallande av koncession enligt 7 kap. 1 § för en  försäkringsgivare från tredjeland,
8. godkännande eller förordnande av ett ombud enligt 7 kap. 
2 § andra stycket,
9. anbud om övertagande av ett försäkringsbestånd i ett  administrationsbo enligt 7 kap. 6 § första stycket,
10. beslut om antagande av anbud enligt 7 kap. 7 § första  stycket,
11. ansökan om tillstånd till överlåtelse av  försäkringsbestånd enligt 9 kap. 5 §, och
12. tillstånd till överlåtelse enligt 9 kap. 8 § första  stycket.
I 7 kap. 7 § fjärde stycket och 9 kap. 8 § andra stycket  finns bestämmelser om offentliggörande av vissa  överlåtelsebeslut i andra EES-länder.
Lag (2018:1673)
.
2 §
Det som enligt denna lag har kungjorts i Post- och Inrikes Tidningar skall anses ha kommit till tredje mans kännedom, om det inte av omständigheterna framgår att denne varken kände till eller borde ha känt till det som kungjorts. Innan sådant kungörande skett kan ett förhållande som enligt lagen skall kungöras inte lagligen åberopas mot annan än den som visas ha känt till det.
Otillåten försäkrings- eller tjänstepensionsverksamhet
3 §
Om det kan antas att någon driver en verksamhet som omfattas av denna lag, får Finansinspektionen förelägga denne att lämna de upplysningar om verksamheten som behövs till inspektionen för att den skall kunna bedöma om lagen är tillämplig.
Om Finansinspektionen finner att någon bedriver verksamhet enligt denna lag utan att förutsättningarna enligt 2 kap. 1 §
eller 1 a § eller 4 kap. 1 § är uppfyllda, skall inspektionen förelägga denne att inom bestämd tid ändra sin verksamhet enligt inspektionens anvisningar eller upphöra med verksamheten.
Ett föreläggande enligt denna paragraf får riktas såväl mot den utländska försäkringsgivaren eller det utländska tjänstepensionsinstitutet som mot den som här i landet, i syfte att förmå någon att teckna försäkring hos försäkringsgivaren eller ingå avtal om tjänstepension med tjänstepensionsinstitutet, är verksam för försäkringsgivarens eller tjänstepensionsinstitutets räkning. Inspektionen skall genast underrätta den behöriga myndigheten i försäkringsgivarens eller tjänstepensionsinstitutets hemland om föreläggandet.
Lag (2005:1123)
.
Överklagande av beslut
4 §
Finansinspektionens beslut enligt denna lag får  överklagas till allmän förvaltningsdomstol.
Prövningstillstånd krävs vid överklagande till  kammarrätten.
Lag (2018:806)
.
Förordnande om att ett beslut ska gälla omedelbart
4 a §
Finansinspektionen får bestämma att följande beslut ska  gälla omedelbart, nämligen beslut
1. att förbjuda en EES-försäkringsgivare eller ett utländskt  tjänstepensionsinstitut att fortsätta med sin marknadsföring  eller ingå nya försäkringsavtal eller avtal om tjänstepension,
2. att inskränka en EES-försäkringsgivares eller ett utländskt  tjänstepensionsinstituts rätt att förfoga över sina tillgångar  enligt 3 kap. 7 eller 9 §,
3. att inte lämna sitt samtycke till en överlåtelse av ett  försäkringsbestånd enligt 9 kap. 2 §,
4. att meddela föreläggande, eller
5. om hur verksamheten ska bedrivas enligt 6 kap. 11 § andra  stycket.
Lag (2021:460)
.
Förklaring att ärendet onödigt uppehålls
4 b §
Om beslut i ett ärende om tillstånd enligt 9 kap. 14 §  inte har meddelats inom tre månader från det att ansökan gavs  in, får sökanden begära förklaring av domstol att ärendet  onödigt uppehålls.
En sådan begäran ska göras hos allmän förvaltningsdomstol.  Prövningstillstånd krävs vid överklagande till kammarrätten.
Om rätten lämnar en förklaring att ärendet onödigt uppehålls  ska ansökan anses ha avslagits av Finansinspektionen om beslut  därefter inte har meddelats inom tre månader.
Lag (2019:751)
.
Vite och straff
5 §
Finansinspektionen kan förena ett föreläggande eller förbud enligt denna lag med vite. Har inspektionen förelagt vite skall den utländska försäkringsgivaren eller det utländska tjänstepensionsinstitutet genast skriftligen underrättas om detta.
Finansinspektionen kan vid vite förelägga företrädaren för en försäkringsgivare från tredje land att fullgöra sina skyldigheter enligt denna lag eller andra författningar att sända in behöriga redovisningshandlingar och revisionsberättelser. Följs inte ett sådant vitesföreläggande kan inspektionen döma ut vitet.
Lag (2005:1123)
.
6 §
Till böter eller fängelse i högst ett år döms den som uppsåtligen eller av oaktsamhet till Finansinspektionen meddelar oriktiga eller vilseledande uppgifter om sådana omständigheter som han är skyldig att lämna uppgift om enligt denna lag.
Allmänna bestämmelser
7 §
Om en handling eller utredning, som enligt denna lag skall lämnas till Finansinspektionen, är avfattad på ett främmande språk, skall på begäran en bestyrkt svensk översättning tillhandahållas.
8 §
Ett ombud, som enligt 3 kap. 6 § fjärde stycket eller 8 §, 6 kap. 12 § eller 7 kap. 2 § andra stycket förordnats av Finansinspektionen, har rätt att få ersättning av den utländska försäkringsgivaren med det belopp som bestäms av inspektionen.
9 §
Regeringen får föreskriva att en utländsk försäkringsgivare som enligt denna lag bedriver verksamhet från en sekundäretablering här i landet skall betala årliga avgifter till Finansinspektionen. Regeringen skall i så fall meddela närmare föreskrifter om hur avgiften skall beräknas.
Övergångsbestämmelser
1998:293
1. Denna lag träder i kraft den 1 juli 1998.
2. Genom den nya lagen upphävs lagen (1950:272) om rätt för utländska försäkringsföretag att driva försäkringsrörelse i Sverige och lagen (1993:1302) om EES-försäkringsgivares verksamhet i Sverige.
3. En utländsk försäkringsgivare som är verksam i Sverige när denna lag träder i kraft har rätt att bedriva försäkringsrörelse i Sverige enligt den koncession som beviljats med stöd av lagen (1950:272) om rätt för utländska försäkringsföretag att driva försäkringsrörelse i Sverige eller enligt den rätt som erhållits med stöd av lagen (1993:1302) om EES-försäkringsgivares verksamhet i Sverige.
4. De tillstånd och dispenser som har medgetts enligt lagen
(1950:272) om rätt för utländska försäkringsföretag att driva försäkringsrörelse i Sverige eller enligt lagen (1993:1302) om EES-försäkringsgivares verksamhet i Sverige skall efter ikraftträdandet av den nya lagen avse motsvarande bestämmelser i den lagen.
5. Beslut som har meddelats enligt äldre bestämmelser skall överklagas enligt de bestämmelserna.
6. För sådan livränta eller sjukränta som enligt 1 kap. 6 §
tillhör annan försäkring än livförsäkring och som har meddelats före ikraftträdandet av 5 kap. 6 § andra stycket, gäller i tillämpliga delar 11 § lagen (1950:272) om rätt för utländska försäkringsföretag att driva försäkringsrörelse i Sverige i dess lydelse enligt SFS 1982:1083.
1999:226
1. Denna lag träder i kraft den 1 maj 1999.
2. Beträffande ansökningar som vid utgången av april månad 1999 har kommit in till regeringen eller, i förekommande fall, Finansinspektionen skall frågan, huruvida det är regeringen eller Finansinspektionen som skall pröva ansökningen, avgöras enligt äldre bestämmelser.
3. Beslut som har meddelats före ikraftträdandet skall överklagas enligt äldre bestämmelser. Detsamma gäller beslut i ärenden efter sådan ansökan som avses under 2.
2003:511
1. Denna lag träder i kraft den 1 januari 2004.
2. En försäkringsgivare från tredje land som beviljats koncession före den 20 mars 2002 får till den 20 mars 2007 tillämpa äldre bestämmelser i 5 kap. 13 och 14 §§, varvid de äldre bestämmelser i försäkringsrörelselagen som det där hänvisas till skall tillämpas. En sådan försäkringsgivare som vid sistnämnda tidpunkt inte har uppnått föreskriven solvensmarginal får fortsätta att tillämpa dessa äldre bestämmelser längst till den 20 mars 2009, under förutsättning att försäkringsgivaren upprättar och till Finansinspektionen för godkännande överlämnar en plan med de åtgärder som skall vidtas för att uppnå detta krav.
2005:1054
1. Denna lag träder i kraft den 2 januari 2006.
2. Har beslut om utmätning eller konkurs fattats före ikraftträdandet, gäller 5 kap. 11 § i paragrafens äldre lydelse.
2005:1123
1. Denna lag träder i kraft den 1 januari 2006.
2. En EES-försäkringsgivare som är verksam i Sverige när denna lag träder i kraft har rätt att utan tillämpning av de nya bestämmelserna i 2 kap. 1 § fortsätta den verksamheten här.
2008:101
1. Denna lag träder i kraft den 1 april 2008.
2. En försäkringsgivare från tredje land som vid tidpunkten för lagens ikraftträdande driver återförsäkringsrörelse som omfattas av lagen, får fortsätta att driva verksamheten till och med den 1 oktober 2008 eller, om ansökan om koncession inkommit till Finansinspektionen senast vid den tidpunkten, till dess ansökan har prövats slutligt utan att någon koncession har meddelats.
2009:355
1. Denna lag träder i kraft den 1 juli 2009.
2. I fråga om ansökningar om koncession enligt 4 kap. 1 § som har kommit in till Finansinspektionen före lagens ikraftträdande ska äldre bestämmelser gälla. Hänvisningen i 4 kap. 5 § första stycket 2 till 1 kap. 9 a § första stycket försäkringsrörelselagen (1982:713) ska då avse den bestämmelsens lydelse före den 1 juli 2009.
2013:98
1. Denna lag träder i kraft den 1 juli 2013.
2. Äldre föreskrifter gäller för beslut som har meddelats före ikraftträdandet.
2013:454
1. Denna lag träder i kraft den 15 juli 2013.
2. Äldre bestämmelser gäller för ärenden som har kommit in till Finansinspektionen före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.