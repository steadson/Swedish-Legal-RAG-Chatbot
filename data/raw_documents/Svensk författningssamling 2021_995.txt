Title: Förordning (2021:995) om länsstyrelsernas regionala arbete mot mäns våld mot kvinnor
SFS Number: Svensk författningssamling 2021:995
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021995-om-lansstyrelsernas_sfs-2021-995/
Source Link: http://rkrattsbaser.gov.se/sfst?bet=2021:995
Amendment Register Link: http://rkrattsbaser.gov.se/sfsr?bet=2021:995
Ministry/Authority: Arbetsmarknadsdepartementet JÄM
Issued: 2021-11-03
Metadata: {"Utfärdad": "2021-11-03", "Ändrad": "t.o.m. SFS 2025:839"}

==================================================

Förordning (2021:995) om länsstyrelsernas regionala arbete mot mäns våld mot kvinnor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:995
Departement/myndighet
:   
Arbetsmarknadsdepartementet JÄM
Utfärdad
:   
2021-11-03
Ändrad
:   
t.o.m. SFS 2025:839
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om  länsstyrelsernas regionala arbete med att förebygga och  bekämpa mäns våld mot kvinnor, våld i nära relationer,  sexuellt våld, hedersrelaterat våld och förtryck samt  prostitution och människohandel.
Förordningen är meddelad med stöd av 8 kap. 7 §  regeringsformen.
2 §
Vid varje länsstyrelse ska det finnas en särskild  samordningsfunktion för frågor om mäns våld mot kvinnor, våld  i nära relationer, sexuellt våld, hedersrelaterat våld och  förtryck samt prostitution och människohandel.
3 §
/Upphör att gälla U:2026-01-01/
Länsstyrelserna ska genom samordningsfunktionen stödja och  bidra till
1. framtagandet och genomförandet av regionala  sektorsövergripande strategier och handlingsplaner,
2. införandet av effektiva metoder, arbetssätt och  kunskapsstöd i regionala och lokala verksamheter,
3. samarbetet på lokal, regional och nationell nivå, och
4. utbildning och kompetensutveckling i länet.
3 §
/Träder i kraft I:2026-01-01/
Länsstyrelserna ska genom samordningsfunktionen stödja och  bidra till
1. framtagandet och genomförandet av regionala  sektorsövergripande strategier och handlingsplaner,
2. införandet av effektiva metoder, arbetssätt och  kunskapsstöd i regionala och lokala verksamheter,
3. samarbetet på lokal, regional och nationell nivå,
4. utbildning och kompetensutveckling i länet, och
5. utveckling av regionala resurscentrum mot hedersrelaterat  våld och förtryck. Förordning (2025:839).
4 §
Länsstyrelserna ska i sitt arbete samverka med kommuner  och regioner samt andra berörda myndigheter och aktörer.  Arbetet ska vara kunskapsbaserat och samordnat med den  verksamhet som bedrivs vid myndigheter på nationell nivå.
5 §
Länsstyrelserna ska årligen senast den 1 mars lämna en  redovisning till Jämställdhetsmyndigheten, med kopia till  Regeringskansliet (Arbetsmarknadsdepartementet), av det arbete  som samordningsfunktionen har utfört inom respektive län. I  rapporten ska länsstyrelserna särskilt redovisa en bedömning  av vilka resultat och effekter som har uppnåtts, en analys av  utvecklingen av arbetet i länet samt regionala och lokala  behov av stöd på området.
Länsstyrelsen ska samråda med Jämställdhetsmyndigheten om  vilken redovisning som behövs.
Övergångsbestämmelser
2021:995
1. Denna förordning träder i kraft den 1 januari 2022.
2. Redovisningen enligt 5 § första stycket ska första gången  lämnas senast den 1 mars 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.