Title: Förordning (1993:1270) om förande av samfällighetsföreningsregister
SFS Number: Svensk författningssamling 1993:1270
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19931270-om-forande-av_sfs-1993-1270/
Source Link: http://rkrattsbaser.gov.se/sfst?bet=1993:1270
Amendment Register Link: http://rkrattsbaser.gov.se/sfsr?bet=1993:1270
Ministry/Authority: Landsbygds- och infrastrukturdepartementet SPN
Issued: 1993-11-18
Metadata: {"Utfärdad": "1993-11-18", "Ändrad": "t.o.m. SFS 2020:505"}

==================================================

Förordning (1993:1270) om förande av samfällighetsföreningsregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1270
Departement/myndighet
:   
Landsbygds- och infrastrukturdepartementet SPN
Utfärdad
:   
1993-11-18
Ändrad
:   
t.o.m. SFS 2020:505
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Samfällighetsföreningsregister enligt 25 § lagen (1973:1150) om förvaltning av samfälligheter förs genom automatisk databehandling.
Även de förteckningar som förs över vägföreningar och vägsamfälligheter enligt lagen (1939:608) om enskilda vägar eller över samfälligheter som bildats med stöd av lagen (1966:700) om vissa gemensamhetsanläggningar skall föras som register genom automatisk databehandling. Uppgifts- och avgiftsskyldighet i dessa fall omfattas i denna förordning endast av 5 och 13 §§.
Varje register skall föras för sig. Förordning (1995:1456).
2 §
Lantmäteriet är den registeransvariga myndigheten.
Förordning (2008:696).
Registerändamål
3 §
De register som avses i 1 § får användas för att samla in, lagra och bearbeta uppgifter för handläggningen av registreringsärenden samt för att tillhandahålla uppgifter till myndigheter och till allmänheten om registrerade föreningar och samfälligheter. Förordning (2008:696).
Redovisningsenhet
4 §
Varje förening eller samfällighet i de register som anges i 1 §
utgör en redovisningsenhet.
Även en förening eller en samfällighet som inte längre består utgör en redovisningsenhet. Personuppgifter skall tas bort ur registret sedan en berörd persons befattning i föreningen eller samfälligheten upphört och sedan anspråk inte längre kan riktas mot denna person med anledning av uppdraget.
Registerinnehåll
5 §
För varje samfällighetsförening ska registret innehålla  följande uppgifter. I fråga om personuppgifter får registret  endast innehålla det som anges i 7 och 8 i denna paragraf och  i 5 a §.
Registrets innehåll 			Följande uppgifter ska
					redovisas
 					(anges här med x)
bestående 	avregistrerad
 					enhet 		enhet
1. föreningens organisationsnummer	x		x
2. föreningens företagsnamn		x		x
3. den gemensamhetsanläggning,  samfällighet eller rättighet som  föreningen förvaltar 
(förvaltningsobjekt)			x
4. ändamålet med föreningens  verksamhet (förvaltningsobjektets  ändamål)				x
5. den ort där styrelsen har sitt  säte (kommun)				x		x
6. föreningens postadress		x
7. styrelseledamöterna med namn,  postadress och personnummer eller  något annat identifieringsnummer,  om personnummer saknas			x
8. de uppgifter som anges i 7 om  styrelsesuppleanter och firmatecknare,  om sådana har utsetts, och om  sysslomän, om sådana har förordnats   av länsstyrelsen			x
9. föreningens räkenskapsår 
(räkenskapsperiod)			x
	
10. datum för registrering eller  avregistrering av föreningen		x		x
11. hänvisning till en annan  förening om föreningen genom fusion  gått upp i en annan förening eller  ombildats						x
12. hänvisning till en annan  registermyndighet om föreningen  flyttats över till ett annat län			x
13. föreningens status (bestående  eller avregistrerad)			x		x
14. övriga uppgifter av betydelse  om föreningen som inte registrerats  på något annat ställe			x		x Förordning (2020:505).
5 a §
Föreningens e-postadress och telefonnummer ska antecknas  i registret, om föreningen begär det. Förordning (2020:505).
Ansökningar och anmälningar
6 §
En ansökan om registrering av en samfällighetsförening och  en anmälan om ändring av registrerade uppgifter ska vara  skriftlig och undertecknas av en styrelseledamot eller  firmatecknare.
Undertecknandet får också göras av den som har hållit i ett  sammanträde för bildande av föreningen enligt 20 § andra  stycket andra meningen eller 20 a § andra stycket lagen 
(1973:1150) om förvaltning av samfälligheter.
En ansökan och en anmälan om registrering får undertecknas med  en elektronisk underskrift. Förordning (2020:505).
6 a §
En ansökan och en anmälan om registrering ska innehålla  en försäkran på heder och samvete
1. att den som har utsetts till styrelseledamot,  styrelsesuppleant eller firmatecknare inte har förvaltare  enligt 11 kap. 7 § föräldrabalken,
2. att uppgifterna i anmälan om vilka personer som har utsetts  till styrelseledamot, styrelsesuppleant eller firmatecknare  stämmer överens med de beslut som föreningen har fattat, och
3. att den som har utsetts till styrelseledamot,  styrelsesuppleant eller firmatecknare har åtagit sig  uppdraget. Förordning (2020:505).
6 b §
När en registrering av en samfällighetsförening beviljas  eller en ändring av föreningens stadgar registreras, ska ett  bevis om registreringen skickas till föreningen.
Förordning (2020:505).
Överflyttning, fusion och upplösning av förening
7 §
Om en samfällighetsförening har beslutat att styrelsens säte ska flyttas till ett annat län, ska föreningen, sedan beslutet registrerats, avregistreras i den del av registret där föreningen dittills varit registrerad och i stället registreras i den del av registret som avser det län där föreningens styrelse enligt beslutet kommer ha sitt säte.
Förordning (2008:696).
8 §
En samfällighetsförening som genom fusion uppgått i en annan förening avregistreras sedan fusionsavtalet registrerats.
Motsvarande bestämmelser gäller en förening eller en samfällighet som har upplösts.
Underrättelser från registermyndigheten
9 §
Lantmäteriet ska underrätta Skatteverket om  nyregistreringar, avregistreringar och adressändringar i  samfällighetsföreningsregistret.
En underrättelse till Skatteverket ska innehålla uppgift om
1. föreningens organisationsnummer,
2. föreningens företagsnamn,
3. föreningens säte,
4. föreningens adress, och
5. datum för registrering eller avregistrering.
Motsvarande underrättelse ska lämnas till Skatteverket om  vägföreningar och vägsamfälligheter som bildats enligt lagen 
(1939:608) om enskilda vägar eller samfälligheter som bildats  med stöd av lagen (1966:700) om vissa  gemensamhetsanläggningar och som tilldelats  organisationsnummer, om registret innehåller sådana  uppgifter. Förordning (2018:1816).
Avgifter
10 §
Avgift skall tas ut när en samfällighetsförening
1. ansöker om registrering,
2. anmäler ändring i stadgarna.
11 §
För avgiftens storlek m.m. gäller bestämmelserna i 
10-14 §§ avgiftsförordningen (1992:191), och då tillämpas  avgiftsklass 5 för ärenden enligt 10 § 1 och avgiftsklass 2  för ärenden enligt 10 § 2.
Avgift ska inte tas ut för registrering, som sker efter en  anmälan om enbart adressändring eller efter en anmälan från  en myndighet eller som vidtas enligt 3 kap. 22 § lagen 
(2018:1653) om företagsnamn.
Avgift ska tas ut enligt 10 § 2 för registrering av en  samfällighetsförening som bildats enligt 19 § lagen 
(1973:1151) om införande av anläggningslagen (1973:1149) och  lagen (1973:1150) om förvaltning av samfälligheter.
Förordning (2018:1816).
12 §
Återkallas en ansökan eller anmälan om registrering innan beslut meddelats, återbetalas avgiften på begäran av sökanden.
13 §
För registerutdrag får avgift tas ut enligt  bestämmelserna i 20-24 §§ avgiftsförordningen (1992:191),  varvid avgiftsklass A tillämpas. För utdrag som expedieras i  registreringsärende får ingen avgift tas.
Förordning (2018:382).
Övriga bestämmelser
14 §
Lantmäteriet får sälja de personuppgifter som enligt 5 §
har lämnats för införande i de register som avses i 1 §.
Uppgifterna får lämnas ut via terminal.
Om den registrerade har anmält till Lantmäteriet att uppgifterna inte får användas för direktreklam, får uppgifterna inte säljas för sådant ändamål. Förordning (2008:696).
15 §
Lantmäteriet får meddela ytterligare föreskrifter för verkställigheten av denna förordning. Förordning (2008:696).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.