Title: Förordning (2010:1122) om statlig ersättning för insatser för vissa utlänningar
SFS Number: Svensk författningssamling 2010:1122
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101122-om-statlig-ersattning-for_sfs-2010-1122/
Source Link: http://rkrattsbaser.gov.se/sfst?bet=2010:1122
Amendment Register Link: http://rkrattsbaser.gov.se/sfsr?bet=2010:1122
Ministry/Authority: Arbetsmarknadsdepartementet IU
Issued: 2010-09-10
Metadata: {"Utfärdad": "2010-09-10", "Ändrad": "t.o.m. SFS 2025:492"}

==================================================

Förordning (2010:1122) om statlig ersättning för insatser för vissa utlänningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1122
Departement/myndighet
:   
Arbetsmarknadsdepartementet IU
Utfärdad
:   
2010-09-10
Ändrad
:   
t.o.m. SFS 2025:492
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om statlig  ersättning till kommuner, regioner och kommunalförbund för  mottagande av och insatser för vissa utlänningar.
Förordning (2019:1079).
2 §
Med prisbasbelopp avses i denna förordning prisbasbeloppet  enligt 2 kap. 6 och 7 §§ socialförsäkringsbalken.
Förordning (2024:187).
3 §
En kommun som har tagit emot skyddsbehövande eller vissa  andra utlänningar för bosättning har rätt till
- schablonersättning enligt 10-14 §§,
- schablonersättning för vissa initiala kostnader för  mottagandet enligt 15-17 §§,
- ersättning för ekonomiskt bistånd, stöd och service samt  hälso- och sjukvård enligt 18-27 §§, och
- ersättning för mottagandet av ensamkommande barn och unga  enligt 28-31 a §§.
Ersättning för mottagandet av ensamkommande barn och unga  enligt 29-29 b och 30-30 b §§ ska dock lämnas till den kommun  som i enlighet med 29 kap. 2 § socialtjänstlagen (2025:400)  behåller ansvaret för insatser till en enskild som till följd  av ett beslut av kommunen vistas i en annan kommun.
Förordning (2025:492).
3 a §
Har upphävts genom förordning (2015:883).
4 §
Regioner har rätt till ersättning enligt 33-35 §§ för  vissa hälso- och sjukvårdskostnader för skyddsbehövande och  vissa andra utlänningar. Förordning (2019:1079).
5 §
Ersättning enligt 3 och 4 §§ lämnas för utlänningar som  har ett uppehållstillstånd som kan ligga till grund för  folkbokföring, om det har beviljats enligt
- 5 kap. 1, 2, 4, 6 eller 11 § utlänningslagen (2005:716),
- 12 kap. 18 § utlänningslagen,
- 21 eller 22 kap. utlänningslagen,
- någon av 16 c-16 i §§ lagen (2016:752) om tillfälliga  begränsningar av möjligheten att få uppehållstillstånd i  Sverige, eller
- någon av 1-4 §§ lagen (2017:353) om uppehållstillstånd för  studerande på gymnasial nivå. Förordning (2021:799).
Förordning (2021:799).
5 a §
Ersättning enligt 3 och 4 §§ lämnas för utlänningar som  har ett uppehållstillstånd som kan ligga till grund för  folkbokföring på grund av anknytning till en person som har  beviljats uppehållstillstånd med stöd av någon av de  bestämmelser som anges i 5 §.
Ersättning enligt 3 och 4 §§ lämnas även för en utlänning som  är ett ogift barn och som har ett uppehållstillstånd som kan  ligga till grund för folkbokföring på grund av anknytning  till en person som i sin tur har beviljats uppehållstillstånd  enligt 5 kap. 3 § första stycket 4 utlänningslagen (2005:716)  på grund av anknytning till en person som avses i 5 §.
Ersättning enligt första eller andra stycket lämnas under  förutsättning att
1. utlänningen har ansökt om uppehållstillstånd inom sex år  från det att den person som utlänningen har anknytning till  först togs emot i en kommun, och
2. den person som utlänningen har anknytning till inte var  svensk medborgare vid tidpunkten för utlänningens ansökan om  uppehållstillstånd. Förordning (2017:487).
5 b §
Ersättning enligt 3 och 4 §§ lämnas även för  utlänningar som har haft ett uppehållstillstånd som avses i 5  eller 5 a § och som inom giltighetstiden för det  uppehållstillståndet har ansökt om ett nytt eller fortsatt  tillstånd som avses i 5 eller 5 a §. Om ansökan avslås lämnas  ersättning fram tills beslutet har fått laga kraft.  Förordning (2017:487).
6 §
För utlänningar som har varit registrerade vid en  mottagningsenhet hos Migrationsverket eller som har beviljats  uppehållstillstånd enligt 5 kap. 2 § utlänningslagen 
(2005:716) ska tidpunkten då utlänningen först togs emot i en  kommun anses vara den dag då han eller hon faktiskt togs emot  i kommunen. För övriga utlänningar som omfattas av 5-5 b §§  ska tidpunkten då utlänningen först togs emot i en kommun  anses vara då han eller hon folkbokfördes i kommunen enligt  uppgift i folkbokföringsdatabasen enligt lagen (2001:182) om  behandling av personuppgifter i Skatteverkets  folkbokföringsverksamhet. Förordning (2017:487).
7 §
Ersättning lämnas också, i mån av tillgång på medel,
- för vissa särskilda kostnader enligt 32 §,
- för extraordinära kostnader för vårdinsatser enligt 36 §,
- för insatser för att skapa beredskap och  mottagningskapacitet och för att utveckla samverkan enligt 
37 §, och
- för att stärka och utveckla verksamhet med flyktingguider  och familjekontakter enligt 37 a §. Förordning (2016:42).
Beslut och utbetalning
8 §
Länsstyrelserna prövar frågor om och betalar ut ersättning enligt 37 §.
Länsstyrelsen i Jönköpings län prövar frågor om och betalar ut ersättning enligt 37 a och 37 b §§.
Migrationsverket prövar frågor om och betalar ut ersättning enligt denna förordning i övrigt. Förordning (2014:367).
9 §
Har upphävts genom förordning (2019:1311).
Schablonersättning
10 §
/Upphör att gälla U:2026-01-01/
Schablonersättning till en kommun avser kostnader för
1. mottagande och praktisk hjälp i samband med bosättning,
2. särskilda introduktionsinsatser inom skola, förskola,  fritidshem och sådan pedagogisk verksamhet som avses i 25 kap.  skollagen (2010:800),
3. kommunal vuxenutbildning i svenska för invandrare eller  motsvarande utbildning för den som har rätt att delta i sådan  utbildning enligt skollagen,
4. sådan kommunal vuxenutbildning som särskilt anpassats för  utlänningar som omfattas av 14 § förordningen (2017:820) om  etableringsinsatser för vissa nyanlända invandrare,
5. samhällsorientering,
6. tolkning, och
7. andra insatser för att underlätta etablering i samhället.
För personer som inte har fyllt 66 år ingår även viss  ersättning för kostnader för ekonomiskt bistånd och för  administration av ärenden om sådant bistånd i  schablonersättningen. Förordning (2022:1456).
10 §
/Träder i kraft I:2026-01-01/
Schablonersättning till en kommun avser kostnader för
1. mottagande och praktisk hjälp i samband med bosättning,
2. särskilda introduktionsinsatser inom skola, förskola,  fritidshem och sådan pedagogisk verksamhet som avses i 25 kap.  skollagen (2010:800),
3. kommunal vuxenutbildning i svenska för invandrare eller  motsvarande utbildning för den som har rätt att delta i sådan  utbildning enligt skollagen,
4. sådan kommunal vuxenutbildning som särskilt anpassats för  utlänningar som omfattas av 14 § förordningen (2017:820) om  etableringsinsatser för vissa nyanlända invandrare,
5. samhällsorientering,
6. tolkning, och
7. andra insatser för att underlätta etablering i samhället.
För personer som inte har uppnått riktåldern för pension ingår  även viss ersättning för kostnader för ekonomiskt bistånd och  för administration av ärenden om sådant bistånd i  schablonersättningen. Förordning (2022:1457).
11 §
/Upphör att gälla U:2026-01-01/
Schablonersättning för personer som har tagits emot i en  kommun ska vara
- 165 000 kronor för en person som inte har fyllt 66 år, och
- 92 600 kronor för en person som har fyllt 66 år.
Schablonersättningen ska beräknas utifrån utlänningens ålder  vid utgången av månaden innan ersättningen betalas ut.
Förordning (2022:1830).
11 §
/Träder i kraft I:2026-01-01/
Schablonersättning för personer som har tagits emot i en  kommun ska vara
- 165 000 kronor för en person som inte har uppnått riktåldern  för pension, och
- 92 600 kronor för en person som har uppnått riktåldern för  pension.
Schablonersättningen ska beräknas utifrån utlänningens ålder  vid utgången av månaden innan ersättningen betalas ut.
Förordning (2022:1831).
11 a §
Har upphävts genom förordning (2019:1311).
12 §
Den kommun som först tar emot en utlänning har rätt till 10 procent av en schablonersättning. Beloppet ska betalas ut vid utgången av månaden efter den månad då utlänningen togs emot i kommunen.
Den kommun i vilken utlänningen är folkbokförd vid utgången av andra månaden efter den månad då utlänningen först togs emot i en kommun, har rätt till 20 procent av schablonersättningen.
Beloppet ska betalas ut vid utgången av månaden därefter.
Resterande delen av schablonersättningen betalas ut för perioder som omfattar tre kalendermånader (ersättningsperiod).
Utbetalning med 10 procent av schablonersättningen ska göras månaden efter utgången av varje ersättningsperiod. Rätt till ersättning har den kommun där utlänningen är folkbokförd vid utgången av perioden.
Utbetalning får göras efter den tidpunkt som anges i första, andra eller tredje styckena om det finns särskilda skäl.
Förordning (2012:998).
13 §
Om utlänningen flyttar till en ny kommun före utgången av andra månaden efter den månad då han eller hon först togs emot i en kommun och är folkbokförd där vid utgången av andra månaden, har den nya kommunen rätt till ersättning motsvarande 10 procent av schablonersättningen som extra ersättning.
Ersättningen enligt första stycket ska betalas ut samtidigt som ersättning enligt 12 § andra stycket.
14 §
Om utlänningen flyttar till en ny kommun under en ersättningsperiod och är folkbokförd där vid utgången av perioden, har denna kommun rätt till ersättning motsvarande 10 procent av schablonersättningen som extra ersättning.
Detta gäller under förutsättning att flytten äger rum inom 18 kalendermånader från det första mottagandet.
Ersättningen enligt första stycket ska betalas ut månaden efter utgången av den ersättningsperiod under vilken utlänningen flyttat.
14 a §
Har upphävts genom förordning (2015:883).
14 b §
Har upphävts genom förordning (2015:883).
14 c §
Har upphävts genom förordning (2015:883).
14 d §
Har upphävts genom förordning (2015:883).
Schablonersättning för vissa initiala kostnader för  mottagandet
15 §
För en utlänning som omfattas av 5-5 b §§ har den kommun  som först tog emot utlänningen rätt till schablonersättning  för vissa initiala kostnader för mottagandet. Ersättningen ska  betalas ut vid utgången av månaden efter den månad då  utlänningen togs emot i kommunen. Utbetalning får göras senare  om det finns särskilda skäl.
Ersättningens storlek ska beräknas utifrån utlänningens ålder  vid utgången av månaden innan ersättningen betalas ut.  Beloppet ska avrundas till hela krontal. Förordning (2024:187).
16 §
Schablonersättning lämnas för följande kostnader för en  utlänning som kommunen tar emot efter anvisning och som  omfattas av 11 § förordningen (2016:39) om mottagande av vissa  nyanlända invandrare för bosättning:
- initiala kostnader för ekonomiskt bistånd till personer som  inte har fyllt 66 år,
- hyreskostnader för bostäder som kommunen håller tillgängliga  för bosättning, och
- särskilda kostnader för mottagandet av utlänningar som har  beviljats uppehållstillstånd enligt 5 kap. 2 §  utlänningslagen.
Ersättningen ska vara
- 17,45 procent av prisbasbeloppet för en person under 20 år,
- 34,90 procent av prisbasbeloppet för en person som har fyllt 
20 men inte 66 år, och
- 21,82 procent av prisbasbeloppet för en person som har fyllt 
66 år. Förordning (2024:397).
16 §
/Träder i kraft I:2026-01-01/
Schablonersättning lämnas för följande kostnader för en  utlänning som kommunen tar emot efter anvisning och som  omfattas av 11 § förordningen (2016:39) om mottagande av vissa  nyanlända invandrare för bosättning:
- initiala kostnader för ekonomiskt bistånd till personer som  inte har uppnått riktåldern för pension,
- hyreskostnader för bostäder som kommunen håller tillgängliga  för bosättning, och
- särskilda kostnader för mottagandet av utlänningar som har  beviljats uppehållstillstånd enligt 5 kap. 2 §  utlänningslagen.
Ersättningen ska vara
- 17,45 procent av prisbasbeloppet för en person under 20 år,
- 34,90 procent av prisbasbeloppet för en person som har fyllt 
20 år men inte har uppnått riktåldern för pension, och
- 21,82 procent av prisbasbeloppet för en person som har  uppnått riktåldern för pension. Förordning (2024:398).
17 §
/Upphör att gälla U:2026-01-01/
För övriga utlänningar som omfattas av 5 och 5 a §§  lämnas schablonersättning för initiala kostnader för  ekonomiskt bistånd.
Ersättningen ska vara
- 5,24 procent av prisbasbeloppet för en person under 20 år,  och
- 6,98 procent av prisbasbeloppet för en person som har fyllt 
20 men inte 66 år. Förordning (2024:187).
17 §
/Träder i kraft I:2026-01-01/
För övriga utlänningar som omfattas av 5 och 5 a §§  lämnas schablonersättning för initiala kostnader för  ekonomiskt bistånd.
Ersättningen ska vara
- 5,24 procent av prisbasbeloppet för en person under 20 år,  och
- 6,98 procent av prisbasbeloppet för en person som har fyllt 
20 år men inte har uppnått riktåldern för pension.
Förordning (2024:188).
Ersättning till kommuner för ekonomiskt bistånd, stöd och service samt hälso- och sjukvård
18 §
För utlänningar som omfattas av 5-5 b §§ har en kommun  enligt 19-27 §§ rätt till ersättning för vissa kostnader för
- ekonomiskt bistånd enligt 12 kap. 1 § socialtjänstlagen 
(2025:400),
- insatser i boendet och för särskilda boendeformer enligt  socialtjänstlagen,
- insatser enligt lagen (1993:387) om stöd och service till  vissa funktionshindrade,
- assistansersättning enligt socialförsäkringsbalken,
- bostadsanpassningsbidrag enligt lagen (2018:222) om  bostadsanpassningsbidrag, och
- hälso- och sjukvård.
Förordning (2025:492).
19 §
/Upphör att gälla U:2026-01-01/
Ersättning lämnas för sådant ekonomiskt bistånd enligt 
12 kap. 1 § socialtjänstlagen (2025:400) som kommunen lämnat  till utlänningar som omfattas av lagen (2017:584) om ansvar  för etableringsinsatser och som
1. är helt förhindrade att delta i insatser inom det  arbetsmarknadspolitiska programmet etableringsinsatser för  vissa nyanlända invandrare enligt förordningen (2017:820) om  etableringsinsatser för vissa nyanlända invandrare, på grund  av en sjukdom eller funktionsnedsättning som medför att de  helt saknar förmåga att delta i insatser inom programmet,
2. på grund av en sjukdom eller funktionsnedsättning som  medför nedsatt arbetsförmåga har anvisats på deltid till det  arbetsmarknadspolitiska programmet etableringsinsatser för  vissa nyanlända invandrare enligt 8 § första stycket 1  förordningen om etableringsinsatser för vissa nyanlända  invandrare,
3. har skrivits ut från det arbetsmarknadspolitiska programmet  etableringsinsatser för vissa nyanlända invandrare enligt 17 § 
4 eller 6 förordningen om etableringsinsatser för vissa  nyanlända invandrare för att de påbörjat en period med  sjukfrånvaro på heltid eller bedömts helt sakna förmåga att  delta i insatser inom programmet,
4. efter att ha deltagit i insatser enligt förordningen om  etableringsinsatser för vissa nyanlända invandrare under  maximal tid enligt den förordningen inte kan försörja sig på  grund av en sjukdom eller funktionsnedsättning som
- de hade när de först togs emot i en kommun,
- har ett direkt samband med deras situation som  skyddsbehövande, eller
- har legat till grund för ersättning enligt 1-3, eller
5. har varit helt förhindrade att delta i insatser inom det  arbetsmarknadspolitiska programmet etableringsinsatser för  vissa nyanlända invandrare enligt förordningen om  etableringsinsatser för vissa nyanlända invandrare, på grund  av en sjukdom eller funktionsnedsättning som medför att de  helt saknar förmåga att delta i insatser inom programmet, och  inte kan försörja sig på grund av en sjukdom eller  funktionsnedsättning som
- de hade när de först togs emot i en kommun,
- har ett direkt samband med deras situation som  skyddsbehövande, eller
- har legat till grund för ersättning enligt 1.
Ersättning enligt första stycket lämnas inte för utlänningar  som har fyllt 66 år. Förordning (2025:492).
19 §
/Träder i kraft I:2026-01-01/
Ersättning lämnas för sådant ekonomiskt bistånd enligt 
12 kap. 1 § socialtjänstlagen (2025:400) som kommunen lämnat  till utlänningar som omfattas av lagen (2017:584) om ansvar  för etableringsinsatser och som
1. är helt förhindrade att delta i insatser inom det  arbetsmarknadspolitiska programmet etableringsinsatser för  vissa nyanlända invandrare enligt förordningen (2017:820) om  etableringsinsatser för vissa nyanlända invandrare, på grund  av en sjukdom eller funktionsnedsättning som medför att de  helt saknar förmåga att delta i insatser inom programmet,
2. på grund av en sjukdom eller funktionsnedsättning som  medför nedsatt arbetsförmåga har anvisats på deltid till det  arbetsmarknadspolitiska programmet etableringsinsatser för  vissa nyanlända invandrare enligt 8 § första stycket 1  förordningen om etableringsinsatser för vissa nyanlända  invandrare,
3. har skrivits ut från det arbetsmarknadspolitiska programmet  etableringsinsatser för vissa nyanlända invandrare enligt 17 § 
4 eller 6 förordningen om etableringsinsatser för vissa  nyanlända invandrare för att de påbörjat en period med  sjukfrånvaro på heltid eller bedömts helt sakna förmåga att  delta i insatser inom programmet,
4. efter att ha deltagit i insatser enligt förordningen om  etableringsinsatser för vissa nyanlända invandrare under  maximal tid enligt den förordningen inte kan försörja sig på  grund av en sjukdom eller funktionsnedsättning som
- de hade när de först togs emot i en kommun,
- har ett direkt samband med deras situation som  skyddsbehövande, eller
- har legat till grund för ersättning enligt 1-3, eller
5. har varit helt förhindrade att delta i insatser inom det  arbetsmarknadspolitiska programmet etableringsinsatser för  vissa nyanlända invandrare enligt förordningen om  etableringsinsatser för vissa nyanlända invandrare, på grund  av en sjukdom eller funktionsnedsättning som medför att de  helt saknar förmåga att delta i insatser inom programmet, och  inte kan försörja sig på grund av en sjukdom eller  funktionsnedsättning som
- de hade när de först togs emot i en kommun,
- har ett direkt samband med deras situation som  skyddsbehövande, eller
- har legat till grund för ersättning enligt 1.
Ersättning enligt första stycket lämnas inte för utlänningar  som har uppnått riktåldern för pension. Förordning (2025:508).
20 §
Ersättning ska lämnas för sådant ekonomiskt bistånd som  utgör försörjningsstöd enligt 12 kap. 1 § socialtjänstlagen 
(2025:400) som kommunen har lämnat till utlänningar som
1. har fyllt 18 men inte 21 år,
2. saknar föräldrar här i landet,
3. går i gymnasieskola, och
4. inte är föremål för sådan vård i ett annat hem än det egna  som ges med stöd av socialtjänstlagen eller lagen (1990:52)  med särskilda bestämmelser om vård av unga.
Ersättning enligt första stycket ska inte lämnas för personer  som kommunen har rätt till ersättning för enligt 30 eller 
30 b §. Förordning (2025:492).
21 §
Har upphävts genom förordning (2024:187).
22 §
Ersättning för kostnader för insatser i boendet och för  särskilda boendeformer enligt socialtjänstlagen (2025:400)  lämnas om utlänningen har behov av sådana insatser på grund av  hög ålder, sjukdom eller funktionsnedsättning. Ersättning för  kostnader för en insats på grund av hög ålder lämnas endast om  behovet av insatsen fanns när utlänningen först togs emot i en  kommun. Ersättning för kostnader för en insats på grund av  sjukdom eller funktionsnedsättning lämnas endast om  utlänningen hade sjukdomen eller funktionsnedsättningen när  han eller hon först togs emot i en kommun eller om sjukdomen  eller funktionsnedsättningen annars har ett direkt samband med  utlänningens situation som skyddsbehövande.
Ersättningen till kommunen ska motsvara 75 procent av  kommunens kostnader för insatsen minskat med den avgift  utlänningen själv har betalat. Förordning (2025:492).
23 §
Ersättning för kostnader enligt 19-22 §§ betalas ut i efterskott för varje kalenderår efter ansökan. Den första ansökan ska för respektive ersättningsslag ha kommit in till Migrationsverket senast inom tre år från den dag då utlänningen först togs emot i en kommun. Om det finns särskilda skäl, får en ansökan prövas även om den har kommit in senare.
En ansökan om ersättning ska ha kommit in till Migrationsverket senast inom ett år från utgången av den period ansökan avser.
24 §
Ersättning för kostnader för insatser enligt lagen 
(1993:387) om stöd och service till vissa funktionshindrade  samt för kostnader för assistansersättning enligt  socialförsäkringsbalken lämnas om utlänningen har behov av  sådana insatser på grund av en sjukdom eller en  funktionsnedsättning som utlänningen hade när han eller hon  först togs emot i en kommun eller som annars har ett direkt  samband med utlänningens situation som skyddsbehövande.
Förordning (2025:492).
25 §
Ersättning för kostnader för bostadsanpassningsbidrag  enligt lagen (2018:222) om bostadsanpassningsbidrag lämnas om  utlänningen har behov av sådant bidrag på grund av en sjukdom  eller en funktionsnedsättning som utlänningen hade när han  eller hon först togs emot i en kommun eller som annars har  ett direkt samband med utlänningens situation som  skyddsbehövande. Förordning (2018:226).
26 §
Ersättning för kostnader för hälso- och sjukvård lämnas  om utlänningen, på grund av en sjukdom eller en  funktionsnedsättning som utlänningen hade när han eller hon  först togs emot i en kommun eller som annars har ett direkt  samband med utlänningens situation som skyddsbehövande, måste  beredas varaktig vård som ordinerats av läkare. Ersättning  lämnas endast om vården bedöms ha en varaktighet av minst tre  år. Ersättningens storlek bestäms enligt Riksavtalet för  utomlänsvård om inte annat avtalats.
När ersättning lämnas enligt första stycket får ersättning  även lämnas för kostnader för tolk. Förordning (2025:492).
27 §
Ersättning för kostnader enligt 24-26 §§ lämnas endast om kommunens sammanlagda kostnader för stöd och service till vissa funktionshindrade, assistansersättning, bostadsanpassningsbidrag samt hälso- och sjukvård för en utlänning uppgått till lägst 60 000 kronor under en tolvmånadersperiod. Ersättning betalas ut i efterskott efter ansökan. Den första ansökan ska ha kommit in till Migrationsverket senast inom tre år från den dag då utlänningen först togs emot i en kommun. Om det finns särskilda skäl, får en ansökan prövas även om den har kommit in senare.
En ansökan om ersättning ska ha kommit in till Migrationsverket senast inom ett år från utgången av den period ansökan avser.
Förordning (2010:1441).
Ersättning för mottagandet av ensamkommande barn och unga
Ersättning för mottagandet
28 §
En kommun har rätt till ersättning enligt 29-29 c §§ för  mottagandet av ensamkommande barn som omfattas av 5-5 b §§.  Med ensamkommande barn avses barn under 18 år som vid  ankomsten till Sverige är skilda från båda sina föräldrar  eller från någon annan vuxen person som får anses ha trätt i  föräldrarnas ställe, eller som efter ankomsten står utan  någon sådan ställföreträdare. Rätten till ersättning gäller  endast så länge barnet är att anse som ensamkommande.
En kommun har även rätt till ersättning enligt 30-30 b §§ för  mottagandet av personer som har fyllt 18 men inte 21 år, som  har varit ensamkommande barn och som omfattas av 5-5 b §§.
Förordning (2017:487).
Ersättning för mottagandet av ensamkommande barn
29 §
Schablonersättning ska lämnas med 1 000 kronor per barn  och dygn för kostnader för sådan vård i ett annat hem än  barnets eget som ges till ett ensamkommande barn med stöd av  socialtjänstlagen (2025:400) eller lagen (1990:52) med  särskilda bestämmelser om vård av unga. Förordning (2025:492).
29 a §
Ersättning ska lämnas för kostnader för vård som ges  till ett ensamkommande barn med stöd av lagen (1990:52) med  särskilda bestämmelser om vård av unga. Ersättning ska även  lämnas för kostnader för vård när det finns ett vårdbehov på  grund av sådana förhållanden som avses i 2 eller 3 § samma lag  men vården ges med stöd av socialtjänstlagen (2025:400).
Ersättning ska lämnas för kommunens faktiska kostnad per barn  och dygn för den del av kostnaden som överstiger beloppet för  schablonersättningen. Förordning (2025:492).
29 b §
Om vårdnaden av ett barn har flyttats över till en  eller två särskilt förordnade vårdnadshavare som tidigare har  varit barnets familjehem och kommunen med stöd av 22 kap. 15 §  socialtjänstlagen (2025:400) betalar ersättning till dessa  vårdnadshavare, ska skälig ersättning lämnas för kommunens  kostnader. Förordning (2025:492).
29 c §
En kommun som får ersättning enligt 29, 29 a eller 29  b § har också rätt till ersättning för kostnader för god man  och särskilda kostnader inom socialtjänsten för ensamkommande  barn i form av en schablonersättning med 30 000 kronor per  barn. Förordning (2017:199).
Ersättning för mottagandet av ensamkommande unga som har  fyllt 18 men inte 21 år
30 §
Schablonersättning ska lämnas med 750 kronor per person  och dygn för mottagandet av en person som
1. har fyllt 18 men inte 21 år,
2. har varit ensamkommande barn,
3. inte har någon förälder som är folkbokförd i Sverige, och
4. har beviljats studiehjälp enligt studiestödslagen 
(1999:1395) för någon av månaderna i det kvartal som  ersättningen avser. Förordning (2017:199).
30 a §
För personer som har fyllt 18 men inte 21 år och som  har varit ensamkommande barn ska ersättning lämnas för  kostnader för vård som ges med stöd av lagen (1990:52) med  särskilda bestämmelser om vård av unga.
Ersättning ska även lämnas för kostnader för vård när det  finns ett vårdbehov på grund av sådana förhållanden som avses  i 3 § samma lag men vården ges med stöd av socialtjänstlagen 
(2025:400). Rätten till ersättning förutsätter att vården har  påbörjats före 18 års ålder.
Ersättning ska lämnas för kommunens faktiska kostnad per  person och dygn. Om schablonersättning har betalats ut enligt 
30 §, ska ersättning lämnas för den del av kostnaden som  överstiger beloppet för schablonersättningen.
Förordning (2025:492).
30 b §
Om en kommun inte har rätt till ersättning enligt 30  eller 30 a §, ska ersättning lämnas för sådant ekonomiskt  bistånd som utgör försörjningsstöd enligt 12 kap. 1 §  socialtjänstlagen (2025:400) som kommunen har lämnat till en  person som
1. har fyllt 18 men inte 21 år,
2. har varit ensamkommande barn, och
3. inte har någon förälder som är folkbokförd i Sverige.
Förordning (2025:492).
Utbetalning av ersättning
31 §
Schablonersättning enligt 29 § ska betalas ut  kvartalsvis inom en månad från det kvartal som ersättningen  avser och schablonersättning enligt 30 § kvartalsvis inom tre  månader från det kvartal som ersättningen avser.
Ersättning enligt 29 c § ska betalas ut inom en månad från  det att ersättning enligt 29, 29 a eller 29 b § för första  gången har betalats ut till en kommun. Förordning (2017:199).
31 a §
Ersättning för kostnader enligt 29 a, 29 b, 30 a och 
30 b §§ ska betalas ut kvartalsvis i efterskott efter  ansökan. En ansökan om ersättning ska ha kommit in till  Migrationsverket inom sex månader från utgången av det  kvartal som ansökan avser. Förordning (2017:199).
Ersättning för vissa särskilda kostnader
32 §
Utöver ersättning enligt 10-30 b §§ får Migrationsverket,  i mån av tillgång på medel, lämna ersättning till kommuner för  betydande särskilda kostnader för insatser för personer eller  familjer som omfattas av 5-5 b §§ och som har särskilda behov.  Migrationsverket får fatta beslut om sådan ersättning efter  ansökan eller i direkt anslutning till ett beslut om  anvisning. Förordning (2024:187).
32 a §
Har upphävts genom förordning (2024:187).
Ersättning till regioner för hälso- och sjukvård
33 §
En region har rätt till ersättning för kostnader för  hälso- och sjukvård av en utlänning som på grund av en sjukdom  eller en funktionsnedsättning som utlänningen hade när han  eller hon först togs emot i en kommun eller som annars har ett  direkt samband med utlänningens situation som skyddsbehövande  måste beredas varaktig vård som ordinerats av läkare.  Ersättning lämnas endast om vården bedömts ha en varaktighet  av minst tre år och regionens sammanlagda vårdkostnad för  utlänningen uppgått till lägst 60 000 kronor under en  tolvmånadersperiod. Ersättningens storlek bestäms enligt  Riksavtalet för utomlänsvård om inte annat avtalats.
När ersättning lämnas enligt första stycket får ersättning  även lämnas för kostnader för tolk. Förordning (2025:492).
34 §
Migrationsverket ska ersätta kostnader för  hälsoundersökning av en utlänning som omfattas av 5-5 b §§ som  har genomförts inom tolv månader från den tidpunkt då  utlänningen först togs emot i en kommun enligt 6 §, om  utlänningen inte har genomgått någon hälsoundersökning innan  han eller hon först togs emot i en kommun eller om en  hälsoundersökning krävs av smittskyddsskäl.
För en hälsoundersökning enligt första stycket betalas en  schablonersättning ut med 2 725 kronor. I ersättningen ingår  kostnader för tolk i samband med hälsoundersökningen.
Förordning (2024:1335).
35 §
Ersättning för kostnader enligt 33 och 34 §§ betalas ut i efterskott efter ansökan.
Den första ansökan enligt 33 § ska ha kommit in till Migrationsverket senast inom tre år från den dag då utlänningen först togs emot i en kommun. Om det finns särskilda skäl, får en ansökan prövas även om den har kommit in senare.
En ansökan enligt första stycket ska ha kommit in till Migrationsverket senast inom ett år från utgången av den period som ansökan avser.
Ersättning för extraordinära kostnader för vårdinsatser
36 §
Utöver ersättning enligt 33 och 34 §§ får  Migrationsverket, i mån av tillgång på medel, lämna ersättning  till regioner för betydande extraordinära kostnader för  vårdinsatser för utlänningar som omfattas av 5-5 b §§. Sådan  ersättning betalas ut efter ansökan. Förordning (2019:1079).
Ersättning för att skapa beredskap och mottagningskapacitet samt för att utveckla samverkan
37 §
Länsstyrelserna får, i mån av tillgång på medel, lämna  ersättning till kommuner och kommunalförbund för insatser för  att skapa beredskap och tillräcklig mottagningskapacitet för  utlänningar som omfattas av 5-5 b §§, och för att utveckla  samverkan mellan kommuner och mellan kommuner och andra organ  i syfte att underlätta etableringen i samhället. Sådan  ersättning får även lämnas för utlänningar som omfattas av  lagen (1994:137) om mottagande av asylsökande m.fl. och är  ensamkommande barn.
Länsstyrelserna får fatta beslut om ersättning enligt första  stycket efter ansökan.
En kommun eller ett kommunalförbund som tagit emot ersättning  enligt denna paragraf ska lämna en ekonomisk redovisning av  de utbetalda medlen och en redovisning av vad medlen har  använts till.
Länsstyrelsen i Jönköpings län får meddela föreskrifter om  förfarandet för ansökan och redovisning enligt denna  paragraf. Förordning (2017:487).
37 a §
Länsstyrelsen i Jönköpings län får, i mån av tillgång  på medel, lämna ersättning till kommuner för att stärka och  utveckla verksamhet med flyktingguider och familjekontakter  som i huvudsak riktas till nyanlända utlänningar som omfattas  av 5-5 b §§ och till utlänningar som omfattas av lagen 
(1994:137) om mottagande av asylsökande m.fl., och som syftar  till att
- underlätta etableringen i samhället,
- skapa nätverk,
- stödja språkinlärning, eller
- ge socialt stöd till ensamkommande barn.
Ersättning får lämnas för verksamhet som bedrivs utan  vinstsyfte och som genomförs antingen av kommunen i egen regi  eller av kommunen i samverkan med en eller flera  organisationer. Förordning (2017:487).
37 b §
Ersättning för verksamhet som anges i 37 a § får lämnas efter ansökan. Innan Länsstyrelsen i Jönköpings län beslutar i frågan om ersättning ska den berörda länsstyrelsen ges tillfälle att yttra sig.
En kommun som tagit emot ersättning enligt 37 a § ska lämna en ekonomisk redovisning av de utbetalda medlen och en redovisning av vad medlen har använts till.
Länsstyrelsen i Jönköpings län får meddela föreskrifter om förfarandet för ansökan och redovisning enligt denna paragraf. Förordning (2014:367).
Uppgiftsskyldighet
38 §
Kommuner och regioner är skyldiga att lämna  Migrationsverket de uppgifter som krävs för att verket ska  kunna bedöma deras rätt till ersättning enligt denna  förordning. Förordning (2019:1079).
Återbetalning och återkrav
39 §
En mottagare av ersättning enligt denna förordning är återbetalningsskyldig om ersättningen har lämnats på felaktig grund eller med för högt belopp.
Om ett fel som avses i första stycket inte har orsakats av mottagaren, är denna återbetalningsskyldig endast om mottagaren insett eller skäligen borde ha insett felet.
En upplysning om bestämmelserna i denna paragraf ska tas in i beslutet om ersättning.
40 §
En mottagare av ersättning enligt 32, 36, 37 eller 37 a §
är även återbetalningsskyldig för medel som inte har använts för avsett ändamål. En upplysning om detta ska tas in i beslutet om ersättning. Förordning (2013:7).
41 §
Om en mottagare är återbetalningsskyldig enligt 39 §, ska den myndighet som beslutat om ersättningen besluta att återkräva det felaktigt utbetalda beloppet.
Om en mottagare är återbetalningsskyldig enligt 40 §, får den myndighet som beslutat om ersättningen besluta att återkräva de medel som inte har använts för avsett ändamål.
Om det finns särskilda skäl för det, får ett krav på återbetalning efterges helt eller delvis.
Överklagande
42 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Beslut enligt 32 och 36-37 a §§ får dock inte överklagas.
Förordning (2018:1057).
Bemyndigande
43 §
Migrationsverket får meddela föreskrifter om  verkställigheten av denna förordning, dock inte i fråga om 
37-37 b §§.
Innan Migrationsverket meddelar sådana föreskrifter ska  Sveriges Kommuner och Regioner få tillfälle att yttra sig.
Förordning (2020:137).
Övergångsbestämmelser
2010:1122
1. Denna förordning träder i kraft den 1 januari 2011 och tillämpas i fråga om kostnader för utlänningar som efter utgången av november 2010 först togs emot i en kommun.
2. Bestämmelserna om årlig grundersättning i 9 § första stycket tillämpas dock inte för grundersättning som avser 2011. Grundersättningen för 2011 ska i stället motsvara tre sådana schablonbelopp som anges i 10 § förordningen
(1990:927) om statlig ersättning för flyktingmottagande m.m. för personer som fyllt 16 men inte 65 år.
3. Vid tillämpningen av 10 § ska med förskola, fritidshem och sådan pedagogisk verksamhet som avses i 25 kap.
skollagen (2010:800) även förstås förskoleverksamhet och skolbarnsomsorg enligt skollagen (1985:1100). Vidare ska med utbildning i svenska för invandrare även förstås motsvarande utbildning enligt 13 kap. skollagen
(1985:1100).
4. Vad som föreskrivs om kostnader för assistansersättning enligt socialförsäkringsbalken i 18 och 24 §§ ska också tillämpas på kostnader för assistansersättning enligt äldre föreskrifter. Förordning (2010:1441).
2011:1231
1. Denna förordning träder i kraft den 10 januari 2012.
2. Bestämmelserna i 11 och 34 §§ i deras nya lydelse ska dock tillämpas för tid från och med den 1 januari 2012.
3. Äldre föreskrifter gäller fortfarande i fråga om kostnader för hälsoundersökning som en kommun eller ett landsting haft före den 1 januari 2012.
2012:859
1. Denna förordning träder i kraft den 1 januari 2013.
2. Äldre föreskrifter gäller fortfarande i fråga om kostnader för hälsoundersökning som en kommun eller ett landsting haft före den 1 januari 2013.
2012:998
1. Denna förordning träder i kraft den 1 februari 2013.
2. Bestämmelserna i 5 § i sin nya lydelse tillämpas i fråga om schablonersättningar enligt 10-14 och 17 §§ och ersättning för kostnader enligt 22, 24-26, 32, 33, 34 och 36 §§ för tid från och med den 1 januari 2012.
3. De nya bestämmelserna i 32 a § tillämpas för kostnader som uppkommit efter ikraftträdandet.
4. Den första ansökan om ersättning för kostnader enligt 22, 24-26, 33 och 34 §§ för utlänningar som avses i 5 § tredje stycket och som har tagits emot i en kommun senast den 31 december 2012, ska ha kommit in till Migrationsverket inom två år från utgången av den period ansökan avser.
2013:1085
1. Denna förordning träder i kraft den 1 januari 2014.
2. För utlänningar som har ansökt om uppehållstillstånd före den 1 januari 2014 gäller 5 § i sin äldre lydelse.
3. Utbetalning enligt 14 c § görs första gången för utlänningar som tagits emot från och med den 1 januari 2014.
Beräkningen enligt 14 a och 14 b §§ ska göras utifrån kommunmottagandet under 2013. Utbetalning för mottagande under 2014 får göras även till en kommun som den 1 januari 2014 inte träffat en överenskommelse om mottagande under året, om kommunen senast den 1 juli samma år träffat en sådan överenskommelse och 14 a § i övrigt är uppfylld. Kommunen har i sådant fall rätt till ersättning med 5 000 kr per under året bosatt utlänning.
4. Utbetalning enligt 14 d § görs första gången för utlänningar som tagits emot från och med den 1 januari 2014.
Utbetalning för mottagande under 2014 får göras även till en kommun som den 1 januari 2014 inte träffat en överenskommelse om mottagande under året, om kommunen senast den 1 juli samma år träffat en sådan överenskommelse.
2014:1416
1. Denna förordning träder i kraft den 1 januari 2015.
2. Äldre föreskrifter gäller fortfarande i fråga om kostnader för hälsoundersökning som en kommun eller ett landsting har haft före ikraftträdandet.
2015:228
1. Denna förordning träder i kraft den 1 juni 2015.
2. Bestämmelsen i 3 a § i den nya lydelsen ska tillämpas på ersättningar som avser tid från och med den 1 januari 2014.
3. Bestämmelsen i 6 § i den nya lydelsen ska tillämpas för tid från och med den 1 januari 2014.
4. Bestämmelserna i 15, 17, 18, 28, 32, 34 och 36 §§ i den nya lydelsen ska tillämpas på kostnader som en kommun eller ett landsting har haft för tid från och med den 1 januari 2014. Schablonersättningen för hälsoundersökning enligt 34 §
ska dock för tiden fram till och med den 31 december 2014 uppgå till 2 070 kronor.
2015:883
1. Denna förordning träder i kraft den 1 januari 2016.
2. Bestämmelserna i 3 a och 14 a-14 d §§ gäller fortfarande för utbetalningar som avser ersättning för mottagande före den 1 januari 2016.
2015:1009
1. Denna förordning träder i kraft den 15 januari 2016.
2. Bestämmelserna i 28-31 §§ i den nya lydelsen ska dock  tillämpas för tid från och med den 1 januari 2016.
3. För ersättningar för belagda platser som avser tid före  den 1 januari 2016 får ansökan göras till och med den 31  december 2016 trots den nya bestämmelsen i 30 b §.
2016:42
1. Denna förordning träder i kraft den 1 mars 2016.
2. För ersättning för hyreskostnader som en kommun har haft  före den 1 mars 2016 gäller i 32 a § i den äldre lydelsen.
2016:1205
1. Denna förordning träder i kraft den 1 januari 2017.
2. Äldre föreskrifter gäller fortfarande för sådana kostnader  för hälsoundersökningar som uppkommit före ikraftträdandet.
2017:6
1. Denna förordning träder i kraft den 1 mars 2017.
2. Bestämmelserna i 5 § i den nya lydelsen tillämpas dock för  utlänningar som har beviljats uppehållstillstånd från och med  den 1 september 2016.
2017:199
1. Denna förordning träder i kraft den 1 juli 2017.
2. Äldre föreskrifter gäller i fråga om kostnader som har  uppkommit före den 1 juli 2017. Ansökan om ersättning för  sådana kostnader ska ha kommit in senast den 31 december 
2017.
2017:487
1. Denna förordning träder i kraft den 15 juli 2017.
2. Bestämmelserna i 5 § i den nya lydelsen tillämpas dock för  utlänningar som har beviljats uppehållstillstånd från och med  den 1 juni 2017.
2017:1167
1. Denna förordning träder i kraft den 1 januari 2018.
2. Äldre föreskrifter gäller för ersättning för ekonomiskt  bistånd som avser utlänningar som inte har rätt till en  etableringsplan enligt 6 § andra stycket 3 den upphävda lagen 
(2010:197) om etableringsinsatser för vissa nyanlända  invandrare, eller som har eller har haft en etableringsplan  enligt samma lag.
2017:1321
1. Denna förordning träder i kraft den 1 januari 2018.
2. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2018:226
1. Denna förordning träder i kraft den 1 juli 2018.
2. Äldre föreskrifter gäller fortfarande för kostnader för  bostadsanpassningsbidrag enligt lagen (1992:1574) om  bostadsanpassningsbidrag m.m.
2018:1085
1. Denna förordning träder i kraft den 1 juli 2018.
2. Äldre föreskrifter gäller för ersättning för utlänningar  som har beviljats uppehållstillstånd före ikraftträdandet.
2018:2122
1. Denna förordning träder i kraft den 1 januari 2019.
2. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2019:1311
1. Denna förordning träder i kraft den 1 januari 2020.
2. Äldre föreskrifter gäller fortfarande för ersättning som  har lämnats enligt 11 a §.
3. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2020:1247
1. Denna förordning träder i kraft den 1 januari 2021.
2. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2021:1264
1. Denna förordning träder i kraft den 1 januari 2022.
2. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2022:1456
1. Denna förordning träder i kraft den 1 januari 2023.
2. Äldre föreskrifter gäller fortfarande i fråga om sådana  kostnader som en kommun haft före ikraftträdandet.
2022:1457
1. Denna förordning träder i kraft den 1 januari 2026.
2.
/Upphör att gälla U:2026-01-01/
Äldre föreskrifter gäller fortfarande i fråga om sådana  kostnader som en kommun haft före ikraftträdandet.
2.
/Träder i kraft I:2026-01-01/
För kostnader som har uppkommit före ikraftträdandet gäller 
19 § i den äldre lydelsen. Förordning (2024:188).
3.
/Träder i kraft I:2026-01-01/
För utlänningar som har tagits emot i en kommun före  ikraftträdandet gäller 10, 11, 16 och 17 §§ i den äldre  lydelsen. Förordning (2024:188).
2022:1829
1. Denna förordning träder i kraft den 1 januari 2023.
2. Äldre föreskrifter gäller fortfarande för sådana kostnader  för hälsoundersökningar som har uppkommit före  ikraftträdandet.
2023:922
1. Denna förordning träder i kraft den 1 januari 2024.
2. Äldre föreskrifter gäller fortfarande för sådana kostnader  som har uppkommit före ikraftträdandet.
2024:187
1. Denna förordning träder i kraft den 1 juli 2024.
2. Äldre föreskrifter gäller fortfarande för utlänningar som  har tagits emot i en kommun före ikraftträdandet.
2024:397
1. Denna förordning träder i kraft den 2 juli 2024.
2. Äldre föreskrifter gäller fortfarande för utlänningar som  har tagits emot i en kommun före ikraftträdandet.
2024:1335
1. Denna förordning träder i kraft den 1 januari 2025.
2. Äldre föreskrifter gäller fortfarande för kostnader som har  uppkommit före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.