Title: Förordning (2009:1397) om veterinär service av allmänt ekonomiskt intresse
SFS Number: Svensk författningssamling 2009:1397
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091397-om-veterinar-service-av_sfs-2009-1397/
Source Link: http://rkrattsbaser.gov.se/sfst?bet=2009:1397
Amendment Register Link: http://rkrattsbaser.gov.se/sfsr?bet=2009:1397
Ministry/Authority: Landsbygds- och infrastrukturdepartementet RSL
Issued: 2009-11-26
Metadata: {"Utfärdad": "2009-11-26", "Ändrad": "t.o.m. SFS 2016:1171"}

==================================================

Förordning (2009:1397) om veterinär service av allmänt ekonomiskt intresse
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1397
Departement/myndighet
:   
Landsbygds- och infrastrukturdepartementet RSL
Utfärdad
:   
2009-11-26
Ändrad
:   
t.o.m. SFS 2016:1171
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller i fråga om veterinär service av allmänt ekonomiskt intresse.
Med veterinär service av allmänt ekonomiskt intresse avses följande verksamheter.
1. Deltagande i en beredskapsorganisation vid utbrott av smittsamma djursjukdomar.
2. Beredskap för djursjukvård under jourtid.
3. Djurhälso- och djursjukvård i sådana områden av landet där det bedöms att tillfredsställande veterinär service inte skulle kunna bedrivas på marknadsmässiga grunder.
2 §
Statens jordbruksverk får ingå avtal om skyldighet att utföra veterinär service av allmänt ekonomiskt intresse.
3 §
Jordbruksverket ska se till att ett avtal enligt 2 §  innehåller
1. namn på utföraren,
2. en skyldighet för utföraren att utföra en eller flera av  de verksamheter som anges i 1 §,
3. uppgift om under vilken tidsperiod utföraren är skyldig  att utföra verksamheten eller verksamheterna,
4. uppgift om vilket geografiskt område som avses med  skyldigheten,
5. innebörden i övrigt av skyldigheten att utföra  verksamheten eller verksamheterna,
6. uppgift om den ersättning som bestämts för uppdraget mot  bakgrund av vad som anges i 4 §,
7. bestämmelser om utbetalning av ersättningen,
8. de villkor i övrigt som kan behövas för tillsyn och  uppföljning av avtalets villkor, och
9. vilka krav på kompetens och kompetensutveckling som ställs  på utföraren.
Om avtalet inte ingåtts efter ett öppet anbudsförfarande i  enlighet med bestämmelserna i lagen (2016:1145) om offentlig  upphandling, ska Jordbruksverket se till att avtalet utöver  vad som anges i första stycket innehåller
1. uppgift om vilka kostnader som ersätts inom ramen för  verksamheten eller verksamheterna,
2. en skyldighet för sådana utförare som även bedriver annan  ekonomisk verksamhet än den som avses med avtalet att  upprätta en separat redovisning av olika verksamheter,
3. en skyldighet för utföraren att betala tillbaka sådan  överkompensation som fastställts enligt 5 § jämte ränta,
4. en bestämmelse om att ersättningen ska omförhandlas om  överkompensation uppkommit, och
5. de villkor i övrigt som kan behövas för tillsyn och  uppföljning av att ersättningen inte medför att utföraren  överkompenseras. Förordning (2016:1171).
4 §
Om ett avtal om veterinär service av allmänt ekonomiskt  intresse inte ingås efter ett öppet anbudsförfarande i  enlighet med bestämmelserna i lagen (2016:1145) om offentlig  upphandling, ska Jordbruksverket se till att avtalet med  utföraren innehåller bestämmelser om att ersättningen ska  fastställas utifrån
a) utförarens kostnader för skyldigheten att utföra den eller  de verksamheter som ingår i avtalet,
b) utförarens samtliga intäkter i den eller de verksamheter  som ingår i avtalet, och
c) att utföraren får tillgodogöra sig en rimlig vinst på  grund av den eller de verksamheter som ingår i avtalet.
Om avtalet inte ingåtts efter ett öppet anbudsförfarande i  enlighet med bestämmelserna i lagen (2016:1145) om offentlig  upphandling, ska Jordbruksverket årligen kontrollera om  ändrade förhållanden på marknaden för veterinära tjänster  medför att det belopp som fastställts enligt avtalet framstår  som oskäligt högt (överkompensation). Förordning (2016:1171).
5 §
Om överkompensation konstaterats vid en kontroll enligt 
4 § andra stycket, ska Jordbruksverket kräva tillbaka det överskjutande beloppet.
Om ersättning krävs tillbaka ska även ränta krävas.
6 §
Jordbruksverket får meddela föreskrifter om verkställigheten av denna förordning.
7 §
Jordbruksverkets beslut enligt denna förordning får inte  överklagas.
Bestämmelser om överprövning finns i 20 kap. lagen 
(2016:1145) om offentlig upphandling.  Förordning (2016:1171).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.