Title: Förordning (1983:790) om ersättning till vissa förrättningsmän
SFS Number: Svensk författningssamling 1983:790
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1983790-om-ersattning-till-vissa_sfs-1983-790/
Source Link: http://rkrattsbaser.gov.se/sfst?bet=1983:790
Amendment Register Link: http://rkrattsbaser.gov.se/sfsr?bet=1983:790
Ministry/Authority: Klimat- och näringslivsdepartementet
Issued: 1983-09-29
Metadata: {"Utfärdad": "1983-09-29", "Ändrad": "t.o.m. SFS 2005:1156"}

==================================================

Förordning (1983:790) om ersättning till vissa förrättningsmän
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:790
Departement/myndighet
:   
Klimat- och näringslivsdepartementet
Utfärdad
:   
1983-09-29
Ändrad
:   
t.o.m. SFS 2005:1156
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Ersättning till förrättningsmän, som handlägger förrättningar enligt lagen (1976:997) om vattenförbund och som är anställda vid Statens jordbruksverk, länsstyrelse eller Skogsstyrelsen, skall utgå enligt vad som gäller för dessa myndigheters uppdragsverksamhet.
För andra förrättningsmän, som handlägger förrättningar som avses i första stycket, bestäms grunderna för beräknande av arvode genom avtal. I fråga om resekostnadsersättning och traktamente gäller förordningen (1981:1265) om reseförmåner i statliga uppdrag m.m. Förordning (2005:1156).
2 §
Gode män vid förrättningar som avses i 1 § har rätt till dagarvode med 300 kronor för varje tjänstgöringsdag. Sådant arvode betalas även för varje särskild resdag, när minst åtta timmar mellan klockan 6 och 24 har tagits i anspråk för resan. Förordning (1989:268).
3 §
Bestämmelser om vem som är skyldig att betala ersättning som avses i denna förordning finns i de lagar som anges i 1 §.
Övergångsbestämmelser
1983:790
Denna förordning träder i kraft den 1 januari 1984, då förordningen
(1976:1000) om ersättning till synemän och ombud vid vissa förättningar skall upphöra att gälla. Om ansökan om förrättning eller besiktning har gjorts eller förordnande enligt 3 kap. 11 § vattenlagen (1918:523) har meddelats före ikraftträdandet, gäller äldre bestämmelser.
1986:858
Denna förordning träder i kraft den 1 januari 1987. För förrättningsmän som har förordnats före ikraftträdandet gäller äldre bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.