Title: Förordning (1991:1269) om verksamheten vid statliga skolor under krig och vid krigsfara
SFS Number: Svensk författningssamling 1991:1269
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19911269-om-verksamheten-vid_sfs-1991-1269/
Source Link: http://rkrattsbaser.gov.se/sfst?bet=1991:1269
Amendment Register Link: http://rkrattsbaser.gov.se/sfsr?bet=1991:1269
Ministry/Authority: Utbildningsdepartementet
Issued: 1991-09-05
Metadata: {"Utfärdad": "1991-09-05", "Ändrad": "t.o.m. SFS 2023:119"}

==================================================

Förordning (1991:1269) om verksamheten vid statliga skolor under krig och vid krigsfara
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:1269
Departement/myndighet
:   
Utbildningsdepartementet
Utfärdad
:   
1991-09-05
Ändrad
:   
t.o.m. SFS 2023:119
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande föreskrifter
1 §
Denna förordning innehåller föreskrifter om verksamheten vid sameskolor och specialskolor under krig och vid krigsfara.
Föreskrifterna för krig eller vid krigsfara ska gälla också när det råder sådana utomordentliga förhållanden som beror på krig eller krigsfara som Sverige har befunnit sig i.
Föreskrifterna i 3-6 och 9-11 §§, som rör verksamheten under krig och vid krigsfara, ska tillämpas om regeringen beslutar det. Föreskrifterna i 7 och 8 §§, som rör planläggningen, ska tillämpas utan särskilt beslut av regeringen.
Förordning (2008:618).
2 §
Med huvudmannen avses Specialpedagogiska skolmyndigheten respektive Sameskolstyrelsen. Förordningen (2011:569).
Verksamheten
3 §
Huvudmannen får göra sådana avvikelser från föreskrifter  för utbildningen i förskoleklassen, specialskolan och  sameskolan som är nödvändiga för att utbildningen ska kunna  bedrivas i den utsträckning som är möjlig med hänsyn till  rådande förhållanden. Förordning (2023:119).
4 §
Har upphävts genom förordning (2008:618).
5 §
Specialpedagogiska skolmyndigheten eller Sameskolstyrelsen får besluta att de uppgifter som myndigheten har ska övertas av den kommun där skolenheten är belägen.
Specialpedagogiska skolmyndigheten eller Sameskolstyrelsen får besluta att verksamheten vid skolenheten ska läggas ned.
Förordningen (2011:569).
6 §
Om verksamheten vid en skolenhet med specialskola eller  sameskola läggs ned, ska huvudmannen se till att eleverna får  den tillsyn och vård de behöver, antingen hos sina  vårdnadshavare eller genom de kommunala myndigheternas eller  andra myndigheters försorg.
Efter nedläggningen ska eleverna fullgöra sin skolplikt i den  kommun där de vistas enligt 3 § förordningen (1991:1195) om  skolväsendet under krig och vid krigsfara m.m.
Förordning (2023:119).
Planläggning av verksamheten
7 §
Huvudmannen ska genomföra den planläggning av verksamheten som behövs. Planläggningen ska ske efter samråd med länsstyrelsen i det län där skolan ligger. Förordningen (2011:569).
8 §
Huvudmannen ska underrätta länsstyrelsen om skolans behov av lokaler under krig och vid krigsfara.
Länsstyrelsen beslutar enligt förordningen (1992:391) om uttagning av egendom för totalförsvarets behov vilka lokaler som får användas för skolans behov. Förordningen (2011:569).
Tjänstetillsättning
9 §
Huvudmannen får återbesätta tjänster som tillsätts av regeringen. Dessa tjänster får då endast återbesättas som vikariat. Förordningen (2011:569).
Övriga föreskrifter
10 §
Personalen i den regionala stödorganisationen för den specialpedagogiska stödverksamheten som finns inom Specialpedagogiska skolmyndigheten ska stå till länsstyrelsens förfogande som experter i frågor om skolverksamheten för elever med funktionshinder. Förordning (2008:397).
11 §
Beslut av huvudmannen enligt denna förordning får  överklagas hos länsstyrelsen.
Länsstyrelsens beslut enligt denna förordning får inte  överklagas. Förordning (2023:119).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.