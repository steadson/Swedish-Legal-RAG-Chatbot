Title: Lag (2007:162) om bilskrotningsfonden
SFS Number: Svensk författningssamling 2007:162
URL: https://www.riksdagen.se/sv/dokument-och-lagar/dokument/svensk-forfattningssamling/lag-2007162-om-bilskrotningsfonden_sfs-2007-162/
Source Link: http://rkrattsbaser.gov.se/sfst?bet=2007:162
Amendment Register Link: http://rkrattsbaser.gov.se/sfsr?bet=2007:162
Ministry/Authority: Klimat- och näringslivsdepartementet
Issued: 2007-04-12
Metadata: {"Utfärdad": "2007-04-12", "Ändrad": "t.o.m. SFS 2016:789"}

==================================================

Lag (2007:162) om bilskrotningsfonden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:162
Departement/myndighet
:   
Klimat- och näringslivsdepartementet
Utfärdad
:   
2007-04-12
Ändrad
:   
t.o.m. SFS 2016:789
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Bilskrotningsfonden har bildats av skrotningsavgifter som enligt bilskrotningslagen (1975:343) betalats till staten för personbilar, bussar och lastbilar som har en totalvikt som inte överstiger 3 500 kilogram och som har registrerats i vägtrafikregistret.
Bilskrotningsfonden skall användas för skrotningsersättning och skrotningsbidrag.
2 §
Med en uttjänt bil avses detsamma som i 15 kap. 2 §
miljöbalken.
3 §
Skrotningsersättning får, i mån av tillgång på medel i  bilskrotningsfonden, ges till den som äger en uttjänt bil som  lämnas för skrotning och för vilken ett sådant  mottagningsbevis som avses i 15 kap. 33 § 1 miljöbalken  utfärdas, om bilen
1. är av en årsmodell äldre än 1989 och enligt  vägtrafikregistret inte var avställd den 31 augusti 2006,  eller
2. har tillfallit kommunen enligt lagen (1982:129) om  flyttning av fordon i vissa fall.
Skrotningsersättning får inte ges om en sådan ersättning  eller ersättning av motsvarande art enligt äldre föreskrifter  tidigare har betalats ut för bilen.
Lag (2016:789)
.
4 §
Skrotningsbidrag får, i mån av tillgång på medel i bilskrotningsfonden, ges till en kommun för dess verksamhet med att samla in fordonsvrak som kan tillfalla kommunen enligt lagen (1982:129) om flyttning av fordon i vissa fall och för att ställa i ordning på platser där sådana bilar övergivits.
5 §
Frågor om skrotningsersättning prövas av  Transportstyrelsen. Transportstyrelsens beslut får överklagas  hos allmän förvaltningsdomstol. Prövningstillstånd krävs vid  överklagande till kammarrätt.
Frågor om skrotningsbidrag prövas av länsstyrelsen.  Länsstyrelsens beslut får överklagas till Naturvårdsverket.
Naturvårdsverkets beslut får inte överklagas.
Regeringen meddelar föreskrifter om vilka länsstyrelser som ansvarar för uppgifterna enligt andra stycket.
Lag (2012:88)
.
6 §
Regeringen får meddela föreskrifter om skrotningsersättningens storlek.
Regeringen eller den myndighet som regeringen bestämmer får meddela föreskrifter om villkoren för utbetalning av skotningsersättning och skrotningsbidrag samt om bilskrotningsfondens förvaltning.
Övergångsbestämmeler
2007:162
1. Denna lag träder i kraft den 1 juni 2007, då bilskrotningslagen (1975:343) skall upphöra att gälla.
2. Äldre föreskrifter gäller fortfarande i fråga om förhållanden som hänför sig till tiden före den 1 juni 2007.
2008:1386
Denna lag träder i kraft den 1 januari 2009. Vid tillämpning av 7 a § förvaltningsprocesslagen (1971:291) ska Transportstyrelsen vara den enskildes motpart.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.