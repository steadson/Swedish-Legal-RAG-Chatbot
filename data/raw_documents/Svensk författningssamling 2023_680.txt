Title: Förordning (2023:680) om frysning av tillgångar
SFS Number: Svensk författningssamling 2023:680
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023680-om-frysning-av-tillgangar_sfs-2023-680/
Source Link: http://rkrattsbaser.gov.se/sfst?bet=2023:680
Amendment Register Link: http://rkrattsbaser.gov.se/sfsr?bet=2023:680
Ministry/Authority: Utrikesdepartementet
Issued: 2023-11-16
Metadata: {"Utfärdad": "2023-11-16"}

==================================================

Förordning (2023:680) om frysning av tillgångar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:680
Departement/myndighet
:   
Utrikesdepartementet
Utfärdad
:   
2023-11-16
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning kompletterar lagen (2023:677) om frysning  av tillgångar.
Undantag från beslut om frysning
2 §
Försäkringskassan får meddela sådana undantag från beslut  enligt 4 § lagen (2023:677) om frysning av tillgångar som  anges i 14 § den lagen.
När beslut om frysning begärs av en annan stat
3 §
En framställning från en annan stat om en åtgärd enligt  lagen (2023:677) om frysning av tillgångar ska vara skriftlig  och sändas till riksåklagaren.
Riksåklagaren bestämmer hur framställningen ska behandlas.  Riksåklagaren får begära kompletterande information från den  utländska myndighet som begärt åtgärden.
Informationsskyldighet
4 §
Åklagaren ska informera Regeringskansliet 
(Utrikesdepartementet) om sina beslut enligt 4 och 12 §§ lagen 
(2023:677) om frysning av tillgångar.
En domstol ska informera Regeringskansliet 
(Utrikesdepartementet) om rättens beslut om ett överklagande  enligt lagen om frysning av tillgångar.
5 §
När en behörig myndighet i en annan stat har begärt en  åtgärd enligt lagen (2023:677) om frysning av tillgångar ska  åklagaren informera den myndigheten om beslutet. Åklagaren ska  också informera myndigheten i den andra staten om ett  frysningsbeslut har hävts.
6 §
Regeringskansliet (Utrikesdepartementet) ska informera  riksåklagaren om Europeiska unionen har beslutat en förordning  som innebär att frysningsbeslut ska hävas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.