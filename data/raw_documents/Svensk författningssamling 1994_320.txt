Title: Förordning (1994:320) om tillämpning av konventionen den 30 mars 
1978 mellan Sverige och Jugoslavien rörande social trygghet i 
förhållandet mellan Sverige och Slovenien
SFS Number: Svensk författningssamling 1994:320
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1994320-om-tillampning-av_sfs-1994-320/
Source Link: http://rkrattsbaser.gov.se/sfst?bet=1994:320
Amendment Register Link: http://rkrattsbaser.gov.se/sfsr?bet=1994:320
Ministry/Authority: Socialdepartementet
Issued: 1994-05-11
Metadata: {"Utfärdad": "1994-05-11"}

==================================================

Förordning (1994:320) om tillämpning av konventionen den 30 mars 
1978 mellan Sverige och Jugoslavien rörande social trygghet i 
förhållandet mellan Sverige och Slovenien
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:320
Departement/myndighet
:   
Socialdepartementet
Utfärdad
:   
1994-05-11
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Konventionen den 30 mars l978 mellan Sverige och Jugoslavien rörande social trygghet och överenskommelsen om tillämpning av konventionen av samma dag skall gälla som förordning här i landet i förhållandet mellan Sverige och Slovenien. Konventionen och överenskommelsen om tillämpning av konventionen har publicerats som bilagor till SFS 1978:798.
2 §
Vid tillämpning av artiklarna 5, 8, 24 och 25 i konventionen skall Riksförsäkringsverket vara behörig svensk myndighet.
3 §
Med högsta förvaltningsmyndighet enligt artikel 31 i konventionen avses i Slovenien Arbets-, social- och familjeministeriet.
4 §
Som förbindelseorgan enligt artikel 1 i tillämpningsöverenskommelsen fungerar i Slovenien Republiken Sloveniens förbund för ålders- och invaliditetsförsäkring.
5 §
I Slovenien utfärdas intyg enligt artikel 2 första stycket och artikel 3 första stycket i tillämpningsöverenskommelsen av Republiken Sloveniens förbund för sjukförsäkring samt enligt artikel 4 första stycket i tillämpningsöverenskommelsen av Republiken Sloveniens förbund för ålders- och invaliditetsförsäkring.
6 §
Behörigt organ enligt artikel 2 andra stycket i tillämpningsöverenskommelsen är i Slovenien Republiken Sloveniens förbund för sjukförsäkring.
7 §
Ansökan enligt artikel 5 och enligt artikel 7 första och andra styckena i tillämpningsöverenskommelsen ges i Slovenien in till Republiken Sloveniens förbund för ålders- och invaliditetsförsäkring.
8 §
Intyg enligt artikel 6 första stycket i tillämpningsöverenskommelsen utfärdas i Slovenien av Republiken Sloveniens förbund för ålders- och invaliditetsförsäkring.
9 §
Sjukvårdsförmåner enligt artikel 8 första stycket i tillämpningsöverenskommelsen tillhandahålls i Slovenien av Republiken Sloveniens förbund för ålders- och invaliditetsförsäkring.
10 §
Intyg enligt artikel 8 andra stycket i tillämpningsöverenskommelsen utfärdas i Slovenien av Republiken Sloveniens förbund för sjukförsäkring.
Övergångsbestämmelser
1994:320
Denna förordning träder i kraft den 1 juli 1994. Den tillämpas dock från och med den 16 januari l992.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.