Title: Lag (1992:654) med särskilda bestämmelser om 
bostadsbidrag för år 1993
SFS Number: Svensk författningssamling 1992:654
URL: https://www.riksdagen.se/sv/dokument-och-lagar/dokument/svensk-forfattningssamling/lag-1992654-med-sarskilda-bestammelser-om_sfs-1992-654/
Source Link: http://rkrattsbaser.gov.se/sfst?bet=1992:654
Amendment Register Link: http://rkrattsbaser.gov.se/sfsr?bet=1992:654
Ministry/Authority: Socialdepartementet
Issued: 1992-06-11
Metadata: {"Utfärdad": "1992-06-11"}

==================================================

Lag (1992:654) med särskilda bestämmelser om 
bostadsbidrag för år 1993
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:654
Departement/myndighet
:   
Socialdepartementet
Utfärdad
:   
1992-06-11
Tidsbestämd
: 
1994-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
För år 1993 lämnas bostadsbidrag enligt lagen (1988:786) om  bostadsbidrag med de avvikelser som följer av denna lag. Lag 
(1992:1559).
2 §
Den som vid utgången av år 1992 uppbär bostadsbidrag har rätt att  utan föregående ansökan få bidrag även för månaderna januari--december 
1993 med, i fråga om barnfamiljer, omräknat belopp enligt 19 § lagen 
(1988:786) om bostadsbidrag eller, i fråga om hushåll utan barn, med  samma belopp som för december 1992.
Bidragsbeloppet skall omprövas
1. för barnfamiljer, om något sådant förhållande inträffar som avses i 
28 § första stycket 2--4 lagen (1988:786) om bostadsbidrag eller om  familjens inkomster av förvärvsarbete har ökat väsentligt eller minskat  väsentligt i förhållande till motsvarande inkomster enligt 1991 års  taxering till statlig inkomstskatt och det står klart att  inkomständringen kommer att bestå under bidragsåret, samt
2. för hushåll utan barn, under de förutsättningar som anges i 29 §  samma lag eller om hushållet beviljas studiemedel.
Den upplysningsskyldighet som föreskrivs i 27 § lagen om bostadsbidrag  gäller även sådana ändringar av inkomst och studiemedel som avses i  andra stycket.
Lag (1992:1559)
.
3 §
I fråga om bostadsbidrag för månaderna januari -- december 1993 i  andra fall än som avses i 2 §, skall bidraget bestämmas med utgångspunkt  från den bidragsgrundande inkomst som kan beräknas med ledning av 1991  års taxering till statlig inkomstskatt. I fråga om upplysningsskyldighet  och omprövning av bidragsbeslut skall 2 § tillämpas.
Lag (1992:1559)
.
4 §
Närmare föreskrifter i fråga om den bidragsgrundande inkomsten och  ansökningsförfarandet meddelas av regeringen eller den myndighet som  regeringen bestämmer.
5 §
För bostadsbidrag som avser bidragsåret 1993 får kommunen  statsbidrag med 100 procent av sina kostnader. Bidraget lämnas i  efterskott för ett halvår i sänder.
I fråga om ansökan och utbetalning av bidrag gäller de bestämmelser som  anges i 32 § lagen (1988:786) om bostadsbidrag.
Lag (1992:1559)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.