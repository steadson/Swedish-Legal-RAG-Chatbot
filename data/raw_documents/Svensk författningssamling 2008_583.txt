Title: Lag (2008:583) om gruppundantag för konkurrensbegränsande 
forsknings- och utvecklingsavtal
SFS Number: Svensk författningssamling 2008:583
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008583-om-gruppundantag-for_sfs-2008-583/
Source Link: http://rkrattsbaser.gov.se/sfst?bet=2008:583
Amendment Register Link: http://rkrattsbaser.gov.se/sfsr?bet=2008:583
Ministry/Authority: Klimat- och näringslivsdepartementet RSN
Issued: 2008-06-18
Metadata: {"Utfärdad": "2008-06-18", "Ändrad": "t.o.m. SFS 2024:708"}

==================================================

Lag (2008:583) om gruppundantag för konkurrensbegränsande 
forsknings- och utvecklingsavtal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:583
Departement/myndighet
:   
Klimat- och näringslivsdepartementet RSN
Utfärdad
:   
2008-06-18
Ändrad
:   
t.o.m. SFS 2024:708
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag tillämpas på forsknings- och utvecklingsavtal  som innehåller sådana konkurrensbegränsningar som omfattas av 
2 kap. 1 § konkurrenslagen (2008:579) (konkurrensbegränsande  forsknings- och utvecklingsavtal).
Det som i lagen sägs om avtal ska även tillämpas på beslut av  en sammanslutning av företag och på samordnade förfaranden av  företag.
Lag (2024:708)
.
2 §
Termer och uttryck i denna lag har samma betydelse som i  förordning (EU) 2023/1066 av den 1 juni 2023 om tillämpningen  av artikel 101.3 i fördraget om Europeiska unionens  funktionssätt på vissa grupper av forsknings- och  utvecklingsavtal.
Lag (2024:708)
.
3 §
De villkor och begränsningar som följer av artikel 3-9 i  förordning (EU) 2023/1066 ska tillämpas på  konkurrensbegränsande forsknings- och utvecklingsavtal. I de  fall det i artiklarna anges att en omständighet gäller på den  inre marknaden ska dock motsvarande i stället gälla i landet.  När det i artiklarna hänvisas till artikel 2 gäller i stället  undantaget i 4 §.
Lag (2024:708)
.
4 §
Konkurrensbegränsande forsknings- och utvecklingsavtal som  uppfyller förutsättningarna i artikel 3-9 i förordning (EU) 
2023/1066 och som inte har följder som är oförenliga med 
2 kap. 2 § konkurrenslagen är undantagna från förbudet mot  konkurrensbegränsande samarbete mellan företag i 2 kap. 1 §  konkurrenslagen.
Undantaget i första stycket gäller även för forsknings- och  utvecklingsavtal som innehåller bestämmelser om överlåtelse  eller licensiering av immateriella rättigheter till en eller  flera av parterna, eller till en enhet som
parterna upprättat för att utföra den gemensamma eller  beställda forskningen och utvecklingen eller det gemensamma  utnyttjandet av resultaten, under förutsättning att dessa  bestämmelser är direkt knutna till och nödvändiga för  genomförandet av avtalet men inte utgör det primära syftet med  avtalet.
Lag (2024:708)
.
Övergångsbestämmelser
2011:874
1. Denna lag träder i kraft den 1 augusti 2011.
2. Äldre föreskrifter gäller till utgången av december 2012 för avtal som var i kraft den 1 augusti 2011. Äldre föreskrifter gäller dock inte för avtal som vid ikraftträdandet uppfyller villkoren för gruppundantag enligt de nya föreskrifterna.
2024:708
1. Denna lag träder i kraft den 1 december 2024.
2. Äldre föreskrifter gäller dock till utgången av juni 2025  för konkurrensbegränsande avtal om forskning och utveckling  som ingåtts före ikraftträdandet och som vid ikraftträdandet  inte uppfyller villkoren för gruppundantag enligt de nya  föreskrifterna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.