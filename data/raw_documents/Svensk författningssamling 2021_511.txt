Title: Förordning (2021:511) om Transportstyrelsens olycksdatabas
SFS Number: Svensk författningssamling 2021:511
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021511-om-transportstyrelsens_sfs-2021-511/
Source Link: http://rkrattsbaser.gov.se/sfst?bet=2021:511
Amendment Register Link: http://rkrattsbaser.gov.se/sfsr?bet=2021:511
Ministry/Authority: Landsbygds- och infrastrukturdepartementet RSIB US
Issued: 2021-06-03
Metadata: {"Utfärdad": "2021-06-03"}

==================================================

Förordning (2021:511) om Transportstyrelsens olycksdatabas
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:511
Departement/myndighet
:   
Landsbygds- och infrastrukturdepartementet RSIB US
Utfärdad
:   
2021-06-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar  lagen (2021:319) om Transportstyrelsens olycksdatabas.
2 §
Denna förordning är meddelad med stöd av 8 kap. 7 §  regeringsformen.
Databasens innehåll
3 §
Personuppgifter får behandlas i databasen enligt 8 § lagen  om Transportstyrelsens olycksdatabas, om uppgifterna avser
1. personnummer eller annat identifieringsnummer, kön, ålder  eller nationalitet,
2. personskador, vårdförlopp och tidpunkter för vårdrelaterade  händelser,
3. alkohol- eller drogpåverkan eller misstanke om sådan  påverkan,
4. tid och plats för olyckan, typ av trafikant,  händelseförlopp vid olyckan och omständigheter av betydelse  för olyckans uppkomst, och
5. fordon, körkort och andra behörigheter.
Utöver det som anges i första stycket får uppgifter om  inrapporterande aktörers diarienummer och liknande uppgifter  som behövs av administrativa skäl behandlas.
Uppgiftslämnande
4 §
Transportstyrelsen får, efter att ha gett Socialstyrelsen  tillfälle att yttra sig, meddela föreskrifter om hur och inom  vilka tidsfrister uppgifter enligt 10 § lagen (2021:319) om  Transportstyrelsens olycksdatabas ska lämnas.
5 §
Transportstyrelsen får, efter att ha gett Polismyndigheten  tillfälle att yttra sig, meddela föreskrifter om hur och inom  vilka tidsfrister uppgifter enligt 11 § lagen (2021:319) om  Transportstyrelsens olycksdatabas ska lämnas.
6 §
Transportstyrelsen får, efter att ha gett Kustbevakningen  tillfälle att yttra sig, meddela föreskrifter om hur och inom  vilka tidsfrister uppgifter enligt 12 § lagen (2021:319) om  Transportstyrelsens olycksdatabas ska lämnas.
Ersättning
7 §
Transportstyrelsen ska betala ersättning till en  vårdgivare för rapportering av uppgifter till databasen enligt 
10 § lagen (2021:319) om Transportstyrelsens olycksdatabas.  Ersättningen ska baseras på det antal rapporter som  vårdgivaren lämnat.
8 §
Transportstyrelsen får meddela ytterligare föreskrifter om  ersättning enligt 7 §.
Direktåtkomst
9 §
Transportstyrelsen får besluta att medge direktåtkomst  till personuppgifter enligt 15 § lagen (2021:319) om  Transportstyrelsens olycksdatabas. Ett sådant beslut får  förenas med villkor i fråga om behörighet och säkerhet hos  mottagaren. Ett medgivande till direktåtkomst får återtas om  det inte längre finns förutsättningar för det eller om det  finns någon annan särskild anledning att återta det.
10 §
Transportstyrelsen får meddela föreskrifter om  omfattningen av direktåtkomst samt om behörighet och säkerhet  vid sådan åtkomst. Om föreskrifterna påverkar Polismyndigheten  i egenskap av mottagare, ska Polismyndigheten ges tillfälle  att yttra sig innan föreskrifterna meddelas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.