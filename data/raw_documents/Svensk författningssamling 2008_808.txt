Title: Förordning (2008:808) med kompletterande bestämmelser till EU:s 
delgivningsförordning
SFS Number: Svensk författningssamling 2008:808
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008808-med-kompletterande_sfs-2008-808/
Source Link: http://rkrattsbaser.gov.se/sfst?bet=2008:808
Amendment Register Link: http://rkrattsbaser.gov.se/sfsr?bet=2008:808
Ministry/Authority: Justitiedepartementet BIRS
Issued: 2008-10-23
Metadata: {"Utfärdad": "2008-10-23", "Ändrad": "t.o.m. SFS 2025:241"}

==================================================

Förordning (2008:808) med kompletterande bestämmelser till EU:s 
delgivningsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:808
Departement/myndighet
:   
Justitiedepartementet BIRS
Utfärdad
:   
2008-10-23
Ändrad
:   
t.o.m. SFS 2025:241
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som kompletterar  Europaparlamentets och rådets förordning (EU) 2020/1784 av den 
25 november 2020 om delgivning i medlemsstaterna av  rättegångshandlingar och andra handlingar i mål och ärenden av  civil eller kommersiell natur (EU:s delgivningsförordning).
Förordning (2022:627).
2 §
Länsstyrelsen i Stockholms län är mottagande organ enligt  artikel 3.2 i EU:s delgivningsförordning.  Förordning (2022:627).
3 §
Sändande organ enligt artikel 3.1 i EU:s  delgivningsförordning är
1. domstolar,
2. Kronofogdemyndigheten,
3. Länsstyrelsen i Stockholms län, och
4. andra svenska myndigheter som ska delge handlingar i mål  och ärenden av civil eller kommersiell natur.
Förordning (2022:628).
4 §
En svensk myndighet som ska delge handlingar i ett mål  eller ärende av civil eller kommersiell natur, och som inte  har tillgång till det decentraliserade it-system som avses i  artikel 5 i EU:s delgivningsförordning, får ansöka om hjälp  med delgivningen hos Länsstyrelsen i Stockholms län.
Förordning (2022:628).
5 §
Handlingar som har skickats till Länsstyrelsen i  Stockholms län i dess egenskap av mottagande organ behöver  länsstyrelsen delge eller låta delge endast om det  standardformulär som anges i artikel 8.2 i EU:s  delgivningsförordning är ifyllt på svenska eller engelska.
Förordning (2022:627).
6 §
Länsstyrelsen i Stockholms län är central enhet enligt  artikel 4 i EU:s delgivningsförordning.  Förordning (2022:627).
6 a §
Vid vanlig delgivning får en myndighet skicka handlingar  på elektronisk väg till en person som har en känd  delgivningsadress i en annan medlemsstat i enlighet med  villkoren i artikel 19.1 b i EU:s delgivningsförordning.
Handlingarna får inte delges elektroniskt om det är olämpligt  med hänsyn till omständigheterna i delgivningsärendet.
Förordning (2022:627).
7 §
I förhållande till Danmark och Finland gäller den nordiska överenskommelsen den 26 april 1974 om inbördes rättshjälp genom delgivning och bevisupptagning (SÖ 1975:42).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.