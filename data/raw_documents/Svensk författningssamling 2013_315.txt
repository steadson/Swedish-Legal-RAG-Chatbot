Title: Lag (2013:315) om intelligenta transportsystem vid vägtransporter
SFS Number: Svensk författningssamling 2013:315
URL: https://www.riksdagen.se/sv/dokument-och-lagar/dokument/svensk-forfattningssamling/lag-2013315-om-intelligenta-transportsystem-vid_sfs-2013-315/
Source Link: http://rkrattsbaser.gov.se/sfst?bet=2013:315
Amendment Register Link: http://rkrattsbaser.gov.se/sfsr?bet=2013:315
Ministry/Authority: Landsbygds- och infrastrukturdepartementet RSIB TM
Issued: 2013-05-23
Metadata: {"Utfärdad": "2013-05-23", "Ändrad": "t.o.m. SFS 2022:819"}

==================================================

Lag (2013:315) om intelligenta transportsystem vid vägtransporter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:315
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2013-05-23
Ändrad
:   
t.o.m. SFS 2022:819
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Genom denna lag genomförs Europaparlamentets och rådets direktiv 2010/40/EU av den 7 juli 2010 om ett ramverk för införande av intelligenta transportsystem på vägtransportområdet och för gränssnitt mot andra transportslag.
Lagen innehåller allmänna bestämmelser om införande och användning av intelligenta transportsystem vid transporter på väg.
2 §
Denna lag syftar till att främja att information, kommunikation och infrastruktur som används i samt tjänster som förmedlas genom intelligenta transportsystem för transporter på väg och deras gränssnitt mot andra transportslag uppfyller uppställda krav för att systemen ska fungera gränsöverskridande inom Europeiska unionen.
3 §
I denna lag betyder
väg: sådan väg, gata, torg och annan led eller plats som allmänt används för trafik med motorfordon,
intelligenta transportsystem, ITS: system med informations-
och kommunikationsteknik som tillämpas för transporter på väg, inbegripet infrastruktur, fordon och användare, trafikledning och mobilitetshantering, samt för gränssnitt mot andra transportslag,
ITS-tillämpning: operativt instrument för användningen av ITS,
ITS-tjänst: tillhandahållandet av ITS-tillämpning inom ett bestämt organisatoriskt och operativt område i syfte att bidra till användarens säkerhet, effektivitet och komfort samt att underlätta eller stödja transporter och resande,
vägdata: data om väginfrastruktur, inbegripet fasta vägmärken eller annan reglering av trafiksäkerhetskaraktär,
vägtrafikdata: historiska data och realtidsdata om vägtrafiken,
resedata: grundläggande data, till exempel tidtabeller för allmänna transportmedel samt tariffer, som är nödvändiga för att tillhandahålla multimodal reseinformation före och under resan för att underlätta reseplanering, bokning och anpassning av resan,
gränssnitt: en möjlighet till sammankoppling av interaktion mellan system,
interoperabilitet: systemens och de underliggande affärsprocessernas kapacitet att utbyta data och dela information och kunskap, och
kompatibilitet: en anordnings eller ett systems allmänna förmåga att utan ändring fungera tillsammans med en annan anordning eller ett annat system.
Fordonstermerna i denna lag har samma betydelse som i lagen
(2001:559) om vägtrafikdefinitioner.
Tillämpningsområde
4 §
Denna lag gäller ITS för transporter på väg.
Lagen gäller inte verksamhet som bedrivs av Försvarsmakten, Försvarets materielverk, Totalförsvarets forskningsinstitut, Försvarets radioanstalt och Säkerhetspolisen. Även annan verksamhet som avser försvaret och den nationella säkerheten får undantas från lagens tillämpningsområde.
5 §
Lagen gäller för ITS-tillämpningar och ITS-tjänster som ska kunna fungera gränsöverskridande inom Europeiska unionen och som avser
1. användning av väg-, vägtrafik- och resedata,
2. trafikledning och hantering av godstransporter,
3. stöd för trafiksäkerhet och skydd av transporter, och
4. samverkan mellan fordon och transportinfrastruktur.
Krav på ITS
6 §
ITS-tillämpningar och ITS-tjänster ska uppfylla de krav om kompatibilitet och interoperabilitet som behövs för ITS.
7 §
ITS-tillämpningar och ITS-tjänster ska uppfylla de krav som behövs för
1. tillhandahållande av multimodala reseinformationstjänster,
2. tillhandahållande av informationstjänster i realtid,
3. data vid kostnadsfritt tillhandahållande av vägsäkerhetsrelaterad allmän trafikinformation,
4. tillhandahållande av ett system för fordonspositionering vid trafikolycka knutet till larmcentral inom Europeiska unionen,
5. tillhandahållande av informationstjänster för säkra och skyddade parkeringsplatser för lastbilar och andra fordon i kommersiell trafik, och
6. tillhandahållande av bokningstjänster för säkra och skyddade parkeringsplatser för lastbilar och andra fordon i kommersiell trafik.
8 §
Bestämmelser om behandling av personuppgifter finns i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av sådana  uppgifter och om upphävande av direktiv 95/46/EG (allmän  dataskyddsförordning), lagen (2018:218) med kompletterande  bestämmelser till EU:s dataskyddsförordning och  vägtrafikdatalagen (2019:369).
I lagen (2022:482) om elektronisk kommunikation finns  bestämmelser om behandling av personuppgifter och  integritetsskydd.
I lagen (2022:818) om den offentliga sektorns  tillgängliggörande av data finns bestämmelser om myndigheters  och offentliga företags tillgängliggörande av data för  vidareutnyttjande.
I produktansvarslagen (1992:18) finns bestämmelser om  skadeståndsansvar för produkter med säkerhetsbrister.
Lag (2022:819)
.
Bemyndiganden
9 §
Regeringen får meddela föreskrifter om undantag från lagens tillämpningsområde enligt 4 § andra stycket.
Regeringen får också meddela föreskrifter om undantag från lagens tillämpningsområde som avser fordon.
Regeringen eller den myndighet som regeringen bestämmer får meddela föreskrifter om de krav som avses i 6 och 7 §§.
Övergångsbestämmelser
2013:315
1. Denna lag träder i kraft den 1 juli 2013.
2. Lagen ska inte tillämpas på fordon som har typgodkänts enligt fordonslagen (2002:574) eller tagits i bruk före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.