Title: Förordning (2020:1257) om särskilda insatser för personer med tre fjärdedels sjukersättning eller aktivitetsersättning
SFS Number: Svensk författningssamling 2020:1257
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20201257-om-sarskilda-insatser-for_sfs-2020-1257/
Source Link: http://rkrattsbaser.gov.se/sfst?bet=2020:1257
Amendment Register Link: http://rkrattsbaser.gov.se/sfsr?bet=2020:1257
Ministry/Authority: Arbetsmarknadsdepartementet AA
Issued: 2020-12-17
Metadata: {"Utfärdad": "2020-12-17"}

==================================================

Förordning (2020:1257) om särskilda insatser för personer med tre fjärdedels sjukersättning eller aktivitetsersättning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:1257
Departement/myndighet
:   
Arbetsmarknadsdepartementet AA
Utfärdad
:   
2020-12-17
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om sådana  särskilda insatser som enligt 33 kap. 26 §  socialförsäkringsbalken ska göras för att personer med tre  fjärdedels sjukersättning eller aktivitetsersättning ska kunna  få en anställning motsvarande den återstående arbetsförmågan.
Förordningen är meddelad med stöd av 8 kap. 7 §  regeringsformen.
2 §
Försäkringskassan ska underrätta Arbetsförmedlingen om att  en person som får tre fjärdedels sjukersättning eller  aktivitetsersättning står till förfogande för arbete  motsvarande den återstående arbetsförmågan.
Underrättelsen ska innehålla namn, personnummer eller  samordningsnummer och kontaktuppgifter för den som har  beviljats sjukersättning eller aktivitetsersättning samt  information om den tidsperiod som beslutet om ersättning  omfattar.
Underrättelsen ska lämnas när beslutet om sjukersättning eller  aktivitetsersättning meddelas eller vid den senare tidpunkt då  personen står till förfogande för arbete motsvarande den  återstående arbetsförmågan.
3 §
Arbetsförmedlingen ska vidta åtgärder för att den som  omfattas av en underrättelse från Försäkringskassan enligt 2 §  ska kunna få en anställning motsvarande den återstående  arbetsförmågan.
Efter sex månader från det att underrättelsen kom in till  Arbetsförmedlingen ska Arbetsförmedlingen pröva  förutsättningarna för anvisning till ett skyddat arbete hos  Samhall Aktiebolag enligt 37-39 §§ förordningen (2017:462) om  särskilda insatser för personer med funktionsnedsättning som  medför nedsatt arbetsförmåga. Under de första sex månaderna  får en sådan prövning göras endast om det finns särskilda  skäl.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.