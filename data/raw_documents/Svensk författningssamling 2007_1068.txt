Title: Förordning (2007:1068) med instruktion för Överklagandenämnden för etikprövning
SFS Number: Svensk författningssamling 2007:1068
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071068-med-instruktion-for_sfs-2007-1068/
Source Link: http://rkrattsbaser.gov.se/sfst?bet=2007:1068
Amendment Register Link: http://rkrattsbaser.gov.se/sfsr?bet=2007:1068
Ministry/Authority: Utbildningsdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2023:44"}

==================================================

Förordning (2007:1068) med instruktion för Överklagandenämnden för etikprövning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1068
Departement/myndighet
:   
Utbildningsdepartementet
Utfärdad
:   
2007-11-22
Ändrad
:   
t.o.m. SFS 2023:44
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
I 31 § lagen (2003:460) om etikprövning av forskning som  avser människor finns bestämmelser om att Överklagandenämnden  för etikprövning
- prövar överklaganden av sådana beslut av  Etikprövningsmyndigheten som anges i 36 § samma lag,
- prövar ärenden som Etikprövningsmyndigheten har lämnat över  enligt 29 § samma lag,
- utövar tillsyn enligt 34 och 35 §§ samma lag,
- prövar överklaganden av sådana beslut av  Etikprövningsmyndigheten som anges i 7 § lagen (2021:603) med  kompletterande bestämmelser om etisk granskning till EU:s  förordningar om medicintekniska produkter, och
- prövar vissa frågor enligt biobankslagen (2023:38).
Förordning (2023:44).
Ledning
2 §
Överklagandenämnden för etikprövning leds av en  nämnd. Förordning (2018:1882).
3 §
I 32 och 33 §§ lagen (2003:460) om etikprövning av forskning som avser människor finns bestämmelser om nämndens sammansättning och när nämnden är beslutför.
Det ska finnas personliga ersättare för samtliga ledamöter i nämnden.
Vetenskapsrådet ska lämna förslag till regeringen på ledamöter och ersättare med vetenskaplig kompetens.
Organisation
4 §
Ordföranden utser en eller flera av ledamöterna att vara  vetenskaplig sekreterare i nämnden för en bestämd tid.
En vetenskaplig sekreterare ska förbereda ärenden inför  nämndens sammanträden och bistå med vetenskaplig kompetens.
Förordning (2019:1154).
5 §
Vetenskapsrådet upplåter lokaler och utför  administrativa och handläggande uppgifter åt  Överklagandenämnden för etikprövning.
Förordning (2018:1882).
Ärendenas handläggning
6 §
Ärendena avgörs efter föredragning. En vetenskaplig  sekreterare är föredragande i nämnden. Även personal vid  Vetenskapsrådet som utför uppgifter som anges i 5 § får vara  föredragande i nämnden. Förordning (2019:1154).
7 §
När etiska frågor av ny och principiell karaktär handläggs ska om möjligt samtliga ledamöter vara närvarande.
8 §
I 33 § tredje stycket lagen (2003:460) om etikprövning av forskning som avser människor finns bestämmelser om att ordföranden får lämna över vissa uppgifter till en föredragande i nämnden. Ett sådant överlämnande ska ske i särskilt beslut.
Årlig redogörelse
9 §
Överklagandenämnden för etikprövning ska senast den 
22 februari varje år lämna en redogörelse till regeringen om  sin verksamhet under det senaste kalenderåret.
Förordning (2022:51).
Tillämpligheten av vissa förordningar
10 §
Förordningen (2000:605) om årsredovisning och  budgetunderlag ska inte tillämpas på Överklagandenämnden för  etikprövning. Förordning (2022:51).
Undantag från myndighetsförordningen
11 §
Följande bestämmelser i myndighetsförordningen 
(2007:515) ska inte tillämpas på Överklagandenämnden för  etikprövning:
5 § om delegering,
14 § om nämndens sammansättning,
15 och 16 §§ om beslutsförhet, och
27 § om rätt att företräda staten vid domstol.
Förordning (2022:51).
12 §
Har upphävts genom förordning (2019:1154).
13 §
Har betecknats 9 § genom förordning (2019:1154).
Övergångsbestämmelser
2022:51
Denna förordning träder i kraft den 26 maj 2022 i fråga om 1 §  och i övrigt den 1 mars 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.