Title: Förordning (2002:366) om tillfälligt sysselsättningsstöd till kommuner och regioner
SFS Number: Svensk författningssamling 2002:366
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002366-om-tillfalligt_sfs-2002-366/
Source Link: http://rkrattsbaser.gov.se/sfst?bet=2002:366
Amendment Register Link: http://rkrattsbaser.gov.se/sfsr?bet=2002:366
Ministry/Authority: Finansdepartementet K
Issued: 2002-05-16
Metadata: {"Utfärdad": "2002-05-16", "Ändrad": "t.o.m. SFS 2020:850"}

==================================================

Förordning (2002:366) om tillfälligt sysselsättningsstöd till kommuner och regioner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:366
Departement/myndighet
:   
Finansdepartementet K
Utfärdad
:   
2002-05-16
Ändrad
:   
t.o.m. SFS 2020:850
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns bestämmelser om ett tillfälligt  sysselsättningsstöd till kommuner och regioner.
Stödet består av ett generellt sysselsättningsstöd och ett  nyanställningsstöd.
Beslut om tillfälligt sysselsättningsstöd fattas av  Skatteverket. Förordning (2020:850).
Stödets storlek
2 §
Generellt sysselsättningsstöd avseende 2004 lämnas med ett belopp som motsvarar 1,73 procent av lönekostnadsunderlaget för 2003.
Generellt sysselsättningsstöd avseende 2005 lämnas med ett belopp som motsvarar 2,5 procent av lönekostnadsunderlaget för 2004.
Generellt sysselsättningsstöd avseende 2006 lämnas med ett belopp som motsvarar 2,3 procent av lönekostnadsunderlaget för 2005. Förordning (2004:1337).
Lönekostnadsunderlaget
3 §
Lönekostnadsunderlaget utgörs av
1. kommunens eller regionens lönekostnader enligt  årsredovisningen, och
2. hälften av kommunens eller regionens kostnader för köpta  tjänster enligt årsredovisningen.
Med kostnader för köpta tjänster likställs bidrag som kommunen  eller regionen lämnar till olika slag av verksamheter. Bidrag  till bostadsföretag eller energiproducerande företag får inte  ingå i lönekostnadsunderlaget.
I lönekostnaderna ska endast avgiftspliktiga ersättningar  enligt socialavgiftslagen (2000:980) medräknas.
Förordning (2020:850).
4 §
Kostnader för köpta tjänster som utförts av en annan  kommun eller region ska inte räknas in i  lönekostnadsunderlaget. Förordning (2020:850).
4 a §
Om lönekostnadsunderlaget påverkas av att huvudmannaskapet för en viss verksamhet flyttas, skall lönekostnadsunderlaget för beräkning av nyanställningsstöd justeras enligt följande.
Om en verksamhet lämnats över till en annan huvudman, skall lönekostnadsunderlaget för året före överlämnandet minskas med den del av lönekostnadsunderlaget som avser denna verksamhet.
Om en verksamhet tagits över från en annan huvudman, skall
1. lönekostnadsunderlaget för året före övertagandet ökas med den del av lönekostnadsunderlaget som avser denna verksamhet, eller
2. lönekostnadsunderlaget för det år då övertagandet sker minskas med den del av lönekostnadsunderlaget som avser denna verksamhet. Förordning (2003:449).
Ansökan och beslut
5 §
En ansökan om generellt sysselsättningsstöd avseende 2004 skall ges in till Skatteverket under september 2004.
En ansökan om generellt sysselsättningsstöd avseende 2005 skall ges in till Skatteverket under september 2005.
En ansökan om generellt sysselsättningsstöd avseende 2006 skall ges in till Skatteverket under september 2006.
Förordning (2004:1337).
6 §
En ansökan om sysselsättningsstöd skall innehålla uppgift om
1. sökt stödbelopp,
2. lönekostnadsunderlag och
3. storleken på lönekostnaderna respektive kostnaderna för köpta tjänster enligt 3 §.
7 §
Skatteverket får begära att en kommun eller en region inom  en viss tid ska komma in med de ytterligare uppgifter som  behövs för att behandla ansökan. Förordning (2020:850).
8 §
I lagen (2002:179) om kreditering på skattekonto av  tillfälligt sysselsättningsstöd till kommuner och regioner  finns bestämmelser om att tillfälligt sysselsättningsstöd ska  tillgodoräknas kommuner och regioner genom kreditering på  sådant skattekonto som avses i 61 kap. 1 §  skatteförfarandelagen (2011:1244). Förordning (2020:850).
9 §
Beslut om generellt sysselsättningsstöd avseende 2004 skall fattas senast under november 2004 såvitt avser ett belopp som motsvarar 1,2 procent av lönekostnadsunderlaget och senast under februari 2005 såvitt avser resterande belopp.
Beslut om generellt sysselsättningsstöd avseende 2005 skall fattas senast under november 2005.
Beslut om generellt sysselsättningsstöd avseende 2006 skall fattas senast under november 2006. Förordning (2004:1337).
Övriga bestämmelser
10 §
Om en kommun eller en region har fått sysselsättningsstöd  på felaktiga grunder eller om stöd av annan anledning lämnats  med för högt belopp får Skatteverket besluta om återbetalning  av det felaktigt krediterade beloppet.
Ett sådant beslut får fattas senast ett år efter det  ursprungligen meddelade beslutet. Förordning (2020:850).
11 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:996).
Övergångsbestämmelser
2003:1036
Denna förordning träder i kraft den 1 januari 2004. Äldre lydelser av 5 § första-tredje styckena och 9 § första och andra styckena gäller fortfarande för ansökan om generellt sysselsättningsstöd avseende 2002 eller 2003 och för ansökan om nyanställningsstöd avseende 2002.
2004:664
Denna förordning träder i kraft den 1 augusti 2004. Äldre lydelse av 2 § gäller fortfarande för ansökan om generellt sysselsättningsstöd avseende 2002.
2004:1337
Denna förordning träder i kraft den 17 januari 2005. Äldre lydelse av 2, 5 och 9 §§ gäller fortfarande för ansökan om nyanställningsstöd avseende 2002 och 2003 samt generellt sysselsättningsstöd avseende 2003.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.