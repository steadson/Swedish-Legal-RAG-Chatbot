Title: Lag (1996:810) om registrering av riksdagsledamöters åtaganden och ekonomiska intressen
SFS Number: Svensk författningssamling 1996:810
URL: https://www.riksdagen.se/sv/dokument-och-lagar/dokument/svensk-forfattningssamling/lag-1996810-om-registrering-av_sfs-1996-810/
Source Link: http://rkrattsbaser.gov.se/sfst?bet=1996:810
Amendment Register Link: http://rkrattsbaser.gov.se/sfsr?bet=1996:810
Ministry/Authority: Justitiedepartementet L6
Issued: 1996-06-19
Metadata: {"Utfärdad": "1996-06-19", "Ändrad": "t.o.m. SFS 2019:897"}

==================================================

Lag (1996:810) om registrering av riksdagsledamöters åtaganden och ekonomiska intressen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:810
Departement/myndighet
:   
Justitiedepartementet L6
Utfärdad
:   
1996-06-19
Ändrad
:   
t.o.m. SFS 2019:897
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Riksdagsförvaltningen ska föra ett register 
(ekonomiska registret) med uppgifter om riksdagsledamöters  åtaganden och ekonomiska intressen. Registret får föras med  hjälp av automatisk databehandling.
Riksdagsförvaltningen är personuppgiftsansvarig för den  behandling av personuppgifter som utförs enligt denna lag.
Lag (2018:240)
.
1 a §
Vid behandling av personuppgifter i det ekonomiska  registret kompletterar denna lag Europaparlamentets och  rådets förordning (EU) 2016/679 av den 27 april 2016 om skydd  för fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG.
Även lagen (2018:218) med kompletterande bestämmelser till  EU:s dataskyddsförordning gäller vid behandling av  personuppgifter, om inte annat följer av denna lag.
Lag (2018:240)
.
2 §
Vad som sägs i lagen om ledamot gäller även talmannen  samt samtliga ersättare som utövar uppdrag som ledamot och  som beräknas tjänstgöra under minst tre månader i följd.
Lag (2016:1118)
.
3 §
Registrering sker efter anmälan av riksdagsledamot.
4 §
En ledamot ska till registret anmäla alla vid anmälningstillfället relevanta uppgifter om sådana förhållanden som anges i 8 §.
En ledamot som inte har något sådant åtagande eller intresse som avses i 8 § ska anmäla detta till registret.
Lag (2008:38)
.
Ändamål
5 §
Riksdagsförvaltningen får behandla personuppgifter i  det ekonomiska registret om det är nödvändigt för att ge en  samlad information om riksdagsledamöters åtaganden och  ekonomiska intressen i den omfattning som är motiverad av ett  befogat allmänt intresse.
Lag (2018:240)
.
Anmälan
6 §
En anmälan enligt 4 § ska göras skriftligen till riksdagens kammarkansli. Anmälan ska göras inom fyra veckor från det att riksdagen sammanträtt första gången efter ett val eller från den senare tidpunkt då uppdraget som riksdagsledamot påbörjades.
Lag (2008:38)
.
7 §
Nya registreringspliktiga uppgifter eller ändringar av registrerade uppgifter skall anmälas skriftligen inom fyra veckor efter det att de uppkommit.
Lag (2008:38)
.
Registerinnehåll
8 §
Registret ska innehålla uppgifter om namn, partibeteckning  och valkrets beträffande ledamöter som har gjort anmälan om  registrering.
För varje ledamot ska följande uppgifter registreras:
Art av åtagande eller ekonomiskt 	Uppgifter som ska  intresse registreras
1. Innehav av aktier i ett aktiebolag, 	Bolagets, föreningens  andel i ett handelsbolag eller en 	eller den utländska  ekonomisk förening utom 		juridiska personens  bostadsrättsförening samt andel i en 	namn.
motsvarande utländsk juridisk person,  om värdet av aktierna eller andelen  beträffande varje bolag eller  förening eller motsvarande juridiska  person vid anmälningstillfället  överstiger två prisbasbelopp enligt 
2 kap. 6 och 7 §§  socialförsäkringsbalken. Med aktier  jämställs sådana finansiella  instrument som berättigar till  förvärv av aktier.
2. Ägande, helt eller delvis, av 	Fastighetens beteckning.
näringsfastighet enligt 2 kap. 
14 § inkomstskattelagen 
(1999:1229).
3. Avlönad anställning som inte är 	Befattningens art och av endast tillfällig karaktär.		arbetsgivarens namn.
4. Avtal av ekonomisk karaktär med 	Avtalets art och  tidigare arbetsgivare, såsom avtal 	arbetsgivarens namn.
om löne- eller pensionsförmån eller  annan förmån som utgår under tid  som omfattas av uppdraget som  riksdagsledamot.
5. Avtal av ekonomisk karaktär med 	Avtalets art och  en arbetsgivare eller 			arbetsgivarens eller  uppdragsgivare, även om avtalet 	uppdragsgivarens namn.
får effekt först efter det att  uppdraget som riksdagsledamot  har upphört.
6. Inkomstbringande självständig 	Arten av verksamhet  verksamhet som bedrivs vid 		och i förekommande  sidan av uppdraget som 			fall namnet på den  riksdagsledamot.			juridiska person i 
					vilken verksamheten 
					bedrivs.
7. Styrelseuppdrag och uppdrag 		Uppdragets art och som revisor i aktiebolag, 		bolagets, föreningens  handelsbolag, ekonomisk förening 	eller den utländska  eller motsvarande utländsk 		juridiska personens  juridisk person.			namn.
8. Styrelseuppdrag och uppdrag 		Uppdragets art och som revisor i en ideell 		föreningens,  förening som har till syfte att 	stiftelsens eller den  främja medlemmarnas ekonomiska 		utländska juridiska  intressen, i en stiftelse som 		personens namn.
bedriver rörelse eller annan  ekonomisk verksamhet eller i  en motsvarande utländsk  juridisk person.
9. Statligt eller kommunalt uppdrag, 	Uppdragets art och  som inte är av endast tillfällig 	uppdragsgivarens namn.
karaktär.
10. Stadigvarande materiell 		Arten av förmån och förmån samt sekreterar- eller 		den som har bekostat  utredningshjälp som inte har 		den.
betalats av ledamoten själv  och som har anknytning till  uppdraget som riksdagsledamot.
11. Skulder, borgensåtaganden 		Arten av skuld eller  och andra åtaganden som hänför 		åtagande och vilken  sig till verksamhet eller 		verksamhet eller vilket  ekonomiska intressen enligt 		intresse enligt 1, 2 
1, 2 och 6. Anmälan behöver 		och 6 som skulden eller  endast göras för en skuld 		åtagandet hänför sig  eller ett åtagande som vid 		till samt borgenärens  anmälningstillfället 			namn.
överstiger två prisbasbelopp  enligt 2 kap. 6 och 7 §§  socialförsäkringsbalken.
Uppgifterna i registret ska vara offentliga.
Lag (2019:897)
.
9 §
För ledamot som har anmält att det inte förekommer någon uppgift att registrera skall registret innehålla en anteckning om det.
Lag (2008:38)
.
Underrättelse
10 §
Innan anmälda uppgifter får registreras ska i  förekommande fall enskilda och juridiska personer samt  offentliga organ som avses i 8 § andra stycket 3-5, 7, 8, 10  eller 11 ges tillfälle att yttra sig över uppgifter som berör  dem. Om ett sådant yttrande innehåller en invändning mot en  lämnad uppgift, ska riksdagsledamoten ges tillfälle att ändra  eller komplettera sin anmälan.
Lag (2016:1118)
.
Tidpunkt för registrering
11 §
Uppgifterna i en anmälan skall, om det inte möter hinder på grund av förfarande enligt 10 §, registreras senast tre veckor efter anmälan.
Lag (2008:38)
.
Underlåtenhet att göra anmälan
12 §
Talmannen ska vid ett kammarsammanträde meddela att en ledamot inte fullgjort skyldigheten att anmäla uppgifter till registret enligt 6 och 7 §§.
Lag (2008:38)
.
Sökbegrepp
13 §
Som sökbegrepp får användas endast en ledamots namn.
Lag (2008:38)
.
Gallring
14 §
Uppgifterna ska utgå ur registret när en valperiod har löpt ut. Även uppgifterna om den som under en valperiod lämnar sitt uppdrag ska utgå ur registret. Vid registreringen av förändringar av i registret antecknade förhållanden ska de gamla uppgifterna utgå ur registret.
Lag (2008:38)
.
15 §
Uppgifter som har utgått ur registret skall arkiveras enligt arkivlagen (1990:782).
Lag (2008:38)
.
16 §
Har upphävst genom
lag (2018:240)
.
Bestämmelserna i personuppgiftslagen (1998:204) om rättelse och skadestånd tillämpas vid behandling av personuppgifter enligt denna lag.
Lag (2008:38)
.
Överklagande
17 §
Beslut enligt denna lag får inte överklagas.
Lag (2018:240)
.
Övergångsbestämmelser
1996:810
1. Denna lag träder i kraft den 1 september 1996.
2. För den vid ikraftträdandet löpande valperioden skall i stället för vad som anges i 6 § en anmälan om registrering göras inom fyra veckor från det att riksdagen sammanträtt första gången under riksmötet 1996/97.
1999:1295
Denna lag träder i kraft den 1 januari 2001. Äldre bestämmelser gäller dock fortfarande i fråga om förhållanden som avser tid före ikraftträdandet.
2008:38
1. Denna lag träder i kraft den 1 mars 2008.
2. En ledamot som vid ikraftträdandet inte har gjort anmälan till registret ska, i stället för vad som anges i 6 §, göra sådan anmälan inom fyra veckor från ikraftträdandet av denna lag.
2016:1118
1. Denna lag träder i kraft den 1 januari 2017.
2. Bestämmelsen i 8 § i den nya lydelsen tillämpas även på  skulder, borgensåtaganden och andra åtaganden som har  uppkommit före ikraftträdandet. Sådana skulder,  borgensåtaganden och andra åtaganden ska anmälas senast fyra  veckor efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.