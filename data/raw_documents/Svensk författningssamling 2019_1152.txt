Title: Förordning (2019:1152) med instruktion för Nämnden för prövning av oredlighet i forskning
SFS Number: Svensk författningssamling 2019:1152
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20191152-med-instruktion-for-namnden_sfs-2019-1152/
Source Link: http://rkrattsbaser.gov.se/sfst?bet=2019:1152
Amendment Register Link: http://rkrattsbaser.gov.se/sfsr?bet=2019:1152
Ministry/Authority: Utbildningsdepartementet
Issued: 2019-11-28
Metadata: {"Utfärdad": "2019-11-28", "Ändrad": "t.o.m. SFS 2021:220"}

==================================================

Förordning (2019:1152) med instruktion för Nämnden för prövning av oredlighet i forskning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:1152
Departement/myndighet
:   
Utbildningsdepartementet
Utfärdad
:   
2019-11-28
Ändrad
:   
t.o.m. SFS 2021:220
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Nämnden för prövning av oredlighet i forskning ska pröva  frågor enligt lagen (2019:504) om ansvar för god forskningssed  och prövning av oredlighet i forskning.
2 §
Nämnden ska varje år publicera en rapport med en  sammanställning av sina avgöranden från föregående kalenderår  och informationen som lämnats enligt 13 § lagen (2019:504) om  ansvar för god forskningssed och prövning av oredlighet i  forskning och 1 kap. 18 § högskoleförordningen (1993:100).
Ledning
3 §
Myndigheten leds av en nämnd.
4 §
Nämnden ska bestå av en ordförande och högst tio övriga  ledamöter. Det ska utses en eller flera ersättare för  ordföranden. Förordning (2021:220).
5 §
Ordföranden och ersättare för ordföranden ska vara eller  ha varit ordinarie domare. De övriga ledamöterna ska ha  vetenskaplig kompetens inom olika områden och några av dem ska  ha erfarenhet av arbete med frågor om god forskningssed.
6 §
Ersättare för ordföranden utses av regeringen för en  bestämd tid.
7 §
Ledamöter som inte är ordförande eller ersättare för  ordföranden utses efter förslag från universitet och högskolor  respektive de myndigheter som ingår i den samordningsgrupp som  föreskrivs i 5 § förordningen (2009:975) med instruktion för  Vetenskapsrådet.
Organisation
8 §
Etikprövningsmyndigheten upplåter lokaler och sköter  administrativa och handläggande uppgifter åt nämnden.
Anställningar och uppdrag
9 §
Nämnden får utse sakkunniga för att biträda nämnden vid  utredning av ärenden om oredlighet i forskning.
Undantag från myndighetsförordningen
10 §
Följande bestämmelser i myndighetsförordningen (2007:515)  ska inte tillämpas på nämnden:
8 § om arbetsgivarpolitik, och
14 § om nämndens sammansättning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.