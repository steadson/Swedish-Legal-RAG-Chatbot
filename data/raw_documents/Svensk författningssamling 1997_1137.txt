Title: Lag (1997:1137) om vägavgift för vissa tunga fordon
SFS Number: Svensk författningssamling 1997:1137
URL: https://www.riksdagen.se/sv/dokument-och-lagar/dokument/svensk-forfattningssamling/lag-19971137-om-vagavgift-for-vissa-tunga_sfs-1997-1137/
Source Link: http://rkrattsbaser.gov.se/sfst?bet=1997:1137
Amendment Register Link: http://rkrattsbaser.gov.se/sfsr?bet=1997:1137
Ministry/Authority: Finansdepartementet S2
Issued: 1997-12-04
Metadata: {"Utfärdad": "1997-12-04", "Ändrad": "t.o.m. SFS 2025:398"}

==================================================

Lag (1997:1137) om vägavgift för vissa tunga fordon
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:1137
Departement/myndighet
:   
Finansdepartementet S2
Utfärdad
:   
1997-12-04
Ändrad
:   
t.o.m. SFS 2025:398
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Vägavgift skall betalas till staten enligt denna lag.
2 §
Fordons- och viktbegreppen i denna lag har samma betydelse som i lagen (2001:559) om vägtrafikdefinitioner, om inte annat sägs.
Lag (2001:570)
.
2 a §
I denna lag avses med
- eurovinjettdirektivet: Europaparlamentets och rådets  direktiv 1999/62/EG av den 17 juni 1999 om avgifter på fordon  för användningen av väginfrastrukturer, i lydelsen enligt  Europaparlamentets och rådets direktiv (EU) 2022/362,
- euro-utsläppsklass: sådan utsläppsklass som anges i bilaga 0  till eurovinjettdirektivet,
- koldioxidutsläppsklass: sådan utsläppsklass som anges i 9 §  lagen (2024:173) om indelning av tunga fordon i  koldioxidutsläppsklasser, eller motsvarande utsläppsklass för  utländskt fordon,
- fordonsgrupp: detsamma som i 1 § lagen om indelning av tunga  fordon i koldioxidutsläppsklasser,
- undergrupp av fordon: detsamma som i 1 § lagen om indelning  av tunga fordon i koldioxidutsläppsklasser,
- fordonsår: den uppgift i vägtrafikregistret som anger ett  fordons årsmodell eller, om sådan uppgift saknas,  tillverkningsår, eller, om båda uppgifterna saknas i  registret, det år under vilket fordonet första gången togs i  bruk.
Lag (2024:292)
.
Beskattningsmyndighet m.m.
3 §
Beskattningsmyndighet i fråga om vägavgift är Skatteverket.
Lag (2003:721)
.
4 §
Skatteverket är central förvaltningsmyndighet i fråga om vägavgift.
Lag (2003:721)
.
Avgiftspliktiga fordon
5 §
/Upphör att gälla U:2027-03-26/
För fordon som är eller bör vara registrerat i det svenska  vägtrafikregistret (svenskt fordon), och som inte är avställt  eller tillfälligt registrerat, betalas vägavgift för rätten  att använda det svenska vägnätet. För utländskt fordon betalas  vägavgift för rätten att använda motorvägar och de vägar som  anges i bilaga 1.
Avgiftsplikt gäller för motorfordon eller ledad  motorfordonskombination med en totalvikt på minst 
12 000 kilogram om fordonet är avsett för eller används för  godstransport på väg.
För svenskt motorfordon med draganordning grundas  avgiftsplikten på den högsta tillåtna totalvikt som  motorfordonskombinationen kan ha.
Lag (2024:292)
.
5 §
/Träder i kraft I:2027-03-26/
För fordon som är eller bör vara registrerat i det svenska  vägtrafikregistret (svenskt fordon), och som inte är avställt  eller tillfälligt registrerat, betalas vägavgift för rätten  att använda det svenska vägnätet. För utländskt fordon betalas  vägavgift för rätten att använda motorvägar och de vägar som  anges i bilaga 1.
Avgiftsplikt gäller för motorfordon med en totalvikt som  överstiger 3 500 kilogram eller motorfordonskombination med  sådant fordon, om fordonet är avsett för eller används för  godstransport på väg.
Avgiftsplikt gäller även för motorfordonskombination med  motorfordon med en totalvikt på högst 3 500 kilogram med  anordning för påhängsvagn, om fordonet är avsett för eller  används för godstransport på väg och  motorfordonskombinationens totalvikt överstiger 
3 500 kilogram. För svenskt motorfordon med en totalvikt på  högst 3 500 kilogram med anordning för påhängsvagn grundas  avgiftsplikten dock på den högsta tillåtna totalvikt som  motorfordonskombinationen kan ha.
Lag (2024:293)
.
6 §
/Upphör att gälla U:2027-03-26/
Avgiftsplikt gäller inte för fordon som tillhör
1. Försvarsmakten,
2. Polismyndigheten eller Säkerhetspolisen,
3. staten, en kommun eller någon annan och fordonet är avsett att användas för räddningstjänst, och
4. väghållningen.
En förutsättning för undantag enligt första stycket är att fordonet bär yttre kännetecken som visar att fordonet tillhör någon av de angivna kategorierna.
Avgiftsplikt gäller inte heller för fordon vars ålder, beräknad som skillnaden mellan fordonsåret och innevarande kalenderår, är trettio år eller äldre och som inte används i yrkesmässig trafik som avses i Europaparlamentets och rådets förordning (EG) nr 1071/2009 av den 21 oktober 2009 om gemensamma regler beträffande de villkor som ska uppfyllas av personer som bedriver yrkesmässig trafik och om upphävande av rådets direktiv 96/26/EG eller yrkestrafiklagen (2012:210).
För fordonskombinationer är det motorfordonet som är avgörande för om kombinationen är undantagen från avgiftsplikt.
Lag (2014:669)
.
6 §
/Träder i kraft I:2027-03-26/
Avgiftsplikt gäller inte för fordon som tillhör
1. Försvarsmakten,
2. Polismyndigheten eller Säkerhetspolisen,
3. staten, en kommun eller någon annan och fordonet är avsett  att användas för räddningstjänst, eller
4. väghållningen.
En förutsättning för undantag enligt första stycket är att  fordonet bär yttre kännetecken som visar att fordonet tillhör  någon av de angivna kategorierna.
Avgiftsplikt gäller inte heller för
1. fordon vars ålder, beräknad som skillnaden mellan  fordonsåret och innevarande kalenderår, är trettio år eller  äldre och som inte används i yrkesmässig trafik som avses i  Europaparlamentets och rådets förordning (EG) nr 1071/2009 av  den 21 oktober 2009 om gemensamma regler beträffande de  villkor som ska uppfyllas av personer som bedriver yrkesmässig  trafik och om upphävande av rådets direktiv 96/26/EG eller  yrkestrafiklagen (2012:210), eller
2. utsläppsfritt fordon enligt artikel 2.1.29 i  eurovinjettdirektivet, om fordonet har en totalvikt på högst 
4 250 kilogram.
För fordonskombinationer är det motorfordonet som är avgörande  för om kombinationen är undantagen från avgiftsplikt.
Lag (2024:293)
.
Avgiftsskyldiga
7 §
Avgiftsskyldig för svenskt fordon är ägaren.
Som ägare anses den som är eller bör vara antecknad i vägtrafikregistret som ägare.
Lag (2006:236)
.
8 §
Avgiftsskyldig för ett utländskt fordon är den som vid tidpunkten för användningen av de i 5 § första stycket andra meningen nämnda vägarna äger eller för fordonet eller beslutar om användningen av fordonet eller har nyttjanderätt till det.
Om det finns flera avgiftsskyldiga, är de solidariskt ansvariga för den vägavgift som skall betalas.
Avgiftspliktens inträde
9 §
Avgiftsplikt för svenskt fordon inträder när fordonet införs i vägtrafikregistret eller, om fordonet samtidigt avställs, då avställningen upphör. Om fordonet är avställt på ägarens begäran, inträder avgiftsplikt då avställningen upphör.
För icke avgiftspliktigt fordon som ändras till avgiftspliktigt fordon inträder avgiftsplikten när fordonet tas upp i vägtrafikregistret som avgiftspliktigt, eller om det samtidigt avställs, då avställningen upphör. För fordon som tillhör någon av de i 6 § angivna kategorierna inträder avgiftsplikt när fordonet överlåts till annan, eller om fordonet är avställt eller ställs av vid överlåtelsen, då avställningen upphör.
Avgiftsplikt för utländskt fordon inträder när fordonet används på motorvägar och de vägar som anges i bilaga 1.
Lag (2001:570)
.
Avgiftsperioder
10 §
För svenskt fordon betalas vägavgift för en avgiftsperiod om ett år.
För utländskt fordon betalas vägavgift för kalenderdag, vecka, månad eller år. Längsta avgiftsperiod är ett år.
Vägavgiftens storlek
11 §
/Upphör att gälla U:2027-03-26/
Vägavgift tas ut enligt följande, med olika belopp  beroende på antal axlar och vilka krav som ett fordons motor  uppfyller avseende koldioxidutsläppsklass samt, i förekommande  fall, euro-utsläppsklass.
Högst 3 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1	        0	1 434	143	50	14
I	1 246	124	44	12
II	1 085	108	38	11
III	944	94	33	9
IV	858	85	30	9
V	811	81	28	8
VI
eller
renare	764	76	27	8
2       		688	68	24	7
3       		592	59	21	6
4       		459	45	16	5
5                       191	19	7	2
Minst 4 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1       	0	2 404	240	84	24
I	2 081	208	73	21
II	1 810	181	63	18
III	1 572	157	55	16
IV	1 431	143	50	14
V	1 352	135	47	14
VI
eller
renare	1 274	124	45	13
2		        1 146	114	40	12
3		        987	98	35	10
4		        764	76	27	8
5		        319	31	12	4
Vägavgift för fordon som inte uppfyller de utsläppskrav som  anges i bilaga 0 till eurovinjettdirektivet tas ut i enlighet  med euro-utsläppsklass 0.
Vägavgift för sådant EEV-fordon som avses i bilaga 0 till  eurovinjettdirektivet tas ut i enlighet med euro-utsläppsklass  V.
För ett svenskt motorfordon med draganordning bestäms  vägavgiften efter det största möjliga antalet axlar som en  motorfordonskombination kan ha.
Lag (2024:292)
.
11 §
/Träder i kraft I:2027-03-26/
Vägavgift tas ut enligt följande, om inte annat anges i 
11 a §, med olika belopp beroende på antal axlar och vilka  krav som ett fordons motor uppfyller avseende  koldioxidutsläppsklass samt, i förekommande fall,  euro-utsläppsklass.
Högst 3 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1       	0	1 434	143	50	14
I	1 246	124	44	12
II	1 085	108	38	11
III	944	94	33	9
IV	858	85	30	9
V	811	81	28	8
VI
eller
renare	764	76	27	8
2		        688	68	24	7
3		        592	59	21	6
4       		459	45	16	5
5	        	191	19	7	2
Minst 4 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1	        0	2 404	240	84	24
I	2 081	208	73	21
II	1 810	181	63	18
III	1 572	157	55	16
IV	1 431	143	50	14
V	1 352	135	47	14
VI
eller
renare	1 274	124	45	13
2       		1 146	114	40	12
3       		987	98	35	10
4	        	764	76	27	8
5		        319	31	12	4
Lag (2024:293)
.
11 a §
/Träder i kraft I:2027-03-26/
För motorfordon och motorfordonskombination med en  totalvikt som understiger 12 000 kilogram tas vägavgift ut  enligt följande, med olika belopp beroende på antal axlar och  vilka krav som ett fordons motor uppfyller avseende  koldioxidutsläppsklass samt, i förekommande fall,  euro-utsläppsklass.
Högst 3 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1	        0	956 	95	33	10
I	831 	83	29	8
II	723 	72	25	7
III	629 	62	22	6
IV	572 	57	20	6
V	541 	54	19	5
VI
eller
renare	510 	51	18	5
2		        459	45	16	4
3		        395	39	14	4
4		        306	30	11	3
5       		130	13	5	2
Minst 4 axlar
Kol-            Eurout- Avgift  Avgift  Avgift  Avgift
dioxid-         släpps- per år  per     per     per dag
utsläpps-	klass   i euro  månad   vecka   i euro
klass                           i euro  i euro
1	        0	1 603	160	56	16
I	1 387	138	49	14
II	1 206	120	42	12
III	1 048	104	37	10
IV	954	95	33	10
V	901	90	32	9
VI
eller
renare	849	84	30	8
2		        764	76	27	7
3		        658	65	23	6
4       		510	51	18	5
5       		213	21	8	2
Lag (2024:293)
.
11 b §
/Träder i kraft I:2027-03-26/
Vägavgift för fordon som inte uppfyller de utsläppskrav  som anges i bilaga 0 till eurovinjettdirektivet tas ut i  enlighet med euro-utsläppsklass 0.
Vägavgift för sådant EEV-fordon som avses i bilaga 0 till  eurovinjettdirektivet tas ut i enlighet med euro-utsläppsklass  V.
För ett svenskt motorfordon med draganordning bestäms  vägavgiften efter den högsta tillåtna totalvikt och det  största möjliga antal axlar som motorfordonskombinationen kan  ha.
Lag (2024:293)
.
Beslut om vägavgift m.m. för svenskt fordon
12 §
I fråga om vägavgift skall bestämmelserna i 4 kap. och 5 kap. 7 § vägtrafikskattelagen (2006:227) gälla i tillämpliga delar. Därvid förstås med
beskattningsmyndighet:          Skatteverket,
skattskyldig:                   avgiftsskyldig,
skatteperiod:                   avgiftsperiod,
skattskyldighet:                avgiftsskyldighet,
skattebelopp:                   avgiftsbelopp.
Vid tillämpningen av denna lag görs efterprövning i stället för efterbeskattning.
Lag (2006:236)
.
Betalning och återbetalning m.m.
Svenskt fordon
13 §
Vägavgift ska betalas under kalendermånaden före den  månad då avgiftsperioden börjar om inte annat följer av andra  eller tredje stycket eller av 17 b §.
När avgiftsplikt inträder ska vägavgift betalas senast tre  veckor efter avgiftspliktens inträde.
Om ett fordons beskaffenhet ändras så att vägavgift ska tas ut  med annat belopp ska ny vägavgift beslutas. Vägavgift ska  betalas senast tre veckor efter utgången av den kalendermånad  under vilken registreringsbesiktningen skedde eller senast  skulle ha skett.
Lag (2024:292)
.
14 §
Vägavgift skall betalas av,
1. den som är eller bör vara registrerad som ägare i vägtrafikregistret vid ingången av kalendermånaden före avgiftsperioden,
2. när avgiftsplikt inträder, den som är eller bör vara registrerad som ägare i vägtrafikregistret vid avgiftspliktens inträde,
3. när ett fordons beskaffenhet ändras så att vägavgift tas ut med ett annat belopp, den som är registrerad som ägare i vägtrafikregistret när registreringsbesiktningen skedde eller senast skulle ha skett.
Lag (2001:570)
.
15 §
Vägavgiften skall betalas genom att sättas in på ett särskilt konto.
Betalningen anses ha skett den dag då den har bokförts på kontot.
Lag (2006:236)
.
16 §
Har upphävts genom
lag (2008:478)
.
17 §
Vägavgift ska betalas tillbaka om
1. avgiftsplikt upphör för ett fordon under tid för vilken vägavgift har betalats, eller
2. ett fordons beskaffenhet ändras så att vägavgift ska tas ut med annat belopp.
I fall som avses i första stycket 1 återbetalas överskjutande belopp till den som var avgiftsskyldig när avgiftsplikten upphörde. Vägavgiften betalas tillbaka med ett belopp som motsvarar avgiften för antalet återstående dagar för vilka avgift har betalats, räknat från och med den dag då avgiftsplikten upphörde. Från det belopp som ska återbetalas dras en avgift på 25 euro.
I fall som avses i första stycket 2 återbetalas överskjutande belopp till den som var avgiftsskyldig när registreringsbesiktning skedde. Återbetalning ska ske med ett belopp som motsvarar avgiften för antalet återstående dagar för vilka avgift har betalats, räknat från och med den dag registreringsbesiktning skedde.
Avgiften för varje återstående dag utgör 1/360 av vägavgiften för ett helt år.
Lag (2012:410)
.
17 a §
Har avgiftsplikten upphört innan avgiften är betald eller har ett fordons beskaffenhet ändrats så att vägavgift ska tas ut med annat belopp, får avgiften sättas ned.
Beslut enligt första stycket fattas genom automatiserad behandling med stöd av uppgifter i vägtrafikregistret, i enlighet med vad som anges i 17 § andra-fjärde styckena.
Om avgiften sätts ned på grund av att avgiftsplikten har upphört, ska samma avgift tas ut som enligt 17 § andra stycket.
Lag (2012:410)
.
17 b §
Om ett fordons koldioxidutsläppsklass ändras till en  lägre klass efter en omprövning enligt 10 § första stycket 1  lagen (2024:173) om indelning av tunga fordon i  koldioxidutsläppsklasser, ska det påverka fordonets vägavgift  först för avgiftsperioder som påbörjas på eller efter den dag  då den nya klassificeringen börjar gälla.
Om en vägavgift redan har beslutats för ett sådant fordon, ska  skillnaden mellan den beslutade avgiften och den nya högre  vägavgiften (tillkommande avgift) betalas.
Tillkommande avgift ska betalas senast 30 dagar efter beslutet  om tillkommande avgift.
Lag (2024:292)
.
17 c §
Om ett fordons koldioxidutsläppsklass ändras efter en  ny bedömning enligt 11 § lagen (2024:173) om indelning av  tunga fordon i koldioxidutsläppsklasser, ska skillnaden mellan  den beslutade avgiften och en ny lägre vägavgift 
(överskjutande avgift) återbetalas.
Återbetalning ska ske med ett belopp som motsvarar den  överskjutande avgiften för antalet dagar för vilka avgift har  betalats, räknat från och med den dag då avgift för den nya  koldioxidutsläppsklassen ska tillämpas för den fordonsgrupp  eller undergrupp av fordon som fordonet tillhör. Varje dag ska  anses utgöra 1/360 av ett helt år.
Om överskjutande avgift ska återbetalas och vägavgift för den  period som den överskjutande avgiften avser ännu inte har  betalats, får vägavgiften sättas ned. Sådant beslut fattas  genom automatiserad behandling med stöd av uppgifter i  vägtrafikregistret.
Lag (2024:292)
.
17 d §
Tillkommande avgift enligt 17 b § eller överskjutande  avgift enligt 17 c § ska betalas av eller återbetalas till den  som är eller bör vara registrerad som ägare i  vägtrafikregistret vid den tidpunkt från vilken avgift för den  nya koldioxidutsläppsklassen ska tillämpas.
Lag (2024:292)
.
18 §
Dröjsmålsavgift skall tas ut, om vägavgiften inte betalas inom den tid och i den ordning som har bestämts enligt denna lag.
Dröjsmålsavgiften tas ut enligt bestämmelserna i lagen
(1997:484) om dröjsmålsavgift.
Beskattningsmyndigheten får medge befrielse helt eller delvis från skyldigheten att betala dröjsmålsavgift, om det finns särskilda skäl. Bestämmelserna om beslut om vägavgift i denna lag gäller även beslut om sådan befrielse.
19 §
Vid beräkning av vägavgift eller dröjsmålsavgift enligt 18 § andra stycket som ska påföras eller återbetalas ska beloppet avrundas till närmast lägre hela krontal.
Belopp under 50 kronor ska inte återbetalas.
Lag (2012:410)
.
Utländskt fordon
20 §
Har upphävts genom
lag (2008:478)
.
21 §
Vägavgift ska inte betalas för fordonet för den tid som  motsvarande avgift enligt det i Bryssel den 9 februari 1994  underskrivna avtalet om uttag av en avgift för tunga fordon  som använder vissa vägar och det i Bryssel den 18 september 
1997 underskrivna protokollet avseende Sveriges anslutning  till avtalet, betalats i annat land. Avtalet har ändrats genom  de i Bryssel den 22 mars 2000, 21 oktober 2010, 6 december 
2017 och 29 mars 2023 underskrivna ändringsprotokollen.  Avtalet och protokollen publiceras i Sveriges internationella  överenskommelser (SÖ).
Lag (2024:292)
.
22 §
Beskattningsmyndigheten ska efter ansökan besluta om återbetalning av vägavgift som betalats i Sverige. Vägavgiften betalas tillbaka med ett belopp som motsvarar avgiften för antalet återstående dagar för vilka avgift har betalats, räknat från och med den dag ansökan kom in.
Avgiften för varje återstående dag utgör 1/360 av vägavgiften för ett helt år.
Från det belopp som ska återbetalas dras en avgift på 25 euro.
Lag (2012:410)
.
Reglering av vägavgiften enligt euro-kursen
23 §
/Upphör att gälla U:2027-03-26/
Vägavgiften ska betalas i svenska kronor. De belopp i euro som anges i 11, 17 och 22 §§ omräknas till svenska kronor för varje kalenderår.
Omräkning sker enligt den kurs i svenska kronor av euro som gällde den första vardagen i oktober året innan och som offentliggörs i Europeiska unionens officiella tidning. Om ett belopp som beräknas för ett visst år före avrundning avviker från föregående års belopp med mindre än 5 procent, ska föregående års belopp fortsätta att gälla.
Regeringen fastställer före november månads utgång de omräknade belopp som enligt denna lag ska tas ut under påföljande kalenderår. Beloppen avrundas nedåt till närmaste lägre hela krontal.
Lag (2008:478)
.
23 §
/Träder i kraft I:2027-03-26/
Vägavgiften ska betalas i svenska kronor. De belopp i  euro som anges i 11, 11 a, 17 och 22 §§ omräknas till svenska  kronor för varje kalenderår.
Omräkning sker enligt den kurs i svenska kronor av euro som  gällde den första vardagen i oktober året innan och som  offentliggörs i Europeiska unionens officiella tidning. Om ett  belopp som beräknas för ett visst år före avrundning avviker  från föregående års belopp med mindre än 5 procent, ska  föregående års belopp fortsätta att gälla.
Regeringen fastställer före november månads utgång de  omräknade belopp som enligt denna lag ska tas ut under  påföljande kalenderår. Beloppen avrundas nedåt till närmaste  lägre hela krontal.
Lag (2024:293)
.
23 a §
/Upphör att gälla U:2027-03-26/
Om resultatet av en omräkning enligt 23 § av ett belopp  i 11 § överstiger de gränser som gäller enligt artikel 7a.2  första stycket i eurovinjettdirektivet, ska det omräknade  beloppet i stället fastställas till det högsta belopp i  svenska kronor som är tillåtet enligt artikeln.
Om resultatet av en omräkning enligt 23 § av ett belopp i 11 §  för koldioxidutsläppsklass 2-5 innebär en lägre procentuell  nedsättning än den lägsta procentsatsen i det intervall i  artikel 7ga.3 första stycket i eurovinjettdirektivet som är  tillämpligt, ska det omräknade beloppet i stället fastställas  till det högsta belopp i svenska kronor som är tillåtet enligt  artikeln.
Om ett belopp ska justeras enligt såväl första som andra  stycket, ska beloppet fastställas till det lägsta av beloppen.
Lag (2024:292)
.
23 a §
/Träder i kraft I:2027-03-26/
Om resultatet av en omräkning enligt 23 § av ett belopp  i 11 eller 11 a § överstiger de gränser som gäller enligt  artikel 7a.2 första stycket i eurovinjettdirektivet, ska det  omräknade beloppet i stället fastställas till det högsta  belopp i svenska kronor som är tillåtet enligt artikeln.
Om resultatet av en omräkning enligt 23 § av ett belopp i 
11 eller 11 a § för koldioxidutsläppsklass 2-5 innebär en  lägre procentuell nedsättning än den lägsta procentsatsen i  det intervall i artikel 7ga.3 första stycket i  eurovinjettdirektivet som är tillämpligt, ska det omräknade  beloppet i stället fastställas till det högsta belopp i  svenska kronor som är tillåtet enligt artikeln.
Om ett belopp ska justeras enligt såväl första som andra  stycket, ska beloppet fastställas till det lägsta av beloppen.
Lag (2024:293)
.
Betalning av vägavgift för utländska fordon
24 §
Regeringen eller den myndighet som regeringen bestämmer får meddela ytterligare föreskrifter om betalning av vägavgift för utländska fordon.
Lag (2008:478)
.
Användningsförbud
25 §
Ett avgiftspliktigt fordon får inte användas, om  föreskriven vägavgift inte har betalats. I fråga om  tillkommande avgift enligt 17 b § gäller detta dock först  efter att den tid inom vilken avgiften skulle ha betalats har  löpt ut.
Första stycket ska inte tillämpas om ett betalningsuppdrag  avseende vägavgiften har lämnats till en bank eller liknande  betalningsförmedlare, även om vägavgiften inte har hunnit  bokföras på det sätt som föreskrivs i 15 § andra stycket.
Lag (2024:292)
.
Indrivning av vägavgift för svenskt fordon
26 §
Om vägavgift inte betalas i rätt tid skall avgiften lämnas för indrivning. Regeringen får föreskriva att indrivning inte behöver begäras för ringa belopp. Bestämmelser om indrivning finns i lagen (1993:891) om indrivning av statliga fordringar m.m. Vid indrivning får verkställighet enligt utsökningsbalken ske.
Kontrollbestämmelser
27 §
Ägaren av ett fordon är skyldig att se till att fordonet inte används i strid mot bestämmelserna i denna lag eller bestämmelser som har meddelats med stöd av denna lag.
Lag (2008:478)
.
Straffbestämmelser m.m.
28 §
Brukas ett fordon i strid mot 25 §, ska en polisman eller bilinspektör ta hand om fordonets registreringsskyltar.
Den polisman eller bilinspektör som har tagit hand om registreringsskyltar får medge att fordonet förs till närmaste lämpliga avlastningsplats eller uppställningsplats.
Lag (2014:1414)
.
29 §
Ägaren av ett fordon som brukas i strid mot 25 § sedan fordonets registreringsskyltar har tagits om hand enligt 28 §
döms till böter eller fängelse i högst sex månader, om han uppsåtligen eller av oaktsamhet har underlåtit att göra vad som har ankommit på honom för att hindra att fordonet brukades.
Ägaren av ett fordon som på annat sätt brukas i strid mot 25 §, döms till penningböter, om han uppsåtligen eller av oaktsamhet underlåtit att göra vad som ankommit på honom för att hindra att fordonet brukades.
30 §
Den som brukar någon annans fordon utan lov har samma skyldigheter som ägaren enligt 27 § och döms i ägarens ställe enligt 29 §. Detsamma gäller den som innehar fordonet med nyttjanderätt och har befogenhet att bestämma vem som får föra fordonet eller anlitar någon annan förare än den ägaren har utsett.
31 §
I de fall som avses i 29 § döms även föraren till samma straff, om han kände till att fordonet inte fick brukas. Detta gäller dock inte när fordonet provkörs vid kontroll, prövning, tillsyn eller haveriundersökning enligt 3 kap. 4 § fordonslagen
(2002:574).
Lag (2002:579)
.
32 §
I fråga om fordon som tillhör eller brukas av dödsbo, aktiebolag, ekonomisk förening eller annan juridisk person, skall ansvarsbestämmelserna tillämpas på den eller dem som har rätt att företräda den juridiska personen. Om Transportstyrelsen på begäran av en juridisk person godtagit en viss fysisk person som bärare av ägares ansvar, skall dock bestämmelserna i stället gälla denne.
Ansvarsbestämmelserna för ägare eller brukare av fordon som är eller bör vara registrerat i det svenska vägtrafikregistret och inte är avställt skall i fråga om fordon som tillhör eller brukas av staten eller kommun tillämpas på förarens närmaste förman. Om denne har gjort vad som ankommer på honom för att hindra att ett brott mot lagen begås men detta ändå sker på grund av en överordnads åtgärd eller vållande, tillämpas ansvarsbestämmelserna i stället på den överordnade.
Lag (2008:1368)
.
33 §
Har upphävts genom
lag (2008:478)
.
34 §
Bestämmelserna i skatteförfarandelagen (2011:1244) om betalningssäkring ska tillämpas på avgift enligt denna lag.
Lag (2011:1389)
.
Överklagande
35 §
I fråga om vägavgift skall bestämmelserna om överklagande i 7 kap. och 8 kap. 3 § vägtrafikskattelagen (2006:227) gälla i tillämpliga delar. Därvid förstås med
skatteperiod:                   avgiftsperiod,
efterbeskattning:               efterprövning,
skattskyldig:                   avgiftsskyldig,
skattebelopp:                   avgiftsbelopp.
Beslut enligt 22 § får inte överklagas.
Lag (2006:236)
.
Övergångsbestämmelser
1997:1137
1. Denna lag träder i kraft den 1 januari 1998.
2. Bestämmelserna i 8, 20-22 och 24-35 §§, samt bestämmelserna i 5 och 9-10 §§, såvitt avser utländska fordon, tillämpas först från och med den 1 februari 1998.
3. För svenskt fordon som är avgiftspliktigt vid ikraftträdandet skall den första avgiftsperioden vara den 1 februari 1998 - den 31 januari 1999 och vägavgiften skall betalas senast den 20 januari 1998.
4. För svenskt fordon som blir avgiftspliktigt under januari månad 1998 skall den första avgiftsperioden vara den 1 februari 1998 - den 31 januari 1999 och vägavgiften skall betalas senast tre veckor efter avgiftspliktens inträde.
5. För svenskt fordon för vilket avgiftsplikt upphör under januari månad 1998 återbetalas erlagd vägavgift utan avdrag av den avgift som anges i 17 §.
2000:487
1. Denna lag träder i kraft den 1 juli 2000.
2. Vid återbetalning enligt 17 § tillämpas bestämmelsen i dess äldre lydelse om avgiftsplikten upphört eller fordonets beskaffenhet ändrats före ikraftträdandet.
3. Bestämmelsen i 17 a § tillämpas inte när avgiftsplikt upphört eller fordonets beskaffenhet ändrats före ikraftträdandet.
2000:1431
1. Denna lag träder i kraft såvitt avser 11, 17, 21, 22 och 23 §§
den dag regeringen bestämmer och i övrigt den 1 januari 2001.
2. Äldre föreskrifter gäller fortfarande i fråga om förhållanden som hänför sig till tiden före ikraftträdandet.
3. Har vägavgift beslutats före ikraftträdandet enligt äldre föreskrifter skall skillnaden mellan den beslutade och en ny, högre vägavgift enligt 11 § i dess nya lydelse (tillkommande avgift) betalas för tiden från och med ikraftträdandet till utgången av avgiftsperioden. För kalendermånad utgör avgiften 1/12 och för dag 1/360 av vägavgiften för helt år.
4. Den som är avgiftsskyldig vid ikraftträdandet skall betala tillkommande avgift.
5. Tillkommande avgift skall betalas senast en månad efter ikraftträdandet.
6. Tillkommande avgift som understiger 300 kronor behöver inte betalas.
7. Brukandeförbudet i 25 § skall för tillkommande avgift gälla först efter sista betalningsdag.
2003:550
1. Denna lag träder i kraft den 1 januari 2004.
2. Äldre bestämmelser tillämpas i de fall 11 §
förmånsrättslagen (1970:979), i sin lydelse enligt lagen
(1975:1248) om ändring i nämnda lag, tillämpas.
2006:236
Denna lag träder i kraft den 1 maj 2006. Äldre föreskrifter gäller fortfarande för förhållanden som hänför sig till tiden före ikraftträdandet.
2008:478
Denna lag träder i kraft den dag regeringen bestämmer. Äldre föreskrifter gäller fortfarande i fråga om förhållanden som hänför sig till tiden före ikraftträdandet.
2011:1389
1. Denna lag träder i kraft den 1 januari 2012.
2. Äldre bestämmelser gäller fortfarande för förhållanden som hänför sig till tiden före ikraftträdandet.
2012:410
1. Denna lag träder i kraft den dag regeringen bestämmer.
2. Äldre föreskrifter gäller fortfarande i fråga om förhållanden som hänför sig till tiden före ikraftträdandet.
2019:155
1. Denna lag träder i kraft den dag som regeringen bestämmer.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
3. Om lagen träder i kraft före den 1 januari 2020 gäller för  utsläppsklass EURO V från ikraftträdandet och till utgången av 
2019 äldre bestämmelser om avgift per år, månad och vecka.  Dessa bestämmelser ska för samma period tillämpas också i  fråga om EEV-fordon som avses i 11 § tredje stycket i nya  lydelsen.
4. De belopp i euro som anges i 11 § i den nya lydelsen ska  räknas om till svenska kronor. Vid omräkningen ska den kurs i  svenska kronor av euro som avses i 23 § användas och  avrundning ska ske nedåt till närmaste lägre hela krontal. De  omräknade beloppen fastställs av regeringen inför  ikraftträdandet och gäller till utgången av det kalenderår  ikraftträdandet sker.
5. Har en vägavgift beslutats före ikraftträdandet enligt  äldre bestämmelser ska skillnaden mellan den beslutade  vägavgiften och en ny, högre vägavgift enligt 11 § i den nya  lydelsen (tillkommande avgift) betalas för tiden från och med  ikraftträdandet till utgången av avgiftsperioden. För  kalendermånad utgör avgiften 1/12 och för dag 1/360 av  vägavgiften för helt år.
6. Den som är avgiftsskyldig vid ikraftträdandet ska betala en  tillkommande avgift.
7. En tillkommande avgift ska betalas senast en månad efter  ikraftträdandet.
8. En tillkommande avgift som understiger 300 kronor behöver  inte betalas.
9. Användningsförbudet i 25 § ska tillämpas först efter den  sista betalningsdagen för en tillkommande avgift.
2024:292
1. Denna lag träder i kraft den dag som regeringen bestämmer.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2 a. För fordon som tillhör en fordonsgrupp eller undergrupp  av fordon som omfattas av artikel 2.1 i Europaparlamentets och  rådets förordning (EU) 2019/1242 av den 20 juni 2019 om  fastställande av normer för koldioxidutsläpp från nya tunga  fordon och om ändring av Europaparlamentets och rådets  förordningar (EG) nr 595/2009 och (EU) 2018/956 och rådets  direktiv 96/53/EG, i lydelsen enligt Europaparlamentets och  rådets förordning (EU) 2024/1610, och för vilken  referensvärden för koldioxidutsläpp inte har fastställts före  den 1 juli 2025, tillämpas avgift för koldioxidutsläppsklass 
2, 3 och 4 första gången tre år efter att referensvärden för  koldioxidutsläpp för den fordonsgrupp eller undergrupp som  fordonet tillhör har fastställts i en genomförandeakt som har  antagits med stöd av artikel 11.1 i förordning (EU) 2019/1242,  eller från det tidigare datum som bestäms av regeringen.
Lag (2025:394)
.
3. För fordon som tillhör en fordonsgrupp eller undergrupp av  fordon som inte omfattas av artikel 2.1 i Europaparlamentets  och rådets förordning (EU) 2019/1242, i lydelsen enligt  förordning (EU) 2024/1610, tillämpas avgift för  koldioxidutsläppsklass 2 och 3 från och med den dag då en  utsläppsminskningskurva för den grupp eller undergrupp som  fordonet tillhör har fastställts genom ändring av förordning 
(EU) 2019/1242 och trätt i kraft.
Lag (2025:394)
.
4. För fordon som tillhör en fordonsgrupp eller undergrupp av  fordon som inte omfattas av artikel 2.1 i förordning (EU) 
2019/1242, i lydelsen enligt förordning (EU) 2024/1610,  tillämpas avgift för koldioxidutsläppsklass 4 första gången  tre år efter att referensvärden för koldioxidutsläpp för den  grupp eller undergrupp som fordonet tillhör har fastställts i  en genomförandeakt som har antagits med stöd av artikel 7ga.7  i eurovinjettdirektivet, eller från det tidigare datum som  bestäms av regeringen.
Lag (2025:394)
.
5. De belopp i euro som anges i 11 § i den nya lydelsen ska  räknas om till svenska kronor. Vid omräkningen ska den kurs i  svenska kronor av euro som avses i 23 § användas och  avrundning ska ske nedåt till närmaste lägre hela krontal. Vid  behov ska sådan justering av det omräknade beloppet som följer  av 23 a § göras. De omräknade beloppen fastställs av  regeringen inför ikraftträdandet och gäller till utgången av  det kalenderår ikraftträdandet sker.
6. Har en vägavgift beslutats före ikraftträdandet ska  mellanskillnaden mellan den beslutade vägavgiften och en ny  högre vägavgift respektive en ny lägre avgift enligt 11 § i  den nya lydelsen betalas eller återbetalas för tiden från  ikraftträdandet till utgången av avgiftsperioden. Varje  kalendermånad ska anses utgöra 1/12 och varje dag 1/360 av ett  helt år.
7. Mellanskillnaden ska betalas av, eller återbetalas till,  den som är avgiftsskyldig vid ikraftträdandet.
8. Mellanskillnaden behöver inte återbetalas om den  understiger 50 kronor.
9. Om mellanskillnaden ska återbetalas och den vägavgift som  beslutades enligt 11 § i den äldre lydelsen ännu inte har  betalats, får vägavgiften sättas ned i stället för att  mellanskillnaden återbetalas. Beslut om nedsättning fattas  genom automatiserad behandling med stöd av uppgifter i  vägtrafikregistret.
10. Mellanskillnaden ska betalas senast 30 dagar efter  ikraftträdandet.
11. Mellanskillnaden behöver inte betalas om den understiger 
300 kronor.
12. Förbudet mot att använda ett avgiftspliktigt fordon i 25 §  i den nya lydelsen ska för mellanskillnaden tillämpas först  efter den sista betalningsdagen.
2024:293
1. Denna lag träder i kraft den dag som regeringen bestämmer.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2 a. För fordon som tillhör en fordonsgrupp eller undergrupp  av fordon som omfattas av artikel 2.1 i Europaparlamentets och  rådets förordning (EU) 2019/1242 av den 20 juni 2019 om  fastställande av normer för koldioxidutsläpp från nya tunga  fordon och om ändring av Europaparlamentets och rådets  förordningar (EG) nr 595/2009 och (EU) 2018/956 och rådets  direktiv 96/53/EG, i lydelsen enligt Europaparlamentets och  rådets förordning (EU) 2024/1610, och för vilken  referensvärden för koldioxidutsläpp inte har fastställts före  den 1 januari 2025, tillämpas avgift för  koldioxidutsläppsklass 2, 3 och 4 första gången tre år efter  att referensvärden för koldioxidutsläpp för den fordonsgrupp  eller undergrupp som fordonet tillhör har fastställts i en  genomförandeakt som har antagits med stöd av artikel 11.1 i  förordning (EU) 2019/1242, eller från det tidigare datum som  bestäms av regeringen.
Lag (2025:398)
.
3. För fordon som tillhör en fordonsgrupp eller undergrupp av  fordon som inte omfattas av artikel 2.1 i Europaparlamentets  och rådets förordning (EU) 2019/1242, i lydelsen enligt  förordning (EU) 2024/1610, tillämpas avgift för  koldioxidutsläppsklass 2 och 3 från och med den dag då en  utsläppsminskningskurva för den grupp eller undergrupp som  fordonet tillhör har fastställts genom ändring av förordning 
(EU) 2019/1242 och trätt i kraft.
Lag (2025:398)
.
4. För fordon som tillhör en fordonsgrupp eller undergrupp av  fordon som inte omfattas av artikel 2.1 i förordning (EU) 
2019/1242, i lydelsen enligt förordning (EU) 2024/1610,  tillämpas avgift för koldioxidutsläppsklass 4 första gången  tre år efter att referensvärden för koldioxidutsläpp för den  grupp eller undergrupp som fordonet tillhör har fastställts i  en genomförandeakt som har antagits med stöd av artikel 7ga.7  i eurovinjettdirektivet, eller från det tidigare datum som  bestäms av regeringen.
Lag (2025:398)
.
5. De belopp i euro som anges i 11 a § ska räknas om till  svenska kronor. Vid omräkningen ska den kurs i svenska kronor  av euro som avses i 23 § i den nya lydelsen användas och  avrundning ska ske nedåt till närmaste lägre hela krontal. Vid  behov ska sådan justering av det omräknade beloppet som följer  av 23 a § i den nya lydelsen göras. De omräknade beloppen  fastställs av regeringen inför ikraftträdandet och gäller till  utgången av det kalenderår ikraftträdandet sker.
6. För svenskt fordon som vägavgift ska betalas för enligt 
11 a § vid ikraftträdandet påbörjas den första avgiftsperioden  samma dag som ikraftträdandet. Vägavgift för sådant fordon ska  betalas senast 30 dagar efter ikraftträdandet. Vägavgiften ska  betalas av den som är avgiftsskyldig vid ikraftträdandet.
7. Förbudet mot att använda ett avgiftspliktigt fordon i 25 §  ska tillämpas först efter den sista betalningsdagen för avgift  som ska betalas enligt 11 a § vid ikraftträdandet.
2025:394
1. Denna lag träder i kraft den 1 juli 2025.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
Bilaga 1 till lagen (1997:1137) om vägavgift för vissa tunga fordon.
Kartorna är inte med.
Väg     Från                            Till
nr
E 4     Uppsala (Gnista trafikplats)    Finska gränsen
E 10    Töre                            Norska gränsen
E 12    Holmsund                        Norska gränsen
E 14    Sundsvall                       Norska gränsen
E 22    Karlskrona (Vedeby trafikplats) Norrköping (Skälvs
trafikplats)
E 65    Svedala (Svedala trafikplats)   Ystad (hamnen)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.