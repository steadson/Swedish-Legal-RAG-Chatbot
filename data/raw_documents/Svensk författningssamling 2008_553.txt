Title: Förordning (2008:553) om katastrofmedicin som en del av svenska insatser utomlands
SFS Number: Svensk författningssamling 2008:553
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008553-om-katastrofmedicin-som-en_sfs-2008-553/
Source Link: http://rkrattsbaser.gov.se/sfst?bet=2008:553
Amendment Register Link: http://rkrattsbaser.gov.se/sfsr?bet=2008:553
Ministry/Authority: Socialdepartementet
Issued: 2008-06-12
Metadata: {"Utfärdad": "2008-06-12", "Ändrad": "t.o.m. SFS 2015:313"}

==================================================

Förordning (2008:553) om katastrofmedicin som en del av svenska insatser utomlands
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:553
Departement/myndighet
:   
Socialdepartementet
Utfärdad
:   
2008-06-12
Ändrad
:   
t.o.m. SFS 2015:313
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Med katastrofmedicinska insatser enligt denna förordning avses detsamma som i lagen (2008:552) om katastrofmedicin som en del av svenska insatser utomlands.
2 §
Beslut om att inleda eller avsluta katastrofmedicinska insatser fattas av Myndigheten för samhällsskydd och beredskap.
Förordning (2008:1027).
3 §
Socialstyrelsen ska, i nära samverkan med övriga berörda myndigheter och organisationer, göra sådana förberedelser att styrelsen inom sitt område, i en situation då en katastrofmedicinsk insats ska genomföras utomlands, med kort varsel kan stödja utlandsmyndigheter och nödställda.
Förordning (2015:313).
4 §
Socialstyrelsen ska rapportera till Regeringskansliet
(Socialdepartementet) om de beslut styrelsen fattar enligt 5 §
lagen (2008:552) om katastrofmedicin som en del av svenska insatser utomlands och om andra omständigheter av betydelse för genomförandet av den katastrofmedicinska insatsen.
5 §
Socialstyrelsen får meddela föreskrifter
1. som behövs för att beredskapen för den katastrofmedicinska delen av insatser utomlands ska få en samordnad inriktning, och
2. om ersättning enligt 7 § lagen (2008:552) om katastrofmedicin som en del av svenska insatser utomlands.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.