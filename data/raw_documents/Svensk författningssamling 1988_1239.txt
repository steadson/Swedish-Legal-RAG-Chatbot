Title: /r1/ Förordning (1988:1239)
med instruktion för statens rättspsykiatriska kliniker och stationer;
SFS Number: Svensk författningssamling 1988:1239
URL: https://www.riksdagen.se/sv/dokument-och-lagar/dokument/svensk-forfattningssamling/r1-forordning-19881239med-instruktion-for_sfs-1988-1239/
Source Link: http://rkrattsbaser.gov.se/sfst?bet=1988:1239
Amendment Register Link: http://rkrattsbaser.gov.se/sfsr?bet=1988:1239
Ministry/Authority: Socialdepartementet
Issued: 1988-11-10
Metadata: {"Utfärdad": "1988-11-10"}

==================================================

/r1/ Förordning (1988:1239)
med instruktion för statens rättspsykiatriska kliniker och stationer;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:1239
Departement/myndighet
:   
Socialdepartementet
Utfärdad
:   
1988-11-10
Övrig text
:   
Författninge har upphävts genom SFS1991:1247.
Upphävd
: 
1991-10-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
/r3/ Uppgifter
1 §
Statens rättspsykiatriska kliniker och stationer har till uppgift  att utföra rättspsykiatrisk undersökning i brottmål. Klinikerna skall  också bedriva rättspsykiatrisk forskning och utbildning.
/r3/ Ledning och organisation
2 §
Socialstyrelsen är chefsmyndighet för de rättspsykiatriska  klinikerna och stationerna.
3 §
Rättspsykiatrisk klinik finns i Stockholm, Uppsala, Lund och  Göteborg.
Rättspsykiatrisk station finns i Linköping och Umeå.
4 §
Varje rättspsykiatrisk klinik och station förestås av en chef.
5 §
De rättspsykiatriska klinikerna och stationerna får anlita experter  och sakkunniga.
/r3/ Verksförordningens tillämpning
6 §
Chefen för en rättspsykiatrisk klinik eller station har under  socialstyrelsen det ansvar för verksamheten och de uppgifter som anges i 
4--7 och 9 §§ verksförordningen (1987:1100).
7 §
Följande bestämmelser i verksförordningen (1987:1100) skall  tillämpas på de rättspsykiatriska klinikerna och stationerna:
17 § om inhämtande av uppgifter,
18 § om ärendeförteckning,
23 och 24 §§ om ställföreträdare för myndighetschef,
27 § om rätt att besluta i vissa frågor,
28 § om vem som får begära in förklaringar m. m.,
29 § om myndighetens beslut.
/r3/ Interna föreskrifter
8 §
Socialstyrelsen skall i en arbetsordning eller i särskilda beslut  meddela de viktigare föreskrifter som behövs om klinikernas och  stationernas organisation och arbetsformer.
/r3/ Ärendenas handläggning m. m.
9 §
Socialstyrelsen avgör ärenden som gäller
1. framställningar till regeringen,
2. anskaffande av kostnadskrävande utrustning och andra ekonomiska  frågor av vikt,
3. kassarörelse och medelsredovisning.
10 §
Socialstyrelsen utövar myndighetens befogenhet enligt 15 kap. 1 och 
2 §§ lagen (1976:600) om offentlig anställning.
Socialstyrelsens personalansvarsnämnd prövar frågor som anges i 19 §  verksförordningen (1987:1100).
11 §
Administrativa ärenden, som inte skall avgöras av socialstyrelsen,  avgörs av chefen för en rättspsykiatrisk klinik eller station.
/r3/ Tjänstetillsättning m. m.
12 §
Chefen för en rättspsykiatrisk klinik eller station utses av  regeringen efter förslag av socialstyrelsen. Förordnandet ges för en  bestämd tid.
Socialstyrelsen utser ställföreträdare för chefen för en bestämd tid.
13 §
Tjänst som överläkare tillsätts av regeringen efter förslag av  socialstyrelsen.
Andra tjänster tillsätts av socialstyrelsen eller, efter styrelsens  bemyndigande, av chefen för en rättspsykiatrisk klinik eller station.
14 §
Behörig till tjänst för läkare under specialistutbildning eller för  därmed jämförlig utbildning är den som har legitimation som läkare.
15 §
Behörig till annan läkartjänst än som sägs i 14 § är den som har  bevis om specialistkompetens i rättspsykiatri.
Om det finns särskilda skäl, får socialstyrelsen förklara att en läkare  är behörig till tjänst som avses i första stycket även om han inte  uppfyller behörighetsvillkoren.
/r3/ Överklagande
16 §
Beslut av en rättspsykiatrisk klinik eller station i administrativa  ärenden får överklagas hos socialstyrelsen, om inte något annat är  föreskrivet.
Socialstyrelsens beslut i en överklagad fråga får inte överklagas.  Socialstyrelsens beslut i övrigt med anledning av överklagandet får  överklagas hos regeringen.
/r3/ Bisysslor
17 §
Besked om bisyssla enligt 37 § andra stycket  anställningsförordningen (1965:601) lämnas av socialstyrelsen i fråga om  tjänst som regeringen eller styrelsen tillsätter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.