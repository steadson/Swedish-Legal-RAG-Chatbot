Title: Förordning (2007:832) med instruktion för Statens tjänstepensionsverk
SFS Number: Svensk författningssamling 2007:832
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007832-med-instruktion-for-statens_sfs-2007-832/
Source Link: http://rkrattsbaser.gov.se/sfst?bet=2007:832
Amendment Register Link: http://rkrattsbaser.gov.se/sfsr?bet=2007:832
Ministry/Authority: Finansdepartementet ESA
Issued: 2007-11-08
Metadata: {"Utfärdad": "2007-11-08", "Ändrad": "t.o.m. SFS 2018:1137"}

==================================================

Förordning (2007:832) med instruktion för Statens tjänstepensionsverk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:832
Departement/myndighet
:   
Finansdepartementet ESA
Utfärdad
:   
2007-11-08
Ändrad
:   
t.o.m. SFS 2018:1137
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens tjänstepensionsverk ansvarar för frågor som rör den statliga tjänstepensioneringen och statens tjänstegrupplivförsäkring, allt i den utsträckning dessa frågor inte hör till någon annan myndighet.
Myndigheten har det övergripande ansvaret för att försäkringstekniskt korrekta kostnader beräknas för de åtaganden myndigheter och andra arbetsgivare som är anslutna till de statliga avtalsförsäkringarna har gentemot de anställda och att det totala försäkringsmässiga värdet av sådana åtaganden beräknas. Förordning (2010:561).
2 §
Myndigheten ska
1. besluta om och betala ut tjänstepensionsförmåner,  tjänstegruppliversättningar samt pensionsersättningar och  särskilda pensionsersättningar,
2. svara för matrikelföring av dem som omfattas av statliga  tjänstepensionsbestämmelser,
3. besluta om försäkringstekniska riktlinjer och premier,
4. debitera myndigheter och andra arbetsgivare som är  anslutna till de statliga avtalsförsäkringarna premier samt  svara för att värdet av statens åtagande i fråga om dessa  försäkringar kan redovisas och
5. redovisa de statliga avtalsförsäkringarnas intäkter,  kostnader och förpliktelser till den del förmånerna ska  belasta anslaget Statliga tjänstepensioner m.m.
Förordning (2018:1137).
2 a §
Myndigheten ska årligen till regeringen redovisa  statistik avseende de statsanställdas utgående förmåner inom  myndighetens ansvarsområde. Redovisningen ska omfatta  kompetensnivåerna lednings-, kärn- och stödkompetens. Den  individbaserade statistik som ingår i statistikrapporten ska  vara uppdelad efter kön, om det inte finns särskilda skäl mot  detta. Förordning (2018:1137).
3 §
Myndigheten får i anslutning till sitt verksamhetsområde  utföra uppdragsverksamhet åt en statlig myndighet.
Myndigheten får även utföra uppdragsverksamhet åt någon annan  än en statlig myndighet om den som uppdraget avser har en  nära anknytning till statlig verksamhet och de för  uppdragsgivaren tillämpliga tjänstepensions-bestämmelserna  utgör eller liknar de statliga tjänstepensionsbestämmelserna.  Förordning (2018:1137).
Ledning
4 §
Myndigheten leds av en styrelse.
5 §
Styrelsen ska bestå av högst nio ledamöter.
Organisation
6 §
Myndigheten utför administrativa och handläggande uppgifter åt Statens tjänstepensions- och grupplivnämnd.
Ärendenas handläggning
7 §
Beslut som fattas genom automatiserad behandling ska anses fattade av myndighetschefen.
Anställningar och uppdrag
8 §
Generaldirektören är myndighetschef.
Personalansvarsnämnd
9 §
Vid myndigheten ska det finnas en personalansvarsnämnd.
Tillämpligheten av vissa förordningar
10 §
Myndigheten ska tillämpa internrevisionsförordningen
(2006:1228) och personalföreträdarförordningen (1987:1101).
Avgifter
10 a §
Myndigheten ska ta ut avgifter för den verksamhet som  anges i 3 §, besluta om avgifternas storlek och disponera  avgiftsinkomsterna.
Avgifterna ska bestämmas med det ekonomiska mål som  regeringen uppställt för verksamheten.  Förordning (2018:1137).
Undantag från myndighetsförordningen
11 §
Bestämmelserna i 21 § 3-5 myndighetsförordningen
(2007:515) ska inte tillämpas på beslut som fattas av myndigheten genom automatiserad behandling.
Överklagande
12 §
Myndighetens beslut enligt 2 § 3 och 4 får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.