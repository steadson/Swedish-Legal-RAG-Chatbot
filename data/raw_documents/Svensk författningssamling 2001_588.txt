Title: Förordning (2001:588) om behandling av uppgifter i Skatteverkets beskattningsverksamhet
SFS Number: Svensk författningssamling 2001:588
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001588-om-behandling-av-uppgifter-i_sfs-2001-588/
Source Link: http://rkrattsbaser.gov.se/sfst?bet=2001:588
Amendment Register Link: http://rkrattsbaser.gov.se/sfsr?bet=2001:588
Ministry/Authority: Finansdepartementet S3
Issued: 2001-06-28
Metadata: {"Utfärdad": "2001-06-28", "Ändrad": "t.o.m. SFS 2025:905"}

==================================================

Förordning (2001:588) om behandling av uppgifter i Skatteverkets beskattningsverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:588
Departement/myndighet
:   
Finansdepartementet S3
Utfärdad
:   
2001-06-28
Ändrad
:   
t.o.m. SFS 2025:905
Övrig text
:   
Rättelseblad 2001:1250 och 2017:290 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Definitioner
1 §
Termer och uttryck i denna förordning har samma betydelse och tilllämpningsområde som i lagen (2001:181) om behandling av uppgifter i Skatteverkets beskattningsverksamhet.
Förordning (2003:1023).
Uppgifter som får behandlas i beskattningsdatabasen
2 §
Beträffande personer som avses i 2 kap. 2 § lagen 
(2001:181) om behandling av uppgifter i Skatteverkets  beskattningsverksamhet får det i beskattningsdatabasen  behandlas uppgifter
1. som behövs vid Skatteverkets handläggning av ärenden som  görs med stöd av
- kupongskattelagen (1970:624),
- fastighetstaxeringslagen (1979:1152),
- lagen (1984:1052) om statlig fastighetsskatt,
- lagen (2007:1398) om kommunal fastighetsavgift,
- skatteförfarandelagen (2011:1244),
- mervärdesskattelagen (2023:200),
- lagen (1998:506) om flyttning och kontroll av vissa  punktskattepliktiga varor,
- lagen (1999:445) om exportbutiker,
- inkomstskattelagen (1999:1229),
- lagen (2007:324) om Skatteverkets hantering av vissa  borgenärs-uppgifter,
- lagen (2013:948) om stöd vid korttidsarbete,
- lagen (2020:548) om omställningsstöd,
- lagen (2024:404) om skattefrihet och förfarande för  kompensation till personer födda 1957 på grund av höjd  åldersgräns för förhöjt grundavdrag, eller
- annan författning med bestämmelser om skatter och  socialavgifter,
2. om planerad, beslutad, pågående eller avslutad revision och  annan kontroll av skatter, avgifter och stöd,
3. om att fordran mot en person registrerats hos  Kronofogdemyndigheten och om indrivningsresultat,
4. om beslut om näringsförbud,
5. om antal anställda och anställdas personnummer,
6. om plusgiro- och bankgironummer, om fullmakt lämnats för  bank- eller plusgiro att ta emot skatteåterbetalning på ett  konto samt uppgifter om fullmakten och kontot,
7. för förberedelsearbete vid fastighetstaxering,
8. om lagfarna köp av hela eller delar av fastigheter samt om  fastighets-regleringar vid vilka mer än två hektar åkermark,  betesmark och skogsmark överförs från en fastighet till en  annan och där frivillig överenskommelse om likviden  föreligger,
9. om tillsyn enligt alkohollagen (2010:1622),
10. som behövs för
- handläggning av ärenden enligt lagen (1990:314) om ömsesidig  handräckning i skatteärenden,
- handläggning av ärenden enligt 13 kap. 10 § lagen (2022:156)  om alkoholskatt,
- handläggning av ärenden enligt lagen (2012:843) om  administrativt samarbete inom Europeiska unionen i fråga om  beskattning,
- handläggning av ärenden enligt lagen (2015:63) om utbyte av  upplysningar med anledning av FATCA-avtalet,
- handläggning av ärenden enligt lagen (2015:912) om  automatiskt utbyte av upplysningar om finansiella konton,
- handläggning av ärenden enligt lagen (2015:911) om  identifiering av rapporteringspliktiga konton vid automatiskt  utbyte av upplysningar om finansiella konton,
- handläggning av ärenden enligt lagen (2017:182) om  automatiskt utbyte av land-för-land-rapporter på  skatteområdet,
- handläggning av ärenden enligt lagen (2022:1681) om  plattforms-operatörers inhämtande av vissa uppgifter på  skatteområdet,
- handläggning av ärenden enligt lagen (2022:1682) om  automatiskt utbyte av upplysningar om inkomster genom digitala  plattformar, och
- annat informationsutbyte och annan handräckning enligt  internationella åtaganden,
11. från aktiebolagsregistret,
12. från vägtrafikregistret,
13. från Folkhälsomyndigheten om tillstånd enligt alkohollagen  och om omsättning enligt restaurangrapport,
14. från Arbetsförmedlingen om beslut om  arbetsmarknadspolitiska åtgärder samt om utbetalt belopp och  datum för utbetalningen,
15. från Tullverket om debiterad mervärdesskatt vid import,  export-värden, antal import- och exporttillfällen samt de  tidsperioder som uppgifterna avser samt uppgifter från  myndigheten som behövs för tillämpningen av 10 kap. 55 och 
56 §§ mervärdesskattelagen och för fastställande, uppbörd  eller kontroll av mervärdesskatt vid import,
16. från Försäkringskassan om sjukpenninggrundande inkomst av  annat förvärvsarbete och om utsänd person,
17. om avgiftsskyldighet till sådant trossamfund som har eller  har beviljats statlig avgiftshjälp enligt lagen (1998:1593) om  trossamfund samt om församlingstillhörighet inom Svenska  kyrkan,
18. om att prissättningsbesked har lämnats enligt lagen 
(2009:1289) om prissättningsbesked vid internationella  transaktioner,
19. om flyttningar av bränsle eller varor som avses i lagen 
(1994:1776) om skatt på energi, lagen (2022:155) om  tobaksskatt respektive lagen om alkoholskatt,
20. om en särskild anteckning enligt 17 kap. 10 och 11 §§  skatte-förfarandeförordningen (2011:1261),
21. som har lämnats enligt 24 § lagen (2014:1020) om  redovisningscentraler och beställningscentraler för  taxitrafik,
22. som behövs vid Skatteverkets handläggning av sådant stöd  som avses i lagen (2023:230) om förfarande för elstöd till  företag eller som har lämnats av nätföretag, Boverket eller en  länsstyrelse inför handläggning av sådant stöd,
23. som har lämnats enligt 13 kap. 2 a § spelförordningen 
(2018:1475), och
24. som har lämnats enligt lagen (2024:1300) om  uppgiftsskyldighet i fråga om frånvaro på grund av vård av  barn.
Skatteverket får meddela närmare föreskrifter om vilka  uppgifter som får behandlas i beskattningsdatabasen.
Förordning (2025:106).
3 §
I beskattningsdatabasen ska även de uppgifter behandlas som anges i rådets förordning (EU) nr 389/2012 av den 2 maj 2012 om administrativt samarbete i fråga om punktskatter och om upphävande av förordning (EG) nr 2073/2004.
Förordning (2012:327).
Utlämnande av uppgifter till myndigheter och andra organ
4 §
På begäran av Kronofogdemyndigheten ska sådana uppgifter  lämnas ut som avses i 2 kap. 3 § 1-3 lagen (2001:181) om  behandling av uppgifter i Skatteverkets  beskattningsverksamhet. På begäran av Kronofogdemyndigheten  ska vidare sådana uppgifter lämnas ut som avses i 2 kap. 3 § 
4, 5, 8, 10 och 11 samma lag om en person som
1. har ansökt om skuldsanering eller F-skuldsanering,
2. är registrerad som gäldenär hos Kronofogdemyndigheten,
3. är make eller likställd med make till den som har ansökt  om skuldsanering eller F-skuldsanering, eller
4. är make eller likställd med make till gäldenär hos  Kronofogdemyndigheten.
Kronofogdemyndigheten har rätt att ta del av sådana uppgifter  om enskilda som avses i 2 kap. 3 § 1-5, 8, 10 och 11 lagen om  behandling av uppgifter i Skatteverkets  beskattningsverksamhet vid direktåtkomst till  beskattningsdatabasen enligt 2 kap. 8 § samma lag.
Förordning (2016:696).
4 a §
På begäran av Kronofogdemyndigheten ska sådana  uppgifter lämnas ut som avses i 2 kap. 3 § 4 och 5 lagen 
(2001:181) om behandling av uppgifter i Skatteverkets  beskattningsverksamhet om en person, som omfattas av en  begäran om inhämtande av bankkontoinformation enligt  Europaparlamentets och rådets förordning (EU) nr 655/2014 av  den 15 maj 2014 om inrättande av ett europeiskt förfarande  för kvarstad på bankmedel för att underlätta  gränsöverskridande skuldindrivning i mål och ärenden av  privaträttslig natur. Förordning (2016:922).
5 §
På begäran av Tullverket ska sådana uppgifter lämnas ut  som avses i 2 kap. 3 § första stycket 1-5, 10 och 11 lagen 
(2001:181) om behandling av uppgifter i Skatteverkets  beskattningsverksamhet om en person som
1. är eller kan antas vara gäldenär enligt tullagstiftningen,
2. är eller kan antas vara skyldig att betala skatt för vara  vid import,
3. är eller kan antas vara skattskyldig enligt lagen 
(1994:1776) om skatt på energi, lagen (2016:1067) om skatt på  kemikalier i viss elektronik, lagen (2018:696) om skatt på  vissa nikotinhaltiga produkter, lagen (2022:155) om  tobaksskatt eller lagen (2022:156) om alkoholskatt,
4. avses i 3 §, eller
5. annars är föremål för Tullverkets kontrollverksamhet.
Tullverket har rätt att ta del av sådana uppgifter om enskilda  som avses i 2 kap. 3 § första stycket 1-5, 10 och 11 lagen om  behandling av uppgifter i Skatteverkets beskattningsverksamhet  vid direktåtkomst till beskattningsdatabasen enligt 2 kap. 8 §  andra stycket samma lag. Förordning (2023:807).
5 a §
På begäran av Tullverket ska sådana uppgifter lämnas ut som avses i 2 kap. 4 a § lagen (2001:181) om behandling av uppgifter i Skatteverkets beskattningsverksamhet.
Tullverket har rätt att ta del av sådana uppgifter om enskilda som avses i 2 kap. 4 a § lagen om behandling av uppgifter i Skatteverkets beskattningsverksamhet vid direktåtkomst till beskattningsdatabasen enligt 2 kap. 8 § tredje stycket samma lag. Förordning (2012:895).
5 b §
På begäran av Skatteverkets brottsbekämpande verksamhet  ska uppgifter som avses i 2 kap. 3 §  1-8, 10 och 11 lagen 
(2001:181) om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifter ska dock endast lämnas ut i den utsträckning  uppgifterna behövs i verksamhet enligt lagen (1997:1024) om  Skatteverkets brottsbekämpande verksamhet. Uppgifter som avses  i 2 kap. 3 § 6 får endast lämnas ut om de behövs i en  utredning om självständigt förverkande.
Skatteverkets brottsbekämpande verksamhet har rätt att ta del  av sådana uppgifter om enskilda som avses i 2 kap. 3 §  1-5, 
7, 10 och 11 lagen om behandling av uppgifter i Skatteverkets  beskattningsverksamhet vid direktåtkomst till  beskattningsdatabasen enligt 2 kap. 7 §  samma lag.
Förordning (2024:908).
5 c §
På begäran av Skatteverkets folkbokföringsverksamhet ska  uppgifter som avses i 2 kap. 3 § första stycket 1-6 och 11  lagen (2001:181) om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifter ska dock endast lämnas ut i den utsträckning det  behövs för handläggning av ärenden eller kontroll av uppgifter  i folkbokföringsverksamheten. Förordning (2023:155).
5 d §
På begäran av Skatteverkets verksamhet för  evenemangsstöd ska uppgifter som avses i 2 kap. 3 § första  stycket 1 och 2 lagen (2001:181) om behandling av uppgifter i  Skatteverkets beskattningsverksamhet lämnas ut från  beskattningsdatabasen. Uppgifter ska dock endast lämnas ut i  den utsträckning det behövs för handläggning enligt  förordningen (2021:816) om statligt stöd för vissa planerade  evenemang som inte kunnat genomföras med anledning av  begränsningar som beslutats för att förhindra spridning av  sjukdomen covid-19. Förordning (2021:818).
5 e §
På begäran av Skatteverkets lönegarantiverksamhet ska  uppgifter som avses i 2 kap. 3 § första stycket 1-5, 7, 8 och 
11 lagen (2001:181) om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifterna ska dock endast lämnas ut i den utsträckning det  behövs för kontroll enligt 23 a § lönegarantilagen (1992:497).
Förordning (2024:1331).
6 §
På begäran av Centrala studiestödsnämnden ska uppgifter  lämnas ut från beskattningsdatabasen i den utsträckning det  behövs för
1. kontroll av ansökningar om uppskov med betalning av  studiemedelsavgifter i fråga om studiestöd och av ansökningar  om avskrivning av studieskuld,
2. kontroll av ansökningar om studiestöd, om nedsättning av  årsbelopp och om avskrivning av studielån samt fastställande  av årsbelopp,
3. kontroll av ärenden om återbetalning av lån till  hemutrustning för flyktingar och vissa andra utlänningar,  eller
4. kontroll av ärenden om återbetalning av körkortslån.
De uppgifter som ska lämnas ut till Centrala  studiestödsnämnden med stöd av första stycket är uppgifter om
1. överskott och underskott i inkomstslagen tjänst,  näringsverksamhet och kapital,
2. arbetsinkomster enligt 67 kap. 6 § första stycket  inkomstskattelagen (1999:1229),
3. nettoomsättning enligt deklarationsbilaga för enskilda  näringsidkare samt för delägare i handelsbolag och  kommanditbolag, och
4. registrering i sjömansregistret.
Förordning (2022:868).
7 §
Till Försäkringskassan ska uppgifter lämnas ut från  beskattningsdatabasen i den utsträckning det behövs för
1. beräkning eller kontroll av sjukpenninggrundande inkomst,
2. fördelning av ålderspensionsavgifter,
3. fastställande av underhållsstöd och betalningsskyldighet  för sådant stöd enligt socialförsäkringsbalken,
4. beräkning och kontroll av bostadsbidrag enligt  socialförsäkringsbalken,
5. beräkning av betalningsskyldighet enligt 8 § andra stycket  lagen (2004:1237) om särskild sjukförsäkringsavgift, eller
6. beräkning och kontroll av bostadstillägg enligt  socialförsäkringsbalken.
De uppgifter som ska lämnas till Försäkringskassan med stöd av  första stycket är uppgifter
1. enligt 19 kap. 11, 13 och 14 §§ socialförsäkringsbalken,  med undantag av 13 § tredje stycket,
2. om inkomst som anges i 97 kap. 2, 4, 5, 11 och 13 §§  socialförsäkringsbalken, med undantag av 5 § tredje stycket  och 13 § första stycket 1-3,
3. om fastighet, ägarandel, fastighetsbeteckning, adress och  bostadsyta,
4. om avgiftsunderlag enligt 2 kap. 24 § socialavgiftslagen 
(2000:980) och om därpå belöpande arbetsgivaravgifter enligt 
2 kap. socialavgiftslagen, skatt enligt 1 § lagen (1990:659)  om löneavgift och avgift enligt 1 § lagen (1994:1920) om  allmän löneavgift som beräknats för arbetsgivare under ett  kalenderår,
5. om avdrag för avsättning till periodiseringsfond och  expansionsfond enligt 30 och 34 kap. inkomstskattelagen 
(1999:1229) samt om återföring av sådana avdrag,
6. om schablonintäkt enligt 47 kap. 11 b § inkomstskattelagen,
7. om samtliga intäkts- och kostnadsposter i inkomstslagen  tjänst och kapital, och
8. om överskott eller underskott i inkomstslaget  näringsverksamhet.
Försäkringskassan har vid direktåtkomst till  beskattningsdatabasen enligt 2 kap. 8 c § lagen (2011:181) om  behandling av uppgifter i Skatteverkets beskattningsverksamhet  rätt att ta del av
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
På begäran av Försäkringskassan ska uppgifter enligt tredje  stycket lämnas ut från beskattningsdatabasen i den  utsträckning det behövs för beräkning och kontroll av
1. ersättning enligt förordningen (2022:807) om statlig  ersättning för arbete i etableringsjobb,
2. aktivitetsersättning, arbetsskadelivränta,  arbetsskadesjukpenning, assistansersättning, föräldrapenning,  graviditetspenning, närståendepenning, rehabiliteringspenning,  sjukersättning, sjukpenning eller tillfällig föräldrapenning  enligt socialförsäkringsbalken, eller
3. aktivitetsstöd, utvecklingsersättning eller  etableringsersättning enligt förordningen (2017:819) om  ersättning till deltagare i arbetsmarknadspolitiska insatser.
Förordning (2024:409).
7 a §
Till Statens tjänstepensionsverk ska vissa uppgifter lämnas ut från beskattningsdatabasen i den utsträckning det behövs för beräkning och kontroll av
1. pensionsersättning och särskild pensionsersättning enligt statligt kollektivavtal om trygghetsfrågor,
2. pension enligt statligt kollektivavtal om särskild pension för yrkesofficerare, eller
3. inkomstgaranti eller motsvarande förmåner för den som har varit statsråd och för vissa arbetstagare som har innehaft statlig chefsanställning.
De uppgifter som ska lämnas ut till Statens tjänstepensionsverk med stöd av första stycket är uppgifter om inkomster som är pensionsgrundande enligt 59 kap.
socialförsäkringsbalken. Förordning (2010:1715).
7 b §
På begäran av Inspektionen för socialförsäkringen ska lämnas ut uppgifter som inspektionen behöver för sin systemtillsyn och effektivitetsgranskning enligt 2 § första stycket 3 och 3 § förordningen (2009:602) med instruktion för Inspektionen för socialförsäkringen. Förordning (2009:605).
7 c §
Till Pensionsmyndigheten ska uppgifter lämnas ut från beskattningsdatabasen i den utsträckning det behövs för
1. pensionsberäkning,
2. beräkning av inkomstindex, eller
3. beräkning och kontroll av bostadstillägg och äldreförsörjningsstöd.
De uppgifter som ska lämnas till Pensionsmyndigheten med stöd av första stycket är uppgifter
1. om pensionsgrundande inkomst med delbelopp,
2. om pensionsgrundande inkomst, utan den begränsning som anges i 59 kap. 4 § andra stycket socialförsäkringsbalken, efter avdrag för allmän pensionsavgift,
3. om tjänstepension som har redovisats i kontrolluppgifter och som avser personer som är födda 1937 eller tidigare för vilka lagen (1991:586) om särskild inkomstskatt för utomlands bosatta har tillämpats,
4. om samtliga intäkts- och kostnadsposter i inkomstslagen tjänst och kapital, och
5. om överskott eller underskott i inkomstslaget näringsverksamhet. Förordning (2011:1521).
7 d §
På begäran av Polismyndigheten ska det lämnas ut uppgifter som myndigheten behöver för inspektioner för att kontrollera anställning av utlänningar som inte har rätt att vistas i Sverige enligt artikel 14 i Europaparlamentets och rådets direktiv 2009/52/EG av den 18 juni 2009 om minimistandarder för sanktioner och åtgärder mot arbetsgivare för tredjelandsmedborgare som vistas olagligt.
Förordning (2014:1204).
7 e §
/Träder i kraft I:2025-11-15/
Till Polismyndigheten ska uppgifter lämnas ut från  beskattningsdatabasen i den utsträckning det behövs för att  förebygga, förhindra eller upptäcka brottslig verksamhet eller  utreda eller lagföra brott enligt yrkestrafiklagen (2012:210).
De uppgifter som ska lämnas till Polismyndigheten med stöd av  första stycket är uppgifter
1. som identifierar en utförare som enligt lagen (2009:194) om  förfarandet vid skattereduktion för hushållsarbete har begärt  utbetalning från Skatteverket för sådant hushållsarbete som  avses i 67 kap. 13 § 7 eller 13 inkomstskattelagen 
(1999:1229), och
2. om vid vilket eller vilka datum som utföraren har begärt  utbetalning.
Med uppgifter som identifierar en utförare avses de uppgifter  om utförare som ska lämnas i en begäran om utbetalning enligt 
9 § 1 lagen om förfarandet vid skattereduktion för  hushållsarbete. Förordning (2025:905).
8 §
På begäran av Statistiska centralbyrån ska uppgifter  lämnas ut från beskattningsdatabasen i den utsträckning som  behövs för
1. framställning av officiell statistik enligt lagen 
(2001:99) om den officiella statistiken,
2. beräkning av bidrag och avgifter enligt lagen (2004:773)  om kommunalekonomisk utjämning,
3. förande av centrala företagsregistret, eller
4. förande av registret över kontrolluppgifter.
De uppgifter som ska lämnas till Statistiska centralbyrån med  stöd av första stycket är uppgifter
1. som avses i 18 § första stycket,
2. om skatteavdrag, socialavgifter och särskild löneskatt,  mervärdesskatt och preliminär skatt samt sådana uppgifter om  näringsverksamhet som avses i 31 kap. 7 och 10 §§ och 33 kap. 
6 § skatteförfarandelagen (2011:1244) samt 6 kap. 9, 11 och 
12 §§ skatteförfarandeförordningen (2011:1261),
3. om kommunalt skatteunderlag,
4. som avses i 2 kap. 3 § 1 och 2 lagen (2001:181) om  behandling av uppgifter i Skatteverkets  beskattningsverksamhet, uppgift om registrering och  betalningar enligt skatteförfarandelagen, uppgifter om beslut  om konkurs eller likvidation, uppgifter om antal lämnade  kontrolluppgifter och uppgifter per betalningsmottagare i en  arbetsgivardeklaration samt uppgift om överskott och  underskott i inkomstslagen näringsverksamhet och kapital,
5. från andra kontrolluppgifter än sådana som avses i 18 §,
6. om fastighetsägare och annan innehavare av fast egendom,  om ägd andel, fastighetsbeteckning, taxeringsvärde, omräknat  delvärde, beskattningsnatur, typ av fång, tidpunkt för fånget  och betald ersättning,
7. om bouppteckningar och dödsboanmälningar, och
8. för enkla bolag, bolagsmännens och bolagens personnummer  eller organisationsnummer. Förordning (2017:391).
8 a §
På begäran av Migrationsverket ska uppgifter lämnas ut  från beskattningsdatabasen i den utsträckning som behövs för  handläggning av ansökningar om eller kontroll av
1. uppehållstillstånd enligt 5 kap. 5 § första stycket 1 eller 
10 § utlänningslagen (2005:716) och arbetstillstånd enligt 
6 kap. 2 § första stycket samma lag,
2. uppehållstillstånd enligt 5 kap. 5 § andra stycket och 
10 a § utlänningslagen,
3. uppehålls- och arbetstillstånd för högkvalificerad  anställning (EU-blåkort) enligt 6 a kap. utlänningslagen,
4. tillstånd för företagsintern förflyttning (ICT-tillstånd)  eller ICT-tillstånd för rörlighet för längre vistelse enligt 
6 b kap. utlänningslagen, eller
5. tillstånd för säsongsarbete enligt 6 c kap.  utlänningslagen.
De uppgifter som ska lämnas till Migrationsverket med stöd av  första stycket är uppgifter som avses i 2 kap. 3 § 1-5 och 11  lagen (2001:181) om behandling av uppgifter i Skatteverkets  beskattningsverksamhet. Förordning (2025:230).
8 b §
Till Migrationsverket ska uppgifter lämnas ut från  beskattningsdatabasen i den utsträckning det behövs för  beräkning eller kontroll av dagersättning enligt lagen 
(1994:137) om mottagande av asylsökande m.fl.
De uppgifter som ska lämnas ut med stöd av första stycket  är
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
Migrationsverket har rätt att ta del av uppgifterna vid  direktåtkomst till beskattningsdatabasen enligt 2 kap. 8 b §  lagen (2001:181) om behandling av uppgifter i Skatteverkets  beskattningsverksamhet. Förordning (2017:391).
8 c §
Till Arbetsförmedlingen ska uppgifter lämnas ut från  beskattningsdatabasen i den utsträckning det behövs för
1. handläggning av ärenden inom den arbetsmarknadspolitiska  verksamheten, eller
2. kontroll av stöd till arbetsgivare enligt förordningen 
(2018:43) om stöd för nystartsjobb, förordningen (2017:462) om  särskilda insatser för personer med funktionsnedsättning som  medför nedsatt arbetsförmåga eller förordningen (2018:42) om  särskilt anställningsstöd.
De uppgifter som ska lämnas ut med stöd av första stycket är
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
Arbetsförmedlingens direktåtkomst till beskattningsdatabasen  enligt 2 kap. 8 d § lagen (2001:181) om behandling av  uppgifter i Skatteverkets beskattningsverksamhet får endast  avse uppgifter som behövs i ett ärende om stöd till  arbetsgivare enligt de författningar som anges i första  stycket 2. Vid direktåtkomsten har Arbetsförmedlingen rätt att  ta del av sådana uppgifter som avses i andra stycket.
Förordning (2023:557).
8 d §
Till en arbetslöshetskassa ska uppgifter lämnas ut från  beskattningsdatabasen i den utsträckning det behövs för  arbetslöshetskassans tillämpning av lagen (2024:506) om  arbetslöshetsförsäkring.
De uppgifter som ska lämnas ut med stöd av första stycket är
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
Förordning (2024:1361).
8 e §
På begäran av Riksbanken ska uppgifter om  organisationsnummer och uppgifter från resultat- och  balansräkningar lämnas ut från beskattningsdatabasen till  Statistiska centralbyrån. Uppgifter ska dock endast lämnas ut  i den utsträckning som detta behövs för förande av den  databas som avses i lagen (2014:484) om en databas för  övervakning av och tillsyn över finansmarknaderna.
Förordning (2017:1122).
8 f §
Av 15 kap. 12 § socialtjänstlagen (2025:400) och 6 §  förordningen (2008:975) om uppgiftsskyldighet i vissa fall på  socialtjänstens område framgår att vissa uppgifter ska lämnas  till socialnämnden.
Av 12 kap. 33 § och 13 kap. 30 § lagen (2016:1108) om  ersättning till riksdagens ledamöter och 9 kap. 20 a § lagen 
(1996:304) om arvode m.m. till Sveriges företrädare i  Europaparlamentet framgår att vissa uppgifter ska lämnas till  Statens tjänstepensionsverk. Förordning (2025:480).
8 g §
På begäran av Tillväxtverket ska sådana uppgifter som  avses i 2 kap. 3 § första stycket 1-5 lagen (2001:181) om  behandling av uppgifter i Skatteverkets beskattningsverksamhet  lämnas ut från beskattningsdatabasen. Uppgifter ska dock  endast lämnas ut i den utsträckning som detta behövs för  Tillväxtverkets handläggning enligt lagen (2013:948) om stöd  vid korttidsarbete eller lagen (2021:937) om ny anmälan om  avstämning av stöd vid korttidsarbete. Förordning (2021:942).
8 h §
På begäran av en länsstyrelse ska sådana uppgifter som  avses i 2 kap. 3 § första stycket 1-5 och 13 lagen (2001:181)  om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifter ska dock endast lämnas ut i den utsträckning som  detta behövs för länsstyrelsens handläggning enligt
1. förordningen (2020:893) om omsättningsstöd till enskilda  näringsidkare för mars-juli 2020,
2. förordningen (2021:143) om omsättningsstöd till enskilda  näringsidkare,
3. förordningen (2021:208) om omsättningsstöd till  handelsbolag, eller
4. förordningen (2021:273) om statligt stöd när vissa  lokalhyresgäster fått rabatt på hyran under 2021.
Förordning (2022:92).
8 i §
På begäran av Inspektionen för vård och omsorg ska  uppgifter som är hänförliga till underskott på ett sådant  skattekonto som avses i 61 kap. 1 § skatteförfarandelagen 
(2011:1244) lämnas ut från beskattningsdatabasen. Uppgifter  ska dock endast lämnas ut i den utsträckning det behövs för  inspektionens tillståndsgivning eller tillsyn avseende  yrkesmässig enskild verksamhet som omfattas av 26 kap. 1 §  socialtjänstlagen (2025:400) eller 23 § lagen (1993:387) om  stöd och service till vissa funktionshindrade.
Förordning (2025:480).
8 j §
På begäran av Myndigheten för tillväxtpolitiska  utvärderingar och analyser ska sådana uppgifter som avses i 
2 kap. 3 § första stycket 1-5, 10, 11 och 13 lagen (2001:181)  om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifter ska dock endast lämnas ut i den utsträckning  myndigheten behöver uppgifterna för undersökningar av statliga  stödinsatser inom näringspolitik, regional tillväxtpolitik och  innovationspolitik. Förordning (2021:624).
8 k §
På begäran av Kammarkollegiet ska sådana uppgifter som  avses i 2 kap. 3 § första stycket 1-4 och 11 lagen (2001:181)  om behandling av uppgifter i Skatteverkets  beskattningsverksamhet lämnas ut från beskattningsdatabasen.  Uppgifter ska dock endast lämnas ut i den utsträckning det  behövs för Kammarkollegiets handläggning enligt lagen 
(2022:850) om grundläggande omställnings- och kompetensstöd.
Förordning (2022:854).
8 l §
På begäran av Ekobrottsmyndigheten, Kustbevakningen,  Polismyndigheten, Säkerhetspolisen, Tullverket eller  Åklagarmyndigheten ska uppgifter lämnas ut från  beskattningsdatabasen i den utsträckning det behövs för att  förebygga, förhindra eller upptäcka brottslig verksamhet eller  utreda eller lagföra brott.
De uppgifter som ska lämnas ut med stöd av första stycket är
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
På begäran av Ekobrottsmyndigheten, Polismyndigheten,  Säkerhetspolisen, Tullverket eller Åklagarmyndigheten ska  sådana uppgifter som avses i 2 kap. 3 § första stycket 1-6, 8  och 11 lagen (2001:181) om behandling av uppgifter i  Skatteverkets beskattningsverksamhet lämnas ut från  beskattningsdatabasen om uppgifterna behövs i en utredning om  självständigt förverkande. Förordning (2025:654).
8 m §
På begäran av allmän domstol ska uppgifter lämnas ut  från beskattningsdatabasen i den utsträckning det behövs för
1. påföljdsbestämning, eller
2. beräkning och kontroll av återbetalningsskyldighet, avgift  eller ersättning i mål eller ärende i domstol.
På begäran av Rättshjälpsmyndigheten eller Rättshjälpsnämnden  ska uppgifter lämnas ut från beskattningsdatabasen i den  utsträckning det behövs för beräkning och kontroll av  återbetalningsskyldighet, avgift eller ersättning i frågor om  rättshjälp och rådgivningsavgift.
De uppgifter som ska lämnas ut med stöd av första eller andra  stycket är
1. uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244),
2. identifikationsuppgifter för den uppgiftsskyldige och  betalningsmottagaren, och
3. uppgift om den redovisningsperiod som deklarationen avser.
Förordning (2022:1509).
8 n §
När Skatteverket enligt bestämmelser i denna förordning  lämnar ut uppgifter per betalningsmottagare i en sådan  arbetsgivardeklaration eller förenklad arbetsgivardeklaration  som avses i 26 kap. skatteförfarandelagen (2011:1244) gäller  följande.
Om en uppgift har ändrats eller lagts till enligt 26 kap. 40 §  skatteförfarandelagen, ska Skatteverket till den mottagande  myndigheten eller arbetslöshetskassan också lämna ut uppgift  om tidpunkten för ändringen eller tillägget samt uppgiftens  tidigare innehåll.
Om det finns en särskild anteckning för en uppgift enligt 
17 kap. 10 § skatteförfarandeförordningen (2011:1261) ska  Skatteverket till den mottagande myndigheten eller  arbetslöshetskassan också lämna ut anteckningen.
Förordning (2024:409).
8 o §
På begäran av Naturvårdsverket ska uppgifter lämnas ut  från beskattningsdatabasen i den utsträckning det behövs för  handläggning enligt
1. lagen (2020:1173) om vissa utsläpp av växthusgaser och  föreskrifter som har meddelats med stöd av den lagen, eller
2. kommissionens genomförandeförordning (EU) 2018/2066 av den 
19 december 2018 om övervakning och rapportering av  växthusgasutsläpp i enlighet med Europaparlamentets och rådets  direktiv 2003/87/EG och om ändring av kommissionens förordning 
(EU) nr 601/2012.
De uppgifter som ska lämnas till Naturvårdsverket är sådana  uppgifter om en person som är eller kan antas vara  skattskyldig enligt lagen (1994:1776) om skatt på energi som  avses i 2 kap. 3 § första stycket 1-5 och 11 lagen (2001:181)  om behandling av uppgifter i Skatteverkets  beskattningsverksamhet. Förordning (2024:689).
Utlämnande av uppgifter till enskilda på medium för automatiserad behandling
9 §
Utlämnande av uppgifter enligt 10-14 §§ får göras på  medium för automatiserad behandling, om det inte finns hinder  mot det enligt någon författning. Förordning (2019:127).
10 §
Uppgifter om en arbetstagares eller uppdragstagares namn och personnummer, slag av preliminär skatt som personen skall betala samt uppgifter till ledning för beräkning av skatteavdrag för betalning av preliminär skatt, får lämnas ut till arbetsgivare eller uppdragsgivare.
10 a §
Uppgifter om en uppdragstagares registrering för mervärdesskatt eller som arbetsgivare, slag av preliminär skatt som personen ska betala samt företagsform får lämnas ut till uppdragsgivare för kontroll i samband med upphandling och under avtalstiden.
I fråga om en uppdragstagare som är registrerad som arbetsgivare får även uppgift om beslutade arbetsgivaravgifter lämnas ut enligt första stycket.
Förordning (2013:5).
11 §
Uppgifter i beskattningsdatabasen får lämnas ut till den som har tillstånd enligt 3 § första stycket kreditupplysningslagen (1973:1173) att bedriva kreditupplysningsverksamhet eller bedriver kreditupplysningsverksamhet som är undantagen från tillståndsplikt enligt andra eller fjärde stycket nämnda paragraf. Uppgifter som grundar sig på brott får inte lämnas ut. Förordning (2001:786).
11 a §
Uppgift får lämnas ut till en enskild om godkännande  som
1. lagerhållare enligt lagen (1994:1776) om skatt på energi,  lagen (2016:1067) om skatt på kemikalier i viss elektronik,  lagen (2018:696) om skatt på vissa nikotinhaltiga produkter  eller lagen (2022:155) om tobaksskatt, eller
2. skattebefriad förbrukare enligt lagen om skatt på energi  eller lagen (2022:156) om alkoholskatt.
Första stycket gäller endast om den enskilde behöver uppgiften  i sin verksamhet för att säkerställa en korrekt beskattning.
Förordning (2023:807).
12 §
Uppgifter som utgör underlag för beräkning av avgift till registrerat trossamfund får lämnas ut till trossamfundet.
12 a §
De uppgifter som avses i 8 d § får lämnas ut till  arbetslöshetskassorna på medium för automatiserad behandling.
Uppgifter i beskattningsdatabasen får även lämnas ut till  arbetslöshetskassorna på medium för automatiserad behandling  vid en underrättelse enligt 3 § lagen (2008:206) om  underrättelseskyldighet vid felaktiga utbetalningar från  välfärdssystemen. Förordning (2022:1078).
13 §
Uppgifter om den enskilde själv får lämnas ut till denne.
Förordning (2019:127).
13 a §
Har betecknats 15 § genom förordning (2019:127).
14 §
Uppgifter om köpare, säljare, köpeskilling,  taxeringsuppgifter, överlåtelsedatum och  identifikationsuppgifter beträffande fastighetsöverlåtelser  som legat till grund för fastställande av riktvärden i ett  värdeområde där den enskildes fastighet är belägen får lämnas  ut till denne.
Uppgifter om en fastighets indelning i typ av taxeringsenhet,  taxeringsvärde för varje taxeringsenhet och värde av varje  värderingsenhet som ingår i en taxeringsenhet får lämnas ut  till en enskild. Förordning (2019:127).
Utlämnande av uppgifter till Europeiska kommissionen
15 §
Skatteverket ska lämna de uppgifter som avses i 12 a §  första stycket 1 lagen (2013:388) om tillämpning av  Europeiska unionens statsstödsregler till Europeiska  kommissionen.
Av förordningen (2016:605) om tillämpning av Europeiska  unionens statsstödsregler framgår att Myndigheten för  tillväxtpolitiska utvärderingar och analyser får meddela  föreskrifter om på vilket sätt uppgifterna ska lämnas.
Förordning (2019:127).
Direktåtkomst för enskilda
16 §
En registrerad får ha sådan direktåtkomst till uppgifter om sig själv som avses i 2 kap. 9 § lagen (2001:181) om behandling av uppgifter i Skatteverkets beskattningsverksamhet. Vid sådan direktåtkomst ska den registrerades identitet kontrolleras genom en säker metod för identifiering. Förordning (2013:5).
17 §
Av förordning (EU) nr 904/2010 framgår att behörig myndighet i annat land inom EU får ha direktåtkomst till uppgifter om mervärdesskatt. Förordning (2011:1551).
Bevarande och gallring av uppgifter i beskattningsdatabasen
18 §
Från gallring i beskattningsdatabasen ska för varje  beskattningsår undantas uppgifter om
- namn, personnummer, organisationsnummer, samt särskilt  registrerings- och redovisningsnummer,
- hemortskommun och församling,
- personnummer för make eller annan med vilken sambeskattning  sker,
- kontrolluppgifter och uppgifter per betalningsmottagare i  en arbetsgivardeklaration avseende inkomstslagen tjänst och  kapital, pensionsförsäkring, pensionssparkonto och  tjänstepensionsavtal,
- intäkts- och kostnadsposter i varje inkomstslag i beslut om  slutlig skatt i fråga om statlig och kommunal inkomstskatt,
- allmänna avdrag,
- antal dagar för vilka sjöinkomst har erhållits,
- tillgångar och skulder,
- beslut om beskattning när det gäller sådan skatt eller  avgift som avses i 56 kap. 3 § skatteförfarandelagen 
(2011:1244), dock inte skälen för beslutet, och
- beslut om fastighetstaxering, dock inte skälen för  beslutet.
Bouppteckningar ska undantas från gallring.
Riksarkivet får meddela föreskrifter om när, på vilket sätt  och till vilken arkivmyndighet uppgifterna ska överlämnas.  Riksarkivet ska höra Skatteverket innan myndigheten meddelar  sådana föreskrifter. Förordning (2017:391).
19 §
Inkomstdeklarationer och andra handlingar, som lämnats  till ledning för bestämmande av underlag för att ta ut skatt  eller avgift eller upprättats eller omhändertagits för  granskning av Skatteverket för kontroll enligt bestämmelserna  i skatteförfarandelagen (2011:1244) och som avser aktiebolag  eller ekonomisk förening, ska gallras elva år efter utgången  av det kalenderår under vilket beskattningsåret gått ut.
Uppgifter och handlingar som omfattas av 12 a § första  stycket 2 lagen (2013:388) om tillämpning av Europeiska  unionens statsstödsregler ska gallras elva år efter utgången  av det kalenderår under vilket beskattningsåret gått ut. Om  beslut om återbetalning eller omprövning av skatt meddelats  senare än ett år efter utgången av det kalenderår under  vilket beskattningsåret gått ut ska dock uppgifterna och  handlingarna gallras tio år efter utgången av det kalenderår  då beslutet meddelades. Uppgifter och handlingar som avser  stickprovskontroller ska gallras tio år efter utgången av det  kalenderår under vilket kontrollen avslutats.
Skattedeklarationer som avser aktiebolag eller ekonomisk  förening ska gallras elva år efter utgången av det kalenderår  under vilket beskattningsåret gått ut. Detsamma gäller andra  handlingar som avser aktiebolag eller ekonomisk förening och  som innehåller uppgifter som avses i 42 a kap. 1 §  skatteförfarandelagen (2011:1244).
Uppgifter och handlingar som registrerats vid revision och  som omfattas av gallringsskyldighet enligt 2 kap. 11 § och 
12 § 1 lagen (2001:181) om behandling av uppgifter i  Skatteverkets beskattningsverksamhet får bevaras under den  längre tid som behövs för att verket ska kunna fullgöra sin  verksamhet. Förordning (2017:290).
20 §
Uppgifter som omfattas av gallringsskyldighet enligt 2 kap. 11 § och 12 § 1 lagen (2001:181) om behandling av uppgifter i Skatteverkets beskattningsverksamhet ska undantas från gallring om uppgifterna avser ett aktiebolag eller en ekonomisk förening vars styrelse hade sitt säte eller, om sådant saknas, vars förvaltning utövades i Göteborgs kommun eller en kommun som ligger i Östergötlands, Gotlands eller Västernorrlands län den 1 november året före det år då beslut om slutlig skatt enligt 56 kap. 2 § skatteförfarandelagen
(2011:1244) fattades. Förordning (2011:1458).
20 a §
En särskild anteckning enligt 17 kap. 10 §  skatteförfarandeförordningen (2011:1261) ska tas bort om  Skatteverket inte längre bortser från uppgiften som har  lämnats om en betalningsmottagare.
En särskild anteckning enligt 17 kap. 11 §  skatteförfarandeförordningen får tas bort om Skatteverket inte  längre gör en bedömning som avviker från de uppgifter som har  lämnats av upplagshavaren. Förordning (2025:106).
21 §
Riksarkivet får, efter att ha inhämtat synpunkter från  Skatteverket, meddela föreskrifter om att handlingar eller  uppgifter som ska gallras enligt 1 kap. 8 § och 2 kap. 11 och 
12 §§ lagen (2001:181) om behandling av uppgifter i  Skatteverkets beskattningsverksamhet får bevaras under längre  tid.
Riksarkivet får meddela föreskrifter om att handlingar eller  uppgifter som undantas från gallring ska överlämnas till en  arkivmyndighet. Förordning (2015:913).
21 a §
Riksarkivet får, efter samråd med Skatteverket, meddela föreskrifter om undantag från bestämmelserna i 20 § andra stycket skatteregisterlagen (1980:343) för uppgifter och handlingar som tillförts registret före den 1 oktober 2001.
Förordning (2010:744).
Avgifter
22 §
Skatteverket fastställer avgifter för utlämnande av uppgifter ur beskattningsdatabasen. Avgift skall inte tas ut när uppgifter lämnas ut till annan myndighet och utlämnandet följer av en skyldighet i lag eller förordning.
Förordning (2003:1023).
Övrigt
23 §
Bestämmelser om gallring av representativa  överlåtelser och förteckning av uppgifter som avses i 2 § 8  till ledning för bestämningen av värdenivåer vid allmän  fastighetstaxering och vid omräkning finns i 1 A kap. 1-5 §§  fastighetstaxeringsförordningen (1993:1199).
Förordning (2018:236).
24 §
Skatteverket får meddela närmare föreskrifter om verkställighet av bestämmelserna i lagen (2001:181) om behandling av uppgifter i Skatteverkets beskattningsverksamhet och denna förordning. Förordning (2003:1023).
Övergångsbestämmelser
2001:1250
Denna förordning träder i kraft den 1 januari 2002. De nya bestämmelserna i 2 §, 8 § andra stycket och 19 § tillämpas första gången vid 2002 års taxering. De äldre bestämmelserna i 2 § och 8 § andra stycket tillämpas dock fortfarande beträffande kontrolluppgifter som skall lämnas enligt den upphävda lagen (1990:325) om självdeklaration och kontrolluppgifter.
2002:819
Denna förordning träder i kraft den 1 januari 2003. 2 § i sin äldre lydelse gäller dock fortfarande i fråga om behandling av uppgifter som avser redovisningsperioder och skattepliktiga händelser för vilka lagen (1984:151) om punktskatter och prisregleringsavgifter är tillämplig.
2004:1041
1. Denna förordning träder i kraft den 1 januari 2005.
2. Äldre bestämmelser gäller fortfarande i fråga om bidrag och avgifter för år 2004 och tidigare år samt i fråga om uppgifter om arvsskatt och gåvoskatt. Förordning (2004:1355).
2004:1354
Denna förordning träder i kraft den 1 januari 2005. Äldre bestämmelser gäller fortfarande i fråga om uppgifter om arvsskatt och gåvoskatt.
2006:1454
1. Denna förordning träder i kraft den 1 januari 2007.
2. Äldre bestämmelser gäller fortfarande för rekryteringsbidrag som lämnats enligt den upphävda lagen (2002:624) om rekryteringsbidrag till vuxenstuderande.
2007:598
Denna förordning träder i kraft den 1 januari 2008. Äldre bestämmelser gäller fortfarande i fråga om statlig förmögenhetsskatt som avser 2007 och tidigare års taxeringar.
Förordning (2007:1427).
2007:1425
Denna förordning träder i kraft den 1 januari 2008 och tillämpas första gången i fråga om uppgifter som avser 2008 års taxering. Äldre bestämmelser gäller fortfarande i fråga om uppgifter som avser 2007 och tidigare års taxeringar.
2011:1458
1. Denna förordning träder i kraft den 1 januari 2012.
2. För handläggning av ärenden som sker eller har skett med stöd av taxeringslagen (1990:324), skattebetalningslagen
(1997:483), lagen (2001:1227) om självdeklarationer och kontrolluppgifter samt lagen (2007:592) om kassaregister m.m.
gäller 2 § i sin äldre lydelse.
3. För 2013 och tidigare års taxeringar gäller 8 § andra stycket 2, 18 § och 20 § i sin äldre lydelse.
4. I fråga om uppgifter enligt skattebetalningslagen
(1997:483) gäller 8 § andra stycket 4 i sin äldre lydelse.
5. För självdeklarationer och andra handlingar som lämnats, upprättats eller omhändertagits enligt taxeringslagen
(1990:324) eller lagen (2001:1227) om självdeklarationer och kontrolluppgifter gäller 19 § i sin äldre lydelse.
2013:899
1. Denna förordning träder i kraft den 1 januari 2014.
2. Äldre föreskrifter gäller fortfarande för uppgifter från Statens folkhälsoinstitut om tillstånd enligt alkohollagen
(2010:1622) och om omsättning enligt restaurangrapport.
2017:391
Denna förordning träder i kraft den 1 juli 2017 i fråga om 
2 § och i övrigt den 1 januari 2019.
2022:1739
1. Denna förordning träder i kraft den 13 februari 2023.
2. Äldre föreskrifter gäller fortfarande för uppgifter om  flyttningar eller skattskyldighet som avser tid före  ikraftträdandet.
2023:332
1. Denna förordning träder i kraft den 1 juli 2023.
2. Äldre föreskrifter gäller fortfarande för förhållanden som  hänför sig till tiden före ikraftträdandet.
2023:557
1. Denna förordning träder i kraft den 1 januari 2024.
2. Äldre föreskrifter gäller fortfarande för stöd som lämnats  enligt den upphävda förordningen (2013:1157) om stöd för  yrkesintroduktionsanställningar.
2023:807
1. Denna förordning träder i kraft den 1 november 2024.
2. Äldre bestämmelser gäller fortfarande för förhållanden som  hänför sig till tiden före ikraftträdandet.
2024:409
1. Denna förordning träder i kraft den 1 juli 2024.
2. Äldre bestämmelser gäller fortfarande för uppgifter om  sjuklönekostnad som avser tid före ikraftträdandet.
2024:1361
1. Denna förordning träder i kraft den 1 oktober 2025.
2. Äldre bestämmelser gäller fortfarande för uppgifter som  behövs för en arbetslöshetskassas tillämpning av den upphävda  lagen (1997:238) om arbetslöshetsförsäkring.
2025:230
1. Denna förordning träder i kraft den 1 april 2025.
2. Vid begäran av uppgifter som behövs för kontroll av  uppehållstillstånd som har meddelats enligt 5 kap. 15 a §  utlänningslagen (2005:716) gäller 8 a § i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.