Title: Förordning (2022:511) om elektronisk kommunikation
SFS Number: Svensk författningssamling 2022:511
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022511-om-elektronisk-kommunikation_sfs-2022-511/
Source Link: http://rkrattsbaser.gov.se/sfst?bet=2022:511
Amendment Register Link: http://rkrattsbaser.gov.se/sfsr?bet=2022:511
Ministry/Authority: Finansdepartementet DIS
Issued: 2022-05-19
Metadata: {"Utfärdad": "2022-05-19", "Ändrad": "t.o.m. SFS 2024:607"}

==================================================

Förordning (2022:511) om elektronisk kommunikation
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:511
Departement/myndighet
:   
Finansdepartementet DIS
Utfärdad
:   
2022-05-19
Ändrad
:   
t.o.m. SFS 2024:607
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Anmälan av verksamhet
3 kap. Rätt att använda radiosändare
4 kap. Rätt att använda nummer
5 kap. Samtrafik och andra former av tillträde
6 kap. Samhällsomfattande tjänster
7 kap. Tjänster till slutanvändare
8 kap. Säkerhet i nät och tjänster
9 kap. Behandling av trafikuppgifter samt integritetsskydd
10 kap. Tillsyn och tvistlösning
11 kap. Övriga bestämmelser
Övergångsbestämmelser
1 kap. Allmänna bestämmelser
Inledning
1 §
Denna förordning innehåller kompletterande bestämmelser  till lagen (2022:482) om elektronisk kommunikation.
Förordningen kompletterar också
1. Europaparlamentets och rådets förordning (EU) 2022/612 av  den 6 april 2022 om roaming i allmänna mobilnät i unionen, och
2. Europaparlamentets och rådets förordning (EU) 2015/2120 av  den 25 november 2015 om åtgärder rörande en öppen  internetanslutning och slutkundsavgifter för reglerad  kommunikation inom EU och om ändring av direktiv 2002/22/EG  och förordning (EU) nr 531/2012. Förordning (2024:190).
2 §
Denna förordning är meddelad med stöd av
- 1 kap. 9 § lagen (2022:482) om elektronisk kommunikation i  fråga om 1 kap. 6 §,
- 1 kap. 10 § i samma lag i fråga om 1 kap. 7 §,
- 1 kap. 11 § i samma lag i fråga om 1 kap. 8 §,
- 1 kap. 13 § i samma lag i fråga om 1 kap. 9 b och 9 c §§,
- 2 kap. 1 § i samma lag i fråga om 2 kap. 2 §,
- 3 kap. 4 § i samma lag i fråga om 3 kap. 26 §,
- 3 kap. 10 § i samma lag i fråga om 3 kap. 3 §,
- 3 kap. 22 § i samma lag i fråga om 3 kap. 4 §,
- 3 kap. 24 § i samma lag i fråga om 3 kap. 5 och 27 §§,
- 3 kap. 28 § i samma lag i fråga om 3 kap. 27 §,
- 4 kap. 1, 3 och 10 §§ i samma lag i fråga om 4 kap. 7 §,
- 5 kap. 44 § i samma lag i fråga om 5 kap. 9 §,
- 7 kap. 1, 5, 14, 16, 21, 33 och 35-38 §§ i samma lag i fråga  om 7 kap. 2 §,
- 7 kap. 21 § i samma lag i fråga om 7 kap. 3 §,
- 8 kap. 1 och 3 §§ i samma lag i fråga om 8 kap. 4 och 5 §§,
- 8 kap. 4-6 §§ i samma lag i fråga om 8 kap. 4 §,
- 9 kap. 5 § i samma lag i fråga om 9 kap. 1 §,
- 9 kap. 6 § i samma lag i fråga om 9 kap. 2 §,
- 9 kap. 11 § i samma lag i fråga om 9 kap. 3 §,
- 9 kap. 29 § i samma lag i fråga om 9 kap. 12 §,
- 9 kap. 30 § i samma lag i fråga om 9 kap. 13 §,
- 8 kap. 11 § regeringsformen i fråga om 2 kap. 2 §, 
3 kap. 28 §, 4 kap. 8 §, 7 kap. 4 §, 8 kap. 6 §, 9 kap. 9, 11  och 12 §§ och 11 kap. 1 §, och
- 8 kap. 7 § regeringsformen i fråga om övriga bestämmelser.
Förordning (2024:190).
3 §
Ord och uttryck som används i denna förordning har samma  betydelse som i lagen (2022:482) om elektronisk kommunikation.
4 §
Enligt 1 kap. 1 § lagen (2022:482) om elektronisk  kommunikation ska särskilt Sveriges säkerhet liksom  elektroniska kommunikationers betydelse för yttrandefrihet och  informationsfrihet beaktas vid lagens tillämpning.
Ansvarig myndighet
5 §
Post- och telestyrelsen är regleringsmyndighet och  tillsynsmyndighet enligt lagen (2022:482) om elektronisk  kommunikation.
Post- och telestyrelsen ska för Sveriges del fullgöra de  uppgifter som
1. den nationella tillsynsmyndigheten har enligt  Europaparlamentets och rådets förordning (EU) 2022/612, och
2. den nationella regleringsmyndigheten har enligt  Europaparlamentets och rådets förordning (EU) 2015/2120.
Förordning (2024:190).
Erkännande av operatör
6 §
Post- och telestyrelsen får besluta om erkännande av en  operatör enligt bestämmelser som har antagits av  Internationella teleunionen och får meddela de föreskrifter  som behövs för sådana erkännanden.
Registrering av maritima avräkningsorgan
7 §
Post- och telestyrelsen får besluta om registrering av  maritima avräkningsorgan enligt bestämmelser som har antagits  av Internationella teleunionen och får meddela de föreskrifter  som behövs för sådan registrering.
Kommunikationsverksamhet vid höjd beredskap
8 §
Post- och telestyrelsen får meddela föreskrifter om den  fredstida planeringen för totalförsvarets behov av  elektroniska kommunikationer under sådana förhållanden som  anges i 1 kap. 11 § första stycket lagen (2022:482) om  elektronisk kommunikation. Post- och telestyrelsen ska då  beakta frågor om prioriterade abonnemang och  krigsabonnentplaner.
Innan föreskrifter som avser den fredstida planeringen för  totalförsvarets behov av elektroniska kommunikationer meddelas  ska Post- och telestyrelsen samråda med Försvarsmakten och  Myndigheten för samhällsskydd och beredskap.
9 §
En skyldighet att på visst sätt beakta totalförsvarets  behov av elektronisk kommunikation under höjd beredskap enligt 
1 kap. 12 § lagen (2022:482) om elektronisk kommunikation ska  åläggas mot en ersättning som svarar mot kostnaden.
Samverkan inför eller vid fredstida krissituationer och höjd  beredskap
9 a §
Post- och telestyrelsen, Affärsverket svenska kraftnät,  Försvarsmakten, Myndigheten för samhällsskydd och beredskap  och Trafikverket ska ingå i en nationell telesamverkansgrupp.
I telesamverkansgruppen ingår även de aktörer som med stöd av 
1 kap. 13 § lagen (2022:482) om elektronisk kommunikation har  ålagts en skyldighet att delta i gruppens verksamhet.  Förordning (2024:190).
9 b §
Den nationella telesamverkansgruppen har till uppgift  att
1. delta i den fredstida planering som avses i 1 kap. 11 §  andra stycket lagen (2022:482) om elektronisk kommunikation  och i planering och samordning av åtgärder inför och vid  fredstida krissituationer, och
2. genom samverkan stödja arbetet för att återställa  infrastrukturen för elektroniska kommunikationer i anslutning  till händelser vid fredstida krissituationer eller höjd  beredskap.
Post- och telestyrelsen ansvarar för att leda den nationella  telesamverkansgruppens verksamhet.
Post- och telestyrelsen får meddela ytterligare föreskrifter  om formerna för den nationella telesamverkansgruppens  verksamhet. Förordning (2024:190).
9 c §
Post- och telestyrelsen får meddela föreskrifter om  ersättning för deltagande i den nationella  telesamverkansgruppen och i enskilda fall besluta om sådan  ersättning. Förordning (2024:190).
Samverkan mellan Post- och telestyrelsen och Konkurrensverket
10 §
Post- och telestyrelsen och Konkurrensverket ska på  begäran lämna sådan information till varandra som är nödvändig  för att myndigheterna ska kunna fullgöra sina uppgifter enligt  denna förordning.
2 kap. Anmälan av verksamhet
1 §
Post- och telestyrelsen ska på begäran inom en vecka  utfärda en bekräftelse om att en anmälan av verksamhet har  lämnats in.
Post- och telestyrelsen ska utan onödigt dröjsmål och på  elektronisk väg vidarebefordra alla mottagna anmälningar till  Berec.
2 §
Post- och telestyrelsen får meddela föreskrifter om  ytterligare undantag från kravet på anmälan enligt 2 kap. 1 §  lagen (2022:482) om elektronisk kommunikation.
Post- och telestyrelsen får meddela närmare föreskrifter om  vad en anmälan ska innehålla.
3 kap. Rätt att använda radiosändare
Allmän inbjudan till ansökan
1 §
Post- och telestyrelsen ska offentliggöra de beslut som  fattas enligt 3 kap. 9 § lagen (2022:482) om elektronisk  kommunikation om begränsning av antalet tillstånd inom ett  frekvensutrymme.
Post- och telestyrelsen ska anmäla till regeringen när det  finns anledning att anta att prövning ska ske enligt 
3 kap. 10 § i samma lag.
2 §
I ett ärende enligt 3 kap. 10 § lagen (2022:482) om  elektronisk kommunikation ska bestämmelserna om kommunikation  i 25 § förvaltningslagen (2017:900) inte tillämpas på  uppgifter som rör enbart någon annan sökande.
Uppgifter som en sökande har lämnat i ett sådant ärende får  läggas till grund för Post- och telestyrelsens beslut endast  om uppgifterna har lämnats
1. före ansökningstidens utgång, eller
2. efter ansökningstidens utgång på uppmaning av Post- och  telestyrelsen.
3 §
Undantag enligt 3 kap. 10 § första stycket 3 lagen 
(2022:482) om elektronisk kommunikation gäller för  radioanvändning som behövs för verksamhet som bedrivs i syfte  att tillgodose allmän ordning, säkerhet eller hälsa, om  verksamheten bedrivs av
1. Försvarsmakten, Kriminalvården, Kustbevakningen,  Myndigheten för samhällsskydd och beredskap, Polismyndigheten,  Säkerhetspolisen eller Tullverket,
2. regeringen, Regeringskansliet och de myndigheter som anges  i bilaga 1 till förordningen (2022:524) om statliga  myndigheters beredskap, när det gäller fredstida  krishantering,
3. en kommun eller region enligt lagen (2006:544) om kommuners  och regioners åtgärder inför och vid extraordinära händelser i  fredstid och höjd beredskap,
4. en kommun, en länsstyrelse, Sjöfartsverket eller  Transportstyrelsen, när det gäller räddningstjänst enligt  lagen (2003:778) om skydd mot olyckor,
5. den som äger eller utövar farlig verksamhet på en  anläggning och som enligt beslut av länsstyrelsen enligt 
2 kap. 3 § förordningen (2003:789) om skydd mot olyckor är  skyldig att i skälig omfattning hålla eller bekosta beredskap  med personal och egendom och i övrigt vidta nödvändiga  åtgärder för att hindra eller begränsa allvarliga skador på  människor eller miljön,
6. Strålsäkerhetsmyndigheten, när det gäller rådgivning enligt  förordningen (2003:789) om skydd mot olyckor,
7. en kommun eller region, när det gäller akutsjukvård och  katastrofmedicinsk beredskap enligt hälso- och sjukvårdslagen 
(2017:30),
8. ett alarmeringsföretag i verksamhet där myndigheter bistås  med stöd av lagen (1981:1104) om verksamheten hos vissa  regionala alarmeringscentraler,
9. en koncessionshavare eller elleverantör enligt ellagen 
(1997:857), när det gäller verksamhet som är av omedelbar  betydelse för att upprätthålla elöverföringen, och
10. den som enligt radio- och tv-lagen (2010:696) eller  tillståndsvillkor som meddelats med stöd av den lagen är  skyldig att kostnadsfritt sända meddelanden enligt lagen 
(2023:407) om viktigt meddelande till allmänheten eller, om en  myndighet begär det, andra meddelanden som är av vikt för  allmänheten. Förordning (2023:583).
Amatörradiosändare
4 §
Post- och telestyrelsen får överlämna till fysiska eller  juridiska personer att anordna prov och utfärda bevis om att  föreskrivna kompetenskrav för användning av amatörradiosändare  är uppfyllda och att tilldela anropssignaler för sådan  användning.
Åtgärder mot störningar
5 §
Det är förbjudet att inneha elektriska eller elektroniska  anläggningar som, utan att vara radioanläggningar, är avsedda  att sända radiovågor i annat syfte än ett sådant som avses i 
3 kap. 24 § första stycket lagen (2022:482) om elektronisk  kommunikation.
Förbudet gäller inte sådana anläggningar som
1. behövs i verksamhet som bedrivs av Försvarets materielverk,  Försvarets radioanstalt eller Försvarsmakten,
2. Polismyndigheten behöver i sin bombskyddsverksamhet eller  som en nationell resurs i sin verksamhet till skydd mot  obemannade luftfartyg,
3. Post- och telestyrelsen eller Elsäkerhetsverket innehar i  samband med utövande av marknadskontroll, eller
4. Myndigheten för samhällsskydd och beredskap förvarar,  underhåller och transporterar i sin verksamhet inom ramen för  Europeiska unionens civila krishantering.
Post- och telestyrelsen får efter ansökan av Kriminalvården  besluta att förbudet inte ska gälla för en sådan anläggning  som behövs i en anstalt eller ett häkte inom Kriminalvården  för att hindra otillåten mobiltelefonkommunikation, om  anläggningen kan användas utan att skadlig störning uppstår  utanför anstalten eller häktet.
Överlåtelse och uthyrning av tillstånd
6 §
Post- och telestyrelsen ska hålla uppgifter om tillstånd  att använda radiosändare allmänt tillgängliga i ett  standardiserat elektroniskt format.
7 §
Post- och telestyrelsen ska offentliggöra överlåtelser av  tillstånd att använda radiosändare.
Handläggningstid
8 §
Post- och telestyrelsen ska i ett ärende om tillstånd att  använda radiosändare meddela beslut inom sex veckor från det  att en fullständig ansökan kom in till myndigheten. Vid ett  förfarande med allmän inbjudan till ansökan får  handläggningstiden, om det är nödvändigt, förlängas med högst  åtta månader.
Dessa handläggningstider gäller inte om något annat följer av  internationella avtal om användning av radiofrekvenser och  satellitsamordning som Sverige har anslutit sig till.
Samråd
9 §
Post- och telestyrelsen ska upprätta ett förslag och ge  berörda parter tillfälle att yttra sig över förslaget inom  skälig tid, dock minst 30 dagar om det inte finns särskilda  skäl mot det, när myndigheten avser att
1. bevilja tillstånd för sådan annan användning av ett  harmoniserat frekvensutrymme som avses i 3 kap. 7 § lagen 
(2022:482) om elektronisk kommunikation,
2. begränsa antalet tillstånd enligt 3 kap. 9 § i samma lag,
3. utfärda en allmän inbjudan till ansökan enligt 3 kap. 10 §  i samma lag, eller
4. besluta om tillståndsvillkor som innebär sådana  begränsningar som anges i 3 kap. 15 § i samma lag.
Post- och telestyrelsen ska upprätta ett förslag och ge  berörda parter tillfälle att yttra sig över förslaget inom  minst tre månader, när myndigheten avser att meddela beslut  enligt 3 kap. 21 § första stycket i samma lag.
10 §
Post- och telestyrelsen ska ge berörda parter och andra  som kan ha intresse i saken tillfälle att yttra sig inom  skälig tid, dock minst 30 dagar om det inte finns särskilda  skäl mot det, när myndigheten avser att besluta att återkalla  ett tillstånd att använda radiosändare eller ändra villkor i  ett sådant tillstånd.
11 §
Post- och telestyrelsen ska göra resultatet av ett  samrådsförfarande enligt 9 eller 10 § allmänt tillgängligt,  utom när det gäller uppgifter för vilka sekretess eller  tystnadsplikt gäller enligt lag.
12 §
Post- och telestyrelsen ska, i samband med ett samråd  enligt 9 § första stycket 3, underrätta gruppen för  radiospektrumpolitik (RSPG) om myndigheten avser att tillämpa  ett urvalsförfarande i ett harmoniserat frekvensutrymme som är  avsett för trådlösa bredbandstjänster. Post- och telestyrelsen  får i samband med underrättelsen begära att RSPG ska  sammankalla ett eller flera forum för sakkunnigbedömning av  förslaget eller att RSPG ska yttra sig över förslaget.
13 §
Post- och telestyrelsen ska samråda med Försvarsmakten  och Säkerhetspolisen i ärenden om tillstånd att använda  radiosändare enligt 3 kap. lagen (2022:482) om elektronisk  kommunikation. Samrådet ska syfta till att klarlägga
1. om radioanvändning enligt en tillståndsansökan eller en  ansökan om medgivande att överlåta eller hyra ut ett tillstånd  kan antas orsaka skada för Sveriges säkerhet, och
2. behovet av att förena ett sådant tillstånd med villkor om  krav som är av betydelse för Sveriges säkerhet och, om det  finns ett sådant behov, vilka villkor som tillståndet bör  förenas med.
14 §
Post- och telestyrelsen ska på begäran av Försvarsmakten  eller Säkerhetspolisen lämna över uppgifter i ärenden om  tillstånd att använda radiosändare enligt 3 kap. lagen 
(2022:482) om elektronisk kommunikation och i ärenden om  återkallelse av tillstånd eller ändring av tillståndsvillkor  enligt 11 kap. i samma lag.
Översyn av undantagsmöjligheter
15 §
Post- och telestyrelsen ska regelbundet, minst vart  tredje år, se över alla beslut om sådan annan användning av  ett harmoniserat frekvensutrymme som avses i 3 kap. 7 § lagen 
(2022:482) om elektronisk kommunikation. Myndigheten ska  underrätta Europeiska kommissionen och övriga medlemsstater i  Europeiska unionen om resultatet av en sådan översyn.
16 §
Post- och telestyrelsen ska regelbundet, minst vart femte  år, se över behovet av de begränsningar som har införts enligt 
3 kap. 15 § lagen (2022:482) om elektronisk kommunikation.  Myndigheten ska offentliggöra resultatet av en sådan översyn.
Tillgängliggörande av frekvensutrymme
17 §
Post- och telestyrelsen ska göra ett frekvensutrymme som  har harmoniserats i syfte att användas för trådlösa  bredbandsnät och bredbandstjänster tillgängligt för sådan  användning inom 30 månader från harmoniseringsbeslutet eller  så snart som möjligt efter det att ett tillstånd att använda  radiosändare för sådan annan användning av frekvensutrymmet  som avses i 3 kap. 7 § lagen (2022:482) om elektronisk  kommunikation har löpt ut eller återkallats.
18 §
Den tidsfrist som avses i 17 § får förlängas för ett  visst frekvensutrymme om
1. en begränsning av vilka elektroniska kommunikationstjänster  eller vilka tekniker som får användas i ett frekvensutrymme är  motiverad med hänsyn till säkerhet för människors liv eller  till främjande av kulturell eller språklig mångfald eller  mediemångfald,
2. det finns olösta gränsöverskridande problem med skadlig  störning med tredjeland och rättsligt, politiskt eller  tekniskt stöd har begärts av Europeiska unionen för att lösa  tvisten,
3. det behövs för att skydda nationell säkerhet och försvar,  eller
4. det föreligger force majeure.
En förlängning enligt första stycket ska ses över minst  vartannat år.
19 §
Den tidsfrist som avses i 17 § får förlängas för ett  visst frekvensutrymme med högst 30 månader, om
1. det finns olösta gränsöverskridande problem med skadlig  störning med en annan medlemsstat i Europeiska unionen och den  påverkade medlemsstaten har begärt hjälp av RSPG för att lösa  tvisten eller framställt en begäran till Europeiska  kommissionen om att den ska anta ett beslut i syfte att lösa  problemet, eller
2. det finns behov av och svårigheter med att flytta  befintliga användare av frekvensutrymmet.
20 §
Om tillgängliggörandet av det harmoniserade  frekvensutrymmet försenas enligt 18 eller 19 §, ska Post- och  telestyrelsen underrätta Europeiska kommissionen och berörda  medlemsstater i Europeiska unionen om detta.
Övriga frågor
21 §
Utländska militära styrkor som befinner sig i Sverige  inom ramen för internationellt militärt samarbete eller  internationell krishantering är undantagna från  tillståndsplikten enligt 3 kap. 1 § lagen (2022:482) om  elektronisk kommunikation när de använder radiosändare på det  sätt som Försvarsmakten bestämmer inom radiofrekvenser som har  tilldelats Försvarsmakten. Förordning (2024:607).
22 §
Post- och telestyrelsen ska på begäran av Sjöfartsverket  lämna ut de person- och fartygsuppgifter ur tillstånd att  använda radiosändare som behövs för att Sjöfartsverket ska  kunna fullgöra flyg- och sjöräddningstjänst enligt lagen 
(2003:778) om skydd mot olyckor och förordningen (2003:789) om  skydd mot olyckor.
23 §
Post- och telestyrelsen ska underrätta Europeiska  kommissionen och övriga medlemsstater i Europeiska unionen när  den beviljar tillstånd för sådan annan användning av ett  harmoniserat frekvensutrymme som avses i 3 kap. 7 § lagen 
(2022:482) om elektronisk kommunikation.
24 §
Om en marknadsaktör har begärt att tillstånd i ett visst  frekvensutrymme ska beviljas efter ett gemensamt förfarande  med en annan medlemsstat i Europeiska unionen och en sådan  begäran inte tillgodoses, ska Post- och telestyrelsen  underrätta marknadsaktören om skälen för detta.
25 §
Post- och telestyrelsen får begära att RSPG ska bistå i  lösningen av tvister om gränsöverskridande samordning av  radiofrekvenser eller gränsöverskridande skadlig störning för  att säkerställa användningen av harmoniserat radiospektrum  inom svenskt territorium.
Bemyndiganden
26 §
Post- och telestyrelsen får meddela föreskrifter om  undantag från tillståndsplikten enligt 3 kap. 1 § lagen 
(2022:482) om elektronisk kommunikation. Föreskrifterna får  innehålla sådana villkor som anges i 3 kap. 4 § i samma lag.
När Post- och telestyrelsen meddelar föreskrifter enligt  första stycket ska myndigheten särskilt beakta
1. frekvensbandets särskilda egenskaper,
2. behovet av att hindra skadlig störning,
3. förutsättningarna för delad användning,
4. säkerställandet av kommunikationens eller tjänsternas  tekniska kvalitet,
5. nationellt fastställda mål av allmänt intresse, och
6. behovet av att säkerställa en effektiv användning av  radiofrekvenser.
27 §
Post- och telestyrelsen får meddela föreskrifter om
1. användningen av sådana elektriska eller elektroniska  anläggningar som avses i 3 kap. 24 § första stycket lagen 
(2022:482) om elektronisk kommunikation, och
2. undantag från kravet på medgivande vid sådan uthyrning  enligt 3 kap. 28 § första stycket i samma lag som avser en  kortare period eller som annars är av begränsad omfattning.
28 §
Post- och telestyrelsen får meddela närmare föreskrifter  om tillstånd att använda radiosändare och om ansökan om sådana  tillstånd.
4 kap. Rätt att använda nummer
Nummerplaner
1 §
Post- och telestyrelsen ska fastställa nationella  nummerplaner för elektronisk kommunikation.
2 §
Post- och telestyrelsen ska hålla nationella nummerplaner  allmänt tillgängliga, utom i fråga om uppgifter för vilka  sekretess gäller enligt 15 kap. 2 § offentlighets- och  sekretesslagen (2009:400).
3 §
Post- och telestyrelsen ska se till att en serie av nummer  vars sifferstruktur saknar geografisk betydelse får användas  för att tillhandahålla en elektronisk kommunikationstjänst som  inte är en interpersonell kommunikationstjänst inom hela  Europeiska unionen.
Ett tillstånd att använda ett sådant nummer ska förenas med  villkor enligt 4 kap. 5 § 6 lagen (2022:482) om elektronisk  kommunikation.
Post- och telestyrelsen ska lämna relevant information om  sådana nummer som avses i första stycket till Berec.
Handläggningstid
4 §
Post- och telestyrelsen ska i ett ärende om tillstånd att  använda nummer meddela beslut inom tre veckor från det att en  fullständig ansökan kom in till myndigheten.
Vid ett förfarande med en allmän inbjudan till ansökan får  handläggningstiden, om det är nödvändigt, förlängas med högst  tre veckor.
Nummer av betydande ekonomiskt värde
5 §
I ett ärende enligt 4 kap. 6 § lagen (2022:482) om  elektronisk kommunikation ska bestämmelserna om kommunikation  i 25 § förvaltningslagen (2017:900) inte tillämpas på  uppgifter som rör enbart någon annan sökande.
Uppgifter som en sökande har lämnat i ett sådant ärende får  läggas till grund för Post- och telestyrelsens beslut endast  om uppgifterna har lämnats
1. före ansökningstidens utgång, eller
2. efter ansökningstidens utgång på uppmaning av Post- och  telestyrelsen.
Samråd
6 §
Post- och telestyrelsen ska upprätta ett förslag och ge  berörda parter tillfälle att yttra sig över förslaget inom  skälig tid, dock minst 30 dagar om det inte finns särskilda  skäl mot det, när myndigheten avser att
1. utfärda en allmän inbjudan till ansökan enligt 4 kap. 6 §  lagen (2022:482) om elektronisk kommunikation, eller
2. besluta om ändring av ett tillstånd eller ett villkor för  att använda nummer.
Post- och telestyrelsen ska göra resultatet av  samrådsförfarandet allmänt tillgängligt, utom när det gäller  uppgifter för vilka sekretess eller tystnadsplikt gäller  enligt lag.
Bemyndiganden
7 §
Post- och telestyrelsen får meddela
1. föreskrifter om nationella nummerplaner för elektronisk  kommunikation och deras användning,
2. föreskrifter om tilldelning av nummer, och
3. ytterligare föreskrifter om skyldighetens omfattning enligt 
4 kap. 10 § första stycket lagen (2022:482) om elektronisk  kommunikation och föreskrifter om undantag från den  skyldigheten.
8 §
Post- och telestyrelsen får meddela närmare föreskrifter  om tillstånd att använda nummer och om ansökan om sådana  tillstånd.
5 kap. Samtrafik och andra former av tillträde
Yttrande från Konkurrensverket
1 §
Post- och telestyrelsen ska inhämta ett skriftligt  yttrande från Konkurrensverket i frågor som avses i 
5 kap. 5 och 8 §§ lagen (2022:482) om elektronisk  kommunikation. Det gäller även i frågor om att upphäva eller  ändra ett beslut enligt 5 kap. 34 § i samma lag.
Handläggning och rapportering
2 §
När Post- och telestyrelsen fattar ett sådant beslut som  avses i 5 kap. 40 § första stycket lagen (2022:482) om  elektronisk kommunikation ska myndigheten beakta yttranden  från andra behöriga myndigheter inom Europeiska ekonomiska  samarbetsområdet och från Europeiska kommissionen. Myndigheten  ska även beakta yttranden, gemensamma ståndpunkter,  riktlinjer, rekommendationer, bästa praxis och metoder som  Berec har antagit.
Post- och telestyrelsen ska underrätta Europeiska kommissionen  och Berec om beslutet.
3 §
Post- och telestyrelsen ska offentliggöra och till  Europeiska kommissionen anmäla de skyldigheter som har ålagts  enligt 5 kap. 3, 4, 8, 28, 29, 32 och 33 §§ lagen (2022:482)  om elektronisk kommunikation, med uppgift om de företag som  har ålagts skyldigheter och de marknader som har fastställts  enligt 5 kap. 5 § i samma lag.
Post- och telestyrelsen ska utan dröjsmål anmäla varje  förändring av dessa skyldigheter till kommissionen.
4 §
Post- och telestyrelsen ska årligen offentliggöra hur en  operatör som enligt 5 kap. 19 § lagen (2022:482) om  elektronisk kommunikation har ålagts att tillämpa en viss  kostnadsredovisningsmetod har följt skyldigheten.
Post- och telestyrelsen ska årligen rapportera till Europeiska  kommissionen och Berec om tillämpningen av de unionsomfattande  termineringstaxorna för röstsamtal.
Funktionell separation
5 §
Ett förslag till beslut som avses i 5 kap. 24 § lagen 
(2022:482) om elektronisk kommunikation ska ha det innehåll  som anges i artikel 77.2 och 77.3 i direktiv (EU) 2018/1972, i  den ursprungliga lydelsen.
Samråd inför beslut
6 §
I ett samråd enligt 5 kap. 37 § lagen (2022:482) om  elektronisk kommunikation ska Post- och telestyrelsen ge  berörda parter
1. tillfälle att yttra sig särskilt över hur åtagandet stämmer  överens med tillämpliga villkor i artikel 68, 76 eller 78 i  direktiv (EU) 2018/1972, i den ursprungliga lydelsen, och
2. möjlighet att föreslå ändringar av åtagandet.
7 §
Post- och telestyrelsen ska offentliggöra ett sådant  förslag till beslut som avses i 5 kap. 38 § lagen (2022:482)  om elektronisk kommunikation. När ett förslag till beslut  överlämnas enligt den paragrafen ska, i förekommande fall, ett  beslut om bindande åtagande enligt 5 kap. 22 § i samma lag  bifogas.
Post- och telestyrelsen får när som helst dra tillbaka ett  sådant förslag till beslut som avses i 5 kap. 38 och 41 §§ i  samma lag.
8 §
Post- och telestyrelsen ska göra resultatet av ett  samrådsförfarande enligt 5 kap. 36-42 §§ lagen (2022:482) om  elektronisk kommunikation allmänt tillgängligt, utom när det  gäller uppgifter för vilka sekretess eller tystnadsplikt  gäller enligt lag.
Tillträde för installation av trådlösa accesspunkter med kort  räckvidd
9 §
Undantag från skyldigheten att ge tillträde enligt 
5 kap. 44 § lagen (2022:482) om elektronisk kommunikation  gäller för
- Akademiska Hus AB,
- Fortifikationsverket,
- Försvarets materielverk,
- Försvarets radioanstalt,
- Försvarsmakten,
- Försvarsunderrättelsedomstolen,
- Myndigheten för samhällsskydd och beredskap,
- Naturvårdsverket,
- Polismyndigheten,
- Specialfastigheter Sverige AB,
- Statens Fastighetsverk,
- Statens inspektion för försvarsunderrättelseverksamheten,
- Säkerhetsfastigheter AB,
- Säkerhets- och integritetsskyddsnämnden,
- Säkerhetspolisen,
- Totalförsvarets forskningsinstitut, och
- Totalförsvarets plikt- och prövningsverk.
10 §
Post- och telestyrelsen ska ta emot anmälningar enligt  artikel 3.3 och fullgöra den rapporteringsskyldighet som  följer av artikel 4 i kommissionens genomförandeförordning 
(EU) 2020/1070 av den 20 juli 2020 om fastställande av  egenskaper för trådlösa accesspunkter med kort räckvidd enligt  artikel 57.2 i Europaparlamentets och rådets direktiv 
(EU) 2018/1972 om inrättande av en europeisk kodex för  elektronisk kommunikation.
6 kap. Samhällsomfattande tjänster
1 §
Post- och telestyrelsen ska underrätta Europeiska  kommissionen om vilka företag som har ålagts att  tillhandahålla samhällsomfattande tjänster enligt 6 kap. 1 §  lagen (2022:482) om elektronisk kommunikation.
2 §
En adekvat internetanslutningstjänst enligt 6 kap. 1 §  lagen (2022:482) om elektronisk kommunikation ska ha en sådan  kapacitet att en slutanvändare kan ta emot data med en  hastighet om lägst 10 Mbit/s. Om detta inom rimlig tid kan  tillgodoses genom någon annan tjänst, får hastigheten vara  lägre.
7 kap. Tjänster till slutanvändare
Samråd
1 §
Post- och telestyrelsen ska i ett ärende om  slutanvändarrättigheter som gäller allmänt tillgängliga  elektroniska kommunikationstjänster ge berörda  intresseorganisationer tillfälle att yttra sig, om det kan ske  utan olägenhet.
Post- och telestyrelsen ska göra resultatet av  samrådsförfarandet allmänt tillgängligt, utom när det gäller  uppgifter för vilka sekretess eller tystnadsplikt gäller  enligt lag.
Bemyndiganden
2 §
Post- och telestyrelsen får meddela
1. ytterligare föreskrifter om informationskravet enligt 
7 kap. 1 § första stycket lagen (2022:482) om elektronisk  kommunikation,
2. föreskrifter om sådan information som ska offentliggöras  enligt 7 kap. 5 § i samma lag,
3. föreskrifter om skyldighet för tillhandahållaren att till  slutanvändaren lämna information inför en avtalsförlängning  och årlig information om prisvillkor,
4. föreskrifter om beräkning av kompensationen enligt 7 kap. 
16 § i samma lag,
5. ytterligare föreskrifter om skyldigheterna enligt 7 kap. 
18-20 §§ och 29-32 §§ i samma lag,
6. föreskrifter om undantag från skyldigheterna enligt 7 kap. 
18-20, 29, 31 och 32 §§ i samma lag,
7. föreskrifter om att den som tillhandahåller en  internetanslutningstjänst tillsammans med en e-postadress ska  ge slutanvändare möjlighet att avgiftsfritt under en skälig  tid efter det att avtalet har sagts upp få tillgång till e-
postmeddelanden,
8. föreskrifter om att den som tillhandahåller en  internetanslutningstjänst eller en allmänt tillgänglig  nummerbaserad interpersonell kommunikationstjänst ska
a) erbjuda konsumenter möjlighet att på förhand betala för  användning av tjänsten och på något annat sätt än de som anges  i 7 kap. 29-32 §§ i samma lag kontrollera sina kostnader för  användningen av tjänsten, och
b) göra det möjligt för slutanvändare att stänga av  tredjepartsfakturering,
9. föreskrifter om skyldigheterna om nödkommunikation enligt 
7 kap. 35 § första stycket i samma lag och om undantag från  skyldigheterna,
10. föreskrifter om undantag från skyldigheten att medverka  till att förmedla viktiga meddelanden till allmänheten enligt 
7 kap. 36 § i samma lag,
11. föreskrifter om de krav som ska uppfyllas vid  tillhandahållandet av tjänsten enligt 7 kap. 37 § första  stycket i samma lag, och
12. föreskrifter om skyldigheten att lämna ut  abonnentuppgifter enligt 7 kap. 38 § i samma lag.
Förordning (2023:583).
3 §
Innan Post- och telestyrelsen meddelar föreskrifter ska  myndigheten ge
1. Ekobrottsmyndigheten, Polismyndigheten och  Åklagarmyndigheten tillfälle att yttra sig i fråga om  föreskrifter enligt 2 § 5 och 6 som avser skyldigheter enligt 
7 kap. 19 eller 20 § lagen (2022:482) om elektronisk  kommunikation, och
2. Myndigheten för samhällsskydd och beredskap tillfälle att  yttra sig i fråga om föreskrifter enligt 2 § 10.
4 §
Post- och telestyrelsen får i enskilda fall besluta om  undantag från skyldigheterna enligt 7 kap. 18-20 §§ lagen 
(2022:482) om elektronisk kommunikation, om det finns  särskilda skäl.
5 §
Post- och telestyrelsen får meddela föreskrifter om  verkställigheten av 7 kap. 6, 12, 22 och 23 §§ lagen 
(2022:482) om elektronisk kommunikation.
Innan myndigheten meddelar föreskrifter om verkställigheten av 
7 kap. 23 § i samma lag ska Ekobrottsmyndigheten,  Polismyndigheten, Säkerhetspolisen och Åklagarmyndigheten ges  tillfälle att yttra sig.
8 kap. Säkerhet i nät och tjänster
1 §
Post- och telestyrelsen ska informera allmänheten om  säkerhetsincidenter, om myndigheten bedömer att det ligger i  allmänhetens intresse att lämna sådan information. Post- och  telestyrelsen ska vid behov även informera behöriga  myndigheter i andra medlemsstater i Europeiska unionen och  Europeiska unionens cybersäkerhetsbyrå om säkerhetsincidenter.
Post- och telestyrelsen ska varje år lämna en sammanfattande  rapport till Europeiska kommissionen och Europeiska unionens  cybersäkerhetsbyrå om vilka rapporter om säkerhetsincidenter  som myndigheten har fått och vilka åtgärder som myndigheten  har vidtagit med anledning av rapporterna.
Information och rapportering enligt första och andra styckena  får inte innehålla sådana uppgifter som ska anmälas enligt 
2 kap. 4 § säkerhetsskyddsförordningen (2021:955).
2 §
Post- och telestyrelsen är behörig nationell myndighet  enligt kommissionens förordning (EU) nr 611/2013 av den 
24 juni 2013 om åtgärder tillämpliga på anmälan av  personuppgiftsbrott enligt Europaparlamentets och rådets  direktiv 2002/58/EG vad gäller personlig integritet och  elektronisk kommunikation.
3 §
Post- och telestyrelsen ska i den utsträckning som behövs  samråda och samarbeta med Finansinspektionen, Försvarsmakten,  Inspektionen för vård och omsorg,  Integritetsskyddsmyndigheten, Livsmedelsverket, Myndigheten  för samhällsskydd och beredskap, Polismyndigheten, Statens  energimyndighet, Säkerhetspolisen och Transportstyrelsen i  frågor som rör säkerheten i nät och tjänster.
4 §
Post- och telestyrelsen får meddela
1. ytterligare föreskrifter om säkerhetsåtgärder enligt 
8 kap. 1 § lagen (2022:482) om elektronisk kommunikation,
2. ytterligare föreskrifter om rapportering av  säkerhetsincidenter enligt 8 kap. 3 § i samma lag,
3. ytterligare föreskrifter om information till användare  enligt 8 kap. 4 § i samma lag,
4. ytterligare föreskrifter om skyddsåtgärder enligt 8 kap. 5 
§ i samma lag, och
5. föreskrifter om skyddsåtgärder enligt 8 kap. 6 § i samma  lag.
5 §
Post- och telestyrelsen får meddela föreskrifter om  undantag från
1. skyldigheten att vidta säkerhetsåtgärder enligt 8 kap. 1 §  lagen (2022:482) om elektronisk kommunikation, och
2. rapporteringsskyldigheten enligt 8 kap. 3 § i samma lag.
6 §
Post- och telestyrelsen får meddela närmare föreskrifter  om förteckningar över integritetsincidenter enligt 8 kap. 9 §  lagen (2022:482) om elektronisk kommunikation.
9 kap. Behandling av trafikuppgifter samt integritetsskydd
Behandling av trafikuppgifter
1 §
Post- och telestyrelsen får meddela föreskrifter om vilka  uppgifter som får behandlas enligt 9 kap. 2 § första och andra  styckena lagen (2022:482) om elektronisk kommunikation.
2 §
Post- och telestyrelsen får i fråga om behandling av  uppgifter för elektronisk kommunikation meddela föreskrifter  om de krav som ska ställas på en talkommunikationstjänst som  medger
1. identifiering av det anropande eller uppkopplade  telefonnumret, eller
2. vidarekoppling.
Behandling av uppgifter för att förmedla viktiga meddelanden  till allmänheten
3 §
Post- och telestyrelsen får, efter att ha gett Myndigheten  för samhällsskydd och beredskap tillfälle att yttra sig,  meddela föreskrifter om hur länge uppgifter får behandlas  innan de enligt 9 kap. 11 § lagen (2022:482) om elektronisk  kommunikation ska utplånas.
Lagring och annan behandling av trafikuppgifter m.m. för  brottsbekämpande ändamål
4 §
Den som är skyldig att lagra uppgifter enligt 9 kap. 19 §  lagen (2022:482) om elektronisk kommunikation ska vidta de  åtgärder som krävs för att säkerställa att de lagrade  uppgifterna är av samma kvalitet och föremål för samma  säkerhet och skydd som vid den behandling som skett före  lagringen.
Den lagringsskyldige ska vidta de åtgärder som krävs för att  skydda uppgifterna mot oavsiktlig eller otillåten förstöring  och oavsiktlig förlust eller ändring. Sådana åtgärder ska även  vidtas för att förhindra otillåten lagring av, behandling av  eller tillgång till uppgifterna och otillåtet avslöjande av  uppgifterna. Uppgifterna får göras tillgängliga endast för  personal med särskild behörighet.
Uppgifterna får inte lagras utanför Europeiska unionen.
5 §
Post- och telestyrelsen får, efter att ha gett  Integritetsskyddsmyndigheten, Polismyndigheten och  Säkerhetspolisen tillfälle att yttra sig, meddela närmare  föreskrifter om de åtgärder som ska vidtas enligt 4 § första  och andra styckena.
6 §
För att uppfylla lagringsskyldigheten i 9 kap. 19 § lagen 
(2022:482) om elektronisk kommunikation ska den  lagringsskyldige lagra de uppgifter som anges i 7 och 8 §§.
7 §
När det gäller telefonitjänst och meddelandehantering via  mobil nätanslutningspunkt ska följande lagras:
1. uppringande och uppringt nummer, avsändares och mottagares  nummer eller annan meddelandeadress,
2. i fråga om telefonitjänst, uppringandes och uppringds  abonnemangsidentitet och utrustningsidentitet,
3. uppgifter om abonnent och registrerad användare som  uppgifterna i 1 och 2 kan hänföras till,
4. datum och spårbar tid då kommunikationen påbörjades och  avslutades eller ett meddelande skickades och togs emot,
5. lokaliseringsuppgifter då kommunikationen påbörjades och  avslutades eller ett meddelande skickades och togs emot, och
6. datum, spårbar tid och lokaliseringsuppgifter för den  första aktiveringen av en förbetald anonym tjänst.
8 §
När det gäller internetåtkomst ska följande lagras:
1. användares ip-adress och andra uppgifter som är nödvändiga  för att identifiera abonnent och registrerad användare,
2. uppgifter om abonnent och registrerad användare,
3. datum och spårbar tid för på- och avloggning i tjänsten som  ger internetåtkomst, och
4. uppgifter som identifierar den utrustning där  kommunikationen slutligt avskiljs från den lagringsskyldige  till den enskilda abonnenten.
Om den som slutligt avskiljer kommunikationen till den  enskilda abonnenten inte omfattas av 9 kap. 19 § lagen 
(2022:482) om elektronisk kommunikation, ska första stycket 4  gälla för den som avskiljer kommunikationen till den som  slutligt avskiljer kommunikationen till den enskilda  abonnenten.
9 §
Post- och telestyrelsen får meddela närmare föreskrifter  om vilka uppgifter som ska lagras enligt 7 och 8 §§.
10 §
Post- och telestyrelsen ska inför beslut om undantag från  lagringsskyldigheten enligt 9 kap. 20 § lagen (2022:482) om  elektronisk kommunikation ge Ekobrottsmyndigheten,  Polismyndigheten, Säkerhetspolisen och Åklagarmyndigheten  tillfälle att yttra sig.
Identitetskontroll vid registrering av förbetalda tjänster
11 §
Post- och telestyrelsen får, efter att ha gett  Ekobrottsmyndigheten, Polismyndigheten, Säkerhetspolisen,  Tullverket och Åklagarmyndigheten tillfälle att yttra sig,  meddela föreskrifter om identitetskontroll enligt 9 kap. 25 §  lagen (2022:482) om elektronisk kommunikation.
Förordning (2022:1087).
Anpassning och ersättning för kostnader
12 §
Den som lämnar ut uppgifter i fall som avses i 9 kap. 
29 b § lagen (2022:482) om elektronisk kommunikation ska,  tillsammans med de mottagande myndigheterna, verka för att  uppgifterna lämnas ut i gemensamma format och på ett enhetligt  sätt. Förordning (2022:1087).
13 §
Post- och telestyrelsen får, efter samråd med  Ekobrottsmyndigheten, Polismyndigheten, Säkerhetspolisen,  Tullverket och Åklagarmyndigheten, meddela
1. föreskrifter om verkställigheten av 9 kap. 29 § lagen 
(2022:482) om elektronisk kommunikation,
2. ytterligare föreskrifter om ersättning och  schablonberäkning enligt 9 kap. 29 a § i samma lag, och
3. ytterligare föreskrifter om hur uppgifter ska lämnas ut  enligt 9 kap. 29 b § i samma lag. Förordning (2022:1087).
14 §
Post- och telestyrelsen får, efter samråd med  Ekobrottsmyndigheten, Polismyndigheten, Säkerhetspolisen,  Tullverket och Åklagarmyndigheten, i enskilda fall besluta om  undantag från kravet i 9 kap. 29 § första stycket lagen 
(2022:482) om elektronisk kommunikation.  Förordning (2022:1087).
Överföring av signaler till samverkanspunkter
15 §
Post- och telestyrelsen får efter samråd med Försvarets  radioanstalt meddela föreskrifter om samverkanspunkter enligt 
9 kap. 30 § lagen (2022:482) om elektronisk kommunikation.  Operatörer som utser samverkanspunkter ska anmäla dessa till  Försvarets radioanstalt. Förordning (2022:1087).
10 kap. Tillsyn och tvistlösning
1 §
Post- och telestyrelsen ska så snart som möjligt besluta i  de frågor som en tvist enligt 11 kap. 14 § lagen (2022:482) om  elektronisk kommunikation gäller. Beslutet ska meddelas inom  fyra månader, eller om tvisten gäller tillämpningen av 
5 kap. 31 § i samma lag, inom två månader från det att begäran  om tvistlösning kom in till myndigheten, om inte längre tid är  nödvändig med hänsyn till tvistens omfattning eller andra  särskilda omständigheter.
2 §
Post- och telestyrelsen ska inför lösning av en tvist om  tillträde enligt 5 kap. 44 § lagen (2022:482) om elektronisk  kommunikation höra
1. Försvarsmakten och Myndigheten för samhällsskydd och  beredskap, om ärendet rör totalförsvaret, och
2. Säkerhetspolisen, om ärendet annars rör frågor om Sveriges  säkerhet.
3 §
Post- och telestyrelsen ska på begäran av Försvarsmakten  eller Säkerhetspolisen pröva om det finns skäl att återkalla  tillstånd eller ändra tillståndsvillkor enligt 11 kap. 7 §  tredje stycket 3 lagen (2022:482) om elektronisk  kommunikation.
11 kap. Övriga bestämmelser
1 §
Avgift enligt 14 kap. 3 § lagen (2022:482) om elektronisk  kommunikation ska betalas årligen och får uppgå till högst 
4 promille av årsomsättningen i den verksamhet som omfattas av  anmälan. Om årsomsättningen understiger 30 000 000 kronor ska  ingen avgift betalas.
Det samlade avgiftsuttaget enligt första stycket ska ge Post-  och telestyrelsen full kostnadstäckning för åtgärder mot  allvarliga fredstida hot och påfrestningar som gäller  elektronisk kommunikation.
Post- och telestyrelsen får meddela de närmare föreskrifter  som behövs om avgiften.
2 §
Post- och telestyrelsen ska på motiverad begäran lämna  information som myndigheten har fått enligt lagen (2022:482)  om elektronisk kommunikation eller denna förordning till  Europeiska kommissionen, andra behöriga myndigheter inom  Europeiska unionen eller Berec, om det är nödvändigt för att  de ska kunna fullgöra sina uppgifter.
Om någon del av informationen tidigare har lämnats av en  enskild på begäran av Post- och telestyrelsen, ska den  enskilde underrättas om överlämnandet.
3 §
Post- och telestyrelsen ska föra en förteckning över  antalet överklaganden av och interimistiska åtgärder i fråga  om myndighetens beslut. I förteckningen ska också grunderna  för överklagandena anges i korthet och handläggningstiden i  domstolarna antecknas.
En sammanställning av innehållet i förteckningen samt de  beslut som avses i den ska på motiverad begäran lämnas till  Europeiska kommissionen och Berec.
4 §
Post- och telestyrelsen ska årligen offentliggöra en  rapport över de beslut som myndigheten har fattat enligt lagen 
(2022:482) om elektronisk kommunikation, denna förordning och  andra föreskrifter som har meddelats i anslutning till lagen.
5 §
Post- och telestyrelsen ska årligen göra en geografisk  kartläggning av bredbandsutbyggnaden i landet och  offentliggöra information om tillgången till bredbandstjänster  för slutanvändare.
Övergångsbestämmelser
2022:511
1. Denna förordning träder i kraft den 3 juni 2022.
2. Genom förordningen upphävs
a) förordningen (2003:396) om elektronisk kommunikation, och
b) förordningen (2003:397) om införande av lagen (2003:389) om  elektronisk kommunikation.
3. Bestämmelsen i 3 kap. 16 § tillämpas på tillstånd som  beviljats efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.