Title: Förordning (2013:711) om ersättningar för vissa vårdkostnader i internationella förhållanden
SFS Number: Svensk författningssamling 2013:711
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2013711-om-ersattningar-for-vissa_sfs-2013-711/
Source Link: http://rkrattsbaser.gov.se/sfst?bet=2013:711
Amendment Register Link: http://rkrattsbaser.gov.se/sfsr?bet=2013:711
Ministry/Authority: Socialdepartementet
Issued: 2013-08-22
Metadata: {"Utfärdad": "2013-08-22", "Ändrad": "t.o.m. SFS 2019:1095"}

==================================================

Förordning (2013:711) om ersättningar för vissa vårdkostnader i internationella förhållanden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:711
Departement/myndighet
:   
Socialdepartementet
Utfärdad
:   
2013-08-22
Ändrad
:   
t.o.m. SFS 2019:1095
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns bestämmelser om ersättningar för  vissa vårdkostnader i internationella förhållanden.
Förordning (2015:882).
2 §
Det som i denna förordning sägs om en region gäller även  en kommun som inte ingår i en region. Förordning (2019:1095).
3 §
Ersättning lämnas med högst ett belopp som motsvarar de  faktiska kostnader som har uppkommit för en region eller för  Försäkringskassan. Förordning (2019:1095).
Ersättning till regioner
4 §
Försäkringskassan ska ersätta en region för kostnader som  avser hälso- och sjukvård, tandvård, sjukresor,  sjuktransporter och inköp av varor som omfattas av  bestämmelserna i lagen (2002:160) om läkemedelsförmåner m.m.  om
1. kostnaderna har uppkommit till följd av rådets förordning 
(EEG) nr 1408/71 av den 14 juni 1971 om tillämpningen av  systemen för social trygghet när anställda, egenföretagare  eller deras familjemedlemmar flyttar inom gemenskapen,
2. kostnaderna har uppkommit till följd av Europaparlamentets  och rådets förordning (EG) nr 883/2004 av den 29 april 2004 om  samordning av de sociala trygghetssystemen,
3. det följer av en överenskommelse om social trygghet eller  sjukvårdsförmåner mellan Sverige och annan stat, eller
4. kostnaderna avser personer som vid tillämpning av  förordning (EG) nr 883/2004 bedöms vara bosatta i Sverige men  som inte ska folkbokföras.
Första stycket gäller inte kostnader som en region ansvarar  för enligt lagen (2013:514) om regionernas och kommunernas  kostnadsansvar för viss vård i utlandet.  Förordning (2019:1095).
5 §
Ersättning för hälso- och sjukvård som har  tillhandahållits av en region lämnas med ett belopp som  motsvarar det riksavtal för hälso- och sjukvård som gällde vid  tidpunkten för vården. Förordning (2019:1095).
6 §
Ersättning för hälso- och sjukvård som har  tillhandahållits av privatpraktiserande läkare eller  fysioterapeuter som är anslutna till det ersättningssystem som  regionen finansierar lämnas med ett belopp som motsvarar det  riksavtal för hälso- och sjukvård som gällde vid tidpunkten  för vården. Förordning (2019:1095).
7 §
Ersättning för tandvård lämnas enligt tandvårdslagen
(1985:125) och lagen (2008:145) om statligt tandvårdsstöd.
8 §
Ersättning för en sjukresa eller annan sjuktransport  lämnas med ett belopp som motsvarar den faktiska kostnad som  regionen haft för resan. Detsamma gäller inköp av varor som  omfattas av bestämmelserna i lagen (2002:160) om  läkemedelsförmåner m.m. Förordning (2019:1095).
9 §
Ersättning lämnas under förutsättning att regionen
1. inte tar ut högre avgifter av patienter som får hälso- och  sjukvård, tandvård, sjukresor, sjuktransporter och varor som  omfattas av bestämmelserna i lagen (2002:160) om  läkemedelsförmåner m.m. än den avgift som tas ut av patienter  som är bosatta inom regionens område, och
2. lämnar Försäkringskassan ett specificerat underlag för  debitering utomlands om kostnaden avser en person som är  bosatt i Sverige men en behörig institution i ett annat land  ska svara för kostnaden. Förordning (2019:1095).
10 §
Ersättning som en region är berättigad till för inköp som  omfattas av bestämmelserna i lagen (2002:160) om  läkemedelsförmåner m.m. får med regionens medgivande betalas  ut till den som har tillstånd att bedriva detaljhandel med  läkemedel enligt 2 kap. 1 § lagen (2009:366) om handel med  läkemedel. Förordning (2019:1095).
Samråd
11 §
Försäkringskassan ska samråda med en region inför beslut  om
1. tillstånd för planerad vård enligt Europaparlamentets och  rådets förordning (EG) nr 883/2004 om samordning av de sociala  trygghetssystemen, och
2. ersättning för kostnader som avses i artiklarna 26 b 7 och 
26 c 8 Europaparlamentets och rådets förordning (EG)  nr 987/2009 av den 16 september 2009 om  tillämpningsbestämmelser för förordning EG nr 883/2004.
Förordning (2019:1095).
Betalning av ersättningar till regioner
12 §
Ersättning som en region är berättigad till ska betalas  senast inom 30 dagar från den dag då Försäkringskassan fått en  specificerad faktura från regionen. Förordning (2019:1095).
Betalning av ersättningar till Försäkringskassan
13 §
Ersättning som en region enligt 3 § lagen (2013:514) om  regionernas och kommunernas kostnadsansvar för viss vård i  utlandet ska betala till Försäkringskassan, ska betalas senast 
30 dagar från den dag då regionen från Försäkringskassan fått  en specificerad faktura över vad som har betalats ut till  följd av vården. Förordning (2019:1095).
Ytterligare föreskrifter
14 §
Försäkringskassan får, efter samråd med Sveriges Kommuner och Landsting, meddela föreskrifter för verkställigheten av denna förordning.
Övergångsbestämmelser
2013:711
1. Denna förordning träder i kraft den 1 oktober 2013.
2. Förordningen tillämpas inte för ersättningar som avser kostnader som har uppkommit före ikraftträdandet.
2013:1156
1. Denna förordning träder i kraft den 1 januari 2014.
2. Vid tillämpning av denna förordning ska sjukgymnast jämställas med fysioterapeut.
2015:882
1. Denna förordning träder i kraft den 1 februari 2016.
2. Bestämmelsen i 4 § första stycket 4 tillämpas första  gången på kostnader som har uppkommit efter den 31 januari 
2016.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.