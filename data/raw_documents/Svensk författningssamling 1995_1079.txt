Title: Förordning (1995:1079) om Kollegiet för avancerade studier
SFS Number: Svensk författningssamling 1995:1079
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951079-om-kollegiet-for-avancerade_sfs-1995-1079/
Source Link: http://rkrattsbaser.gov.se/sfst?bet=1995:1079
Amendment Register Link: http://rkrattsbaser.gov.se/sfsr?bet=1995:1079
Ministry/Authority: Utbildningsdepartementet
Issued: 1995-09-07
Metadata: {"Utfärdad": "1995-09-07", "Ändrad": "t.o.m. SFS 2017:205"}

==================================================

Förordning (1995:1079) om Kollegiet för avancerade studier
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1079
Departement/myndighet
:   
Utbildningsdepartementet
Utfärdad
:   
1995-09-07
Omtryck
:   
SFS 1997:1303
Ändrad
:   
t.o.m. SFS 2017:205
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Vid Uppsala universitet finns Kollegiet för avancerade  studier. Förordning (2017:205).
Uppgifter
2 §
Kollegiet är ett institut för avancerade studier inom främst samhällsvetenskap och humaniora. Kollegiet skall i internationell samverkan bedriva verksamhet i form av gästforskarprogram och tematiska forskningsprogram. Kollegiet skall också medverka i utbildning på forskarnivå.
Förordning (2007:426).
Organisation
3 §
Kollegiet leds av en styrelse. Styrelsen består av en ordförande och sex andra ledamöter. Samtliga utses av styrelsen för Uppsala universitet för en tid av högst tre år. Fem av ledamöterna skall utses efter förslag av Lunds universitet, Göteborgs universitet, Stockholms universitet, Umeå universitet och Linköpings universitet som lämnar förslag på en ledamot var.
En styrelseledamot får inte utses för mer än två mandatperioder i följd. Förordning (1997:1303).
4 §
Under kollegiets styrelse finns det en föreståndare.
Föreståndaren anställs tills vidare för en tid av högst sex år genom beslut av styrelsen. Förordning (2011:1109).
5 §
Den som har varit anställd som föreståndare i sex år och som på grund av den anställningen frånträtt en anställning som professor ska ha rätt till anställning som professor vid kollegiet. Förordning (2011:1109).
Redovisning
6 §
Kollegiets styrelse beslutar i frågor som rör budget och verksamhetsplanering samt avger årsredovisning, delårsrapport och budgetunderlag till Uppsala universitet.
Universitetet skall i årsredovisning, delårsrapport och budgetunderlag m.m. enligt förordningen (2000:605) om årsredovisning och budgetunderlag redovisa kollegiets verksamhet särskilt. Förordning (2000:608).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.