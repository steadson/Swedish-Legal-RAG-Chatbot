Title: Förordning (2014:110) om en upplysningstjänst för konsumenter
SFS Number: Svensk författningssamling 2014:110
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2014110-om-en-upplysningstjanst-for_sfs-2014-110/
Source Link: http://rkrattsbaser.gov.se/sfst?bet=2014:110
Amendment Register Link: http://rkrattsbaser.gov.se/sfsr?bet=2014:110
Ministry/Authority: Finansdepartementet KO
Issued: 2014-02-20
Metadata: {"Utfärdad": "2014-02-20", "Ändrad": "t.o.m. SFS 2025:515"}

==================================================

Förordning (2014:110) om en upplysningstjänst för konsumenter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:110
Departement/myndighet
:   
Finansdepartementet KO
Utfärdad
:   
2014-02-20
Ändrad
:   
t.o.m. SFS 2025:515
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Konsumentverket ska i samverkan med informationsansvariga  myndigheter ansvara för att tillhandahålla och samordna en  upplysningstjänst med opartisk information och vägledning till  konsumenter.
Informationsansvariga myndigheter är Allmänna  reklamationsnämnden, Boverket, Energimarknadsinspektionen,  Fastighetsmäklarinspektionen, Finansinspektionen,  Integritetsskyddsmyndigheten, Kammarkollegiet,  Kemikalieinspektionen, Kronofogdemyndigheten, Livsmedelsverket,  Naturvårdsverket, Pensionsmyndigheten, Polismyndigheten, Post-  och telestyrelsen, Spelinspektionen, Statens energimyndighet  och Transportstyrelsen.
De informationsansvariga myndigheterna ska bidra till  upplysningstjänsten utifrån varje myndighets  verksamhetsområde. Förordning (2020:1132).
2 §
Konsumentverket och de informationsansvariga myndigheterna ska eftersträva samverkan med andra aktörer som förmedlar opartisk konsumentinformation, såsom andra relevanta myndigheter, kommunerna och de konsumentbyråer som finns för finans-, försäkrings-, energi- och telekommarknaderna.
3 §
Upplysningstjänsten ska omfatta information och vägledning  om konsumenters rättigheter och skyldigheter. Information bör  också ges om i vilka fall konsumentskyddande regler inte är  tillämpliga. Upplysningstjänsten ska också omfatta information  som syftar till att underlätta för konsumenter att göra väl  avvägda val. Där ingår även information om miljömässigt  hållbar konsumtion relaterad till generationsmålet för  miljöarbetet och miljökvalitetsmålen, liksom information om  andra hållbarhetsaspekter när det bedöms lämpligt.
Förordning (2020:55).
4 §
Upplysningstjänsten ska vara tillgänglig främst via  internet, men även via telefon.
Den information som tillhandahålls via internet ska i  möjligaste mån vara utformad på ett enhetligt sätt och där så  är lämpligt ges med hjälp av interaktiva lösningar.
Förordning (2020:55).
5 §
Det ska finnas ett råd som samordnar upplysningstjänsten.  I rådet ska samtliga informationsansvariga myndigheter enligt 
1 § andra stycket ingå. Konsumentverket ska samordna arbetet i  rådet. Förordning (2025:515).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.