Title: Förordning (2018:152) om statsbidrag till socioekonomiskt eftersatta kommuner
SFS Number: Svensk författningssamling 2018:152
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2018152-om-statsbidrag-till_sfs-2018-152/
Source Link: http://rkrattsbaser.gov.se/sfst?bet=2018:152
Amendment Register Link: http://rkrattsbaser.gov.se/sfsr?bet=2018:152
Ministry/Authority: Landsbygds- och infrastrukturdepartementet RSL
Issued: 2018-03-15
Metadata: {"Utfärdad": "2018-03-15"}

==================================================

Förordning (2018:152) om statsbidrag till socioekonomiskt eftersatta kommuner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:152
Departement/myndighet
:   
Landsbygds- och infrastrukturdepartementet RSL
Utfärdad
:   
2018-03-15
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om statsbidrag  till socioekonomiskt eftersatta kommuner i syfte att stärka  ekonomisk och social utveckling.
Bidraget lämnas i mån av tillgång på medel.
2 §
Denna förordning är meddelad med stöd av 8 kap. 7 §  regeringsformen.
Förutsättningar för bidrag
3 §
Bidrag får lämnas till kommuner för
- åtgärder för att stärka ekonomisk och social utveckling i  kommunen,
- framtagandet av en övergripande plan för att stärka den  ekonomiska och sociala utvecklingen i kommunen.
De kommuner som kan ansöka om bidrag anges i bilaga 1.
Beslut om bidrag
4 §
Tillväxtverket prövar frågor om bidrag enligt denna  förordning.
5 §
En ansökan om bidrag enligt denna förordning ska vara  skriftlig och lämnas till Tillväxtverket. Ansökan ska  innehålla en beskrivning av vad bidraget ska användas till  och ange mål, tidsplan och budget.
6 §
När bidragen fördelas ska Tillväxtverket prioritera  långsiktigt utvecklingsarbete och beakta sektorsövergripande  åtgärder.
Ekonomisk, social och miljömässig hållbarhet ska beaktas.
Utbetalning och villkor
7 §
Bidrag enligt denna förordning lämnas med högst 90  procent av kostnaderna för sådana insatser som avses i 3 §.
8 §
Ett beslut om bidrag enligt denna förordning får förenas  med villkor. Villkoren ska framgå av beslutet.
9 §
Ett bidragsår omfattar ett kalenderår. Ett beslut om  bidrag enligt denna förordning får meddelas för en period om  högst 3 år. Bidrag får betalas ut i förskott.
Uppgiftsskyldighet
10 §
Den som tar emot bidrag enligt denna förordning ska  lämna de uppgifter till Tillväxtverket som behövs för  uppföljning och utvärdering av bidraget.
Återbetalning och återkrav
11 §
Kommuner som tagit emot bidrag enligt denna förordning  är återbetalningsskyldiga om
1. bidraget helt eller delvis har använts för andra ändamål  än vad det beviljades för, eller
2. villkor enligt 8 § inte har följts.
12 §
Tillväxtverket ska besluta att helt eller delvis kräva  tillbaka bidraget om mottagaren är återbetalningsskyldig  enligt 11 §. Om det finns särskilda skäl för det, får  Tillväxtverket besluta att avstå från återkrav.
Bemyndigande
13 §
Tillväxtverket får meddela föreskrifter om  verkställigheten av denna förordning.
Överklagande
14 §
Beslut enligt denna förordning får inte överklagas.
Övergångsbestämmelser
2018:152
1. Denna förordning träder i kraft den 19 april 2018.
2. Bidrag enligt förordningen får dock lämnas för tid från  och med den 1 januari 2018.
Bilaga 1
Bengtsfors
Bollnäs
Bräcke
Dals-Ed
Eda
Fagersta
Gullspång
Haparanda
Hultsfred
Hylte
Hällefors
Högsby
Kramfors
Ljusdal
Ljusnarsberg
Markaryd
Mellerud
Munkfors
Norberg
Ragunda
Ronneby
Sollefteå
Söderhamn
Töreboda
Vingåker
Åmål
Ånge
Årjäng
Åsele
Övertorneå
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.