Title: Förordning (2022:1693) om automatiskt utbyte av upplysningar om inkomster genom digitala plattformar
SFS Number: Svensk författningssamling 2022:1693
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221693-om-automatiskt-utbyte-av_sfs-2022-1693/
Source Link: http://rkrattsbaser.gov.se/sfst?bet=2022:1693
Amendment Register Link: http://rkrattsbaser.gov.se/sfsr?bet=2022:1693
Ministry/Authority: Finansdepartementet
Issued: 2022-12-01
Metadata: {"Utfärdad": "2022-12-01", "Ändrad": "t.o.m. 2023:45"}

==================================================

Förordning (2022:1693) om automatiskt utbyte av upplysningar om inkomster genom digitala plattformar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1693
Departement/myndighet
:   
Finansdepartementet
Utfärdad
:   
2022-12-01
Ändrad
:   
t.o.m. 2023:45
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av 8 kap. 11 §  regeringsformen i fråga om 3 § och med stöd av 8 kap. 7 §  regeringsformen i fråga om övriga bestämmelser.
Förordning (2023:45).
Unikt identifieringsnummer
2 §
När Skatteverket registrerar en rapporteringsskyldig  plattformsoperatör enligt 5 § lagen (2022:1682) om automatiskt  utbyte av upplysningar om inkomster genom digitala  plattformar, ska verket tilldela plattformsoperatören ett  unikt identifieringsnummer.
Skatteverket ska på elektronisk väg anmäla det unika  identifieringsnumret till de behöriga myndigheterna i samtliga  övriga medlemsstater.
Skatteverket ska också meddela kommissionen det unika  identifieringsnumret och de uppgifter som plattformsoperatören  lämnat i ansökan om registrering.
3 §
Skatteverket får meddela närmare föreskrifter om det unika  identifieringsnumrets utformning.
Termer och uttryck
4 §
Med koordineringsorganet avses det koordineringsorgan som  avses i artikel 24.3 i bilaga 1 till lagen (1990:313) om  Europaråds- och OECD-konventionen om ömsesidig handräckning i  skatteärenden.
Med statlig verifieringstjänst avses en elektronisk process  som görs tillgänglig av en jurisdiktion för en  plattformsoperatör i syfte att fastställa en säljares  identitet och skatterättsliga hemvist. Förordning (2023:45).
Uppgifter till OECD:s koordineringsorgan och behöriga  myndigheter
5 §
Skatteverket ska till koordineringsorganets sekretariat, i  förekommande fall, ange detaljerna för sådana statliga  verifieringstjänster som accepteras. Förordning (2023:45).
6 §
Skatteverket ska i en underrättelse till  koordineringsorganets sekretariat visa att lämpliga åtgärder  har vidtagits för att säkerställa att nödvändiga krav på  sekretess och datasäkerhet är uppfyllda. Förordning (2023:45).
7 §
Skatteverket ska i en underrättelse till  koordineringsorganets sekretariat bekräfta om Sverige önskar  ta emot identifikationskod för finansiellt konto i syfte för  identifiering av skattebetalare. Förordning (2023:45).
8 §
Skatteverket ska underrätta alla andra medlemsstaters  behöriga myndigheter om att verket inte har för avsikt att  använda identifikationskoden för finansiellt konto för  identifiering av skattebetalare. Förordning (2023:45).
Begäran om samråd med behöriga myndigheter
9 §
Om det uppstår svårigheter i samband med genomförandet  eller tolkning av det multilaterala avtalet mellan behöriga  myndigheter om automatiskt utbyte av upplysningar om inkomster  som erhålls genom digitala plattformar, får Skatteverket  begära att samråd hålls med behöriga myndigheter i en eller  flera andra stater eller jurisdiktioner så att lämpliga  åtgärder kan vidtas för att säkerställa att avtalet uppfylls.  Om Skatteverket begär samråd, ska verket säkerställa att  koordineringsorganets sekretariat på lämpligt sätt underrättas  om åtgärder som tagits fram. Förordning (2023:45).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.