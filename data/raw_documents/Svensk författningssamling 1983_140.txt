Title: Förordning (1983:140) om statsbidrag för omhändertagande av oljeavfall m.m. från fartyg
SFS Number: Svensk författningssamling 1983:140
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1983140-om-statsbidrag-for_sfs-1983-140/
Source Link: http://rkrattsbaser.gov.se/sfst?bet=1983:140
Amendment Register Link: http://rkrattsbaser.gov.se/sfsr?bet=1983:140
Ministry/Authority: Landsbygds- och infrastrukturdepartementet RSIB TM
Issued: 1983-03-10
Metadata: {"Utfärdad": "1983-03-10", "Ändrad": "t.o.m. SFS 2025:830"}

==================================================

Förordning (1983:140) om statsbidrag för omhändertagande av oljeavfall m.m. från fartyg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:140
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1983-03-10
Ändrad
:   
t.o.m. SFS 2025:830
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Enligt denna förordning lämnas statsbidrag till innehavare  av en hamn för att ta om hand oljeavfall och rester av andra  skadliga ämnen från fartyg som ska transporteras bort enligt 
3 kap. 40 § avfallsförordningen (2020:614). Det gäller dock  inte i fråga om toalettavfall eller fast avfall.
Förordning (2025:830).
2 §
Bidrag får lämnas för den del av kostnaderna för omhändertagandet av avfallet som överstiger ett belopp som motsvarar 3 procent av hamnens intäkter av fartygs- och varuhamnavgifter eller därmed jämförbara avgifter eller av motsvarande intäkter. För att bidrag skall lämnas måste dock avfall ha omhändertagits i större omfattning än det funnits anledning att räkna med med hänsyn till inriktningen av verksamheten i hamnen och godsomsättningen i denna.
3 §
Ansökan om bidrag prövas av Sjöfartsverket.
Bidrag betalas ut av Sjöfartsverket i efterskott för kalenderår.
4 §
Sjöfartsverkets beslut får överklagas hos regeringen genom besvär.
5 §
Föreskrifter för verkställigheten av denna förordning meddelas av Sjöfartsverket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.