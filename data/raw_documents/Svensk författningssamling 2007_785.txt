Title: Förordning (2007:785) med instruktion för Skatterättsnämnden
SFS Number: Svensk författningssamling 2007:785
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007785-med-instruktion-for_sfs-2007-785/
Source Link: http://rkrattsbaser.gov.se/sfst?bet=2007:785
Amendment Register Link: http://rkrattsbaser.gov.se/sfsr?bet=2007:785
Ministry/Authority: Finansdepartementet S3
Issued: 2007-11-01
Metadata: {"Utfärdad": "2007-11-01", "Ändrad": "t.o.m. SFS 2017:155"}

==================================================

Förordning (2007:785) med instruktion för Skatterättsnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:785
Departement/myndighet
:   
Finansdepartementet S3
Utfärdad
:   
2007-11-01
Ändrad
:   
t.o.m. SFS 2017:155
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
I lagen (1998:189) om förhandsbesked i skattefrågor finns bestämmelser om Skatterättsnämndens sammansättning och uppgifter, beslutförhet, förordnande av ordförande och vice ordförande, val av ledamöter samt organisation i övrigt.
Ledning
2 §
Myndigheten leds av en nämnd.
Organisation
3 §
Av 20 § förordningen (2017:154) med instruktion för  Skatteverket framgår att det inom Skatteverket ska finnas ett  gemensamt kansli för Skatterättsnämnden och  Forskarskattenämnden. Förordning (2017:155).
Ärendenas handläggning
4 §
Ärenden om förhandsbesked avgörs efter beredning och föredragning av personal vid kansliet.
Sakkunniga får kallas att närvara vid överläggningen men får inte delta i nämndens beslut. Detsamma gäller ersättare, även om ingen av ledamöterna har förhinder.
Avgifter
5 §
Avgift enligt 17 § första stycket lagen (1998:189) om förhandsbesked i skattefrågor ska bestämmas till högst 20 000 kronor och lägst 1 000 kronor. Om det finns särskilda skäl, får avgiften bestämmas till ett lägre belopp än 1 000 kronor.
Avgiften får tas ut genom postförskott på den försändelse genom vilken förhandsbeskedet sänds till sökanden.
Undantag från myndighetsförordningen
6 §
Följande paragrafer i myndighetsförordningen (2007:515) ska inte tilllämpas på myndigheten:
4 § om arbetsordning m.m.,
5 § om delegation,
6 § om allmänna uppgifter,
7 § om medverkan i EU-arbetet och annat internationellt samarbete,
14 § om nämndens sammansättning,
15 och 16 §§ om beslutförhet,
19 § om kostnadsmässiga konsekvenser,
20 § om föredragning,
21 § om myndighetens beslut,
27 § om myndighetens rätt att företräda staten vid domstol,
28 § om åtgärder med anledning av Riksrevisionens revisionsberättelse, och
29 § om ärendeförteckning.
Övergångsbestämmelser
2007:785
Denna förordning träder i kraft den 1 januari 2008, då förordningen (1998:196) om förhandsbesked i skattefrågor ska upphöra att gälla. I fråga om avgifter gäller dock fortfarande äldre föreskrifter, om ansökan om förhandsbesked har kommit in till Skatterättsnämnden före den 1 juli 2006.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.