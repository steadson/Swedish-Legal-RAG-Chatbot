Title: Förordning (2006:260) om antidiskrimineringsvillkor i upphandlingskontrakt
SFS Number: Svensk författningssamling 2006:260
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2006260-om_sfs-2006-260/
Source Link: http://rkrattsbaser.gov.se/sfst?bet=2006:260
Amendment Register Link: http://rkrattsbaser.gov.se/sfsr?bet=2006:260
Ministry/Authority: Finansdepartementet OU
Issued: 2006-04-06
Metadata: {"Utfärdad": "2006-04-06", "Ändrad": "t.o.m. SFS 2016:1168"}

==================================================

Förordning (2006:260) om antidiskrimineringsvillkor i upphandlingskontrakt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:260
Departement/myndighet
:   
Finansdepartementet OU
Utfärdad
:   
2006-04-06
Ändrad
:   
t.o.m. SFS 2016:1168
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I 13 kap. 3 § lagen (2016:1145) om offentlig upphandling  och 13 kap. 4 § lagen (2016:1146) om upphandling inom  försörjningssektorerna finns bestämmelser om vilka krav som  får ställas på en leverantör vid en upphandling.
I 17 kap. 1 § och 19 kap. 2 § lagen om offentlig upphandling  samt 16 kap. 1 § och 19 kap. 2 § lagen om upphandling inom  försörjningssektorerna finns bestämmelser om särskilda  kontraktsvillkor. Förordning (2016:1168).
2 §
I denna förordning finns bestämmelser om vissa särskilda  kontraktsvillkor för fullgörande av kontrakt enligt 17 kap. 
1 § och 19 kap. 2 § lagen (2016:1145) om offentlig  upphandling eller 16 kap. 1 § och 19 kap. 2 § lagen 
(2016:1146) om upphandling inom försörjningssektorerna.
Syftet med förordningen är att öka medvetenheten om och  efterlevnaden av diskrimineringslagen (2008:567).
Förordning (2016:1168).
3 §
Förordningen gäller för de statliga myndigheter som anges i bilagan till förordningen.
4 §
I kontrakt som tilldelas en leverantör av en tjänst eller  byggentreprenad i Sverige enligt lagen (2016:1145) om  offentlig upphandling eller lagen (2016:1146) om upphandling  inom försörjningssektorerna ska myndigheten ställa upp  villkor som ska ha till ändamål att motverka diskriminering  hos leverantören, om kontraktet
1. har en löptid på åtta månader eller längre, och
2. har ett beräknat värde på minst 750 000 kr.
En upphandling får inte delas upp i syfte att löptid eller  beräknat värde ska underskridas. Förordning (2016:1168).
5 §
Villkor som anges i 4 § skall utformas på ett sätt som gör det möjligt för myndigheten att kontrollera att de uppfylls. De skall, om det är lämpligt, omfatta underleverantörer.
Myndigheten skall förena villkoren med någon sanktion.
6 §
En myndighet skall under avtalstiden kontrollera att leverantören uppfyller villkor enligt 4 §. Uppföljning skall göras minst en gång per år eller, vid kortare avtal än ett år, minst en gång under avtalstiden.
Bilaga
Arbetsförmedlingen
Domstolsverket
Ekonomistyrningsverket
Fortifikationsverket
Försvarets materielverk
Försvarsmakten
Försäkringskassan
Göteborgs universitet
Kammarkollegiet
Karolinska institutet
Kriminalvården
Kungl. Tekniska Högskolan
Lantmäteriet
Luftfartsverket
Lunds universitet
Migrationsverket
Naturvårdsverket
Polismyndigheten
Regeringskansliet
Riksgäldskontoret
Sjöfartsverket
Skatteverket
Statens fastighetsverk
Statskontoret
Sveriges lantbruksuniversitet
Trafikverket
Umeå universitet
Uppsala universitet Förordning (2014:1296).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.