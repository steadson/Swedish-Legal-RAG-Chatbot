Title: Förordning (1989:281) om Jordfonden
SFS Number: Svensk författningssamling 1989:281
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1989281-om-jordfonden_sfs-1989-281/
Source Link: http://rkrattsbaser.gov.se/sfst?bet=1989:281
Amendment Register Link: http://rkrattsbaser.gov.se/sfsr?bet=1989:281
Ministry/Authority: Landsbygds- och infrastrukturdepartementet RSL
Issued: 1989-05-11
Metadata: {"Utfärdad": "1989-05-11", "Ändrad": "t.o.m. SFS1991:737"}

==================================================

Förordning (1989:281) om Jordfonden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:281
Departement/myndighet
:   
Landsbygds- och infrastrukturdepartementet RSL
Utfärdad
:   
1989-05-11
Ändrad
:   
t.o.m. SFS1991:737
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Jordfonden förvaltas av statens jordbruksverk. På fonden bokförs  kostnaderna för länsstyrelsernas förvärv, överlåtelser och förvaltning  av fastigheter (jordfondsfastigheter) samt köpeskillingarna för försålda  jordfondsfastigheter. Förordning (1990:479).
2 §
Jordfondsfastigheterna skall användas främst för att främja en från  allmän synpunkt lämplig utveckling av företag inom jordbruket,  skogsbruket och trädgårdsnäringen. Fastigheterna skall också användas  för att främja bosättning och sysselsättning i glesbygd. Förordning 
(1991:737).
3 §
En jordfondsfastighet skall avyttras så snart ändamålet med  förvärvet kan tillgodoses. Länsstyrelsen skall utreda de möjligheter som  finns att använda fastigheten om dessa inte är helt klarlagda vid köpet.  Detta gäller också om det ursprungliga ändamålet med förvärvet inte  längre är aktuellt.
4 §
Jordfondsfastigheterna skall i avvaktan på försäljning förvaltas så  rationellt som möjligt med hänsyn till omständigheterna.
5 §
Frågor om förvärv och överlåtelser samt förvaltning av  jordfondsfastigheter prövas av jordbruksverket eller efter  jordbruksverkets bemyndigande av länsstyrelsen. Förordning (1991:737).
6 §
Beslut i jordfondsärenden får inte överklagas.
7 §
För att täcka en del av kostnaderna för administrationen av  jordfonden får länsstyrelsen ta ut en särskild avgift av köpare av  jordfondsfastigheter. Statens jordbruksverk får meddela föreskrifter om  avgiftens storlek.
Föreskrifter om verkställigheten av denna förordning får beslutas av  statens jordbruksverk. Förordning (1990:479).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.