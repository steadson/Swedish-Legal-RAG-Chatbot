Title: Förordning (1993:1434) om tillämpning i förhållande till andra 
stater av lagen (1992:1685) om skydd för kretsmönster för 
halvledarprodukter
SFS Number: Svensk författningssamling 1993:1434
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19931434-om-tillampning-i_sfs-1993-1434/
Source Link: http://rkrattsbaser.gov.se/sfst?bet=1993:1434
Amendment Register Link: http://rkrattsbaser.gov.se/sfsr?bet=1993:1434
Ministry/Authority: Justitiedepartementet
Issued: 1993-12-09
Metadata: {"Utfärdad": "1993-12-09", "Ändrad": "t.o.m. SFS 1995:1166"}

==================================================

Förordning (1993:1434) om tillämpning i förhållande till andra 
stater av lagen (1992:1685) om skydd för kretsmönster för 
halvledarprodukter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1434
Departement/myndighet
:   
Justitiedepartementet
Utfärdad
:   
1993-12-09
Ändrad
:   
t.o.m. SFS 1995:1166
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Vid tillämpning av lagen (1992:1685) om skydd för kretsmönster för halvledarprodukter skall en fysisk person, som är medborgare eller har sin vanliga vistelseort i ett land som är medlem i Världshandelsorganisationen eller som är medborgare eller har sin vanliga vistelseort i Collectivité territoriale de Mayotte, Collectivité territoriale de Saint-Pierre et Miquelon, Franska Polynesien, Franska södra och antarktiska territorierna, Nya Kaledonien och tillhörande områden eller Wallis- och Futunaöarna, behandlas som om han vore medborgare i en stat som ingår i Europeiska ekonomiska samarbetsområdet. Detsamma gäller för Anguilla, Aruba, Bermuda, British Indian Ocean Territory, British Virgin Islands, Caymanöarna, Falklandsöarna, Hong Kong, Isle of Man, Kanalöarna, Montserrat, Nederländska Antillerna, Pitcairn, St Helena, till St Helena hörande områden (Ascension, Tristan da Cunha), Sydgeorgien och Sydsandwichöarna och Turk- och Caicosöarna. Förordning (1995:1166).
2 §
En juridisk person, som är från något av de länder och territorier  som anges i 1 § första meningen och som dessutom bedriver förvärvsverksamhet där, skall vid tillämpning av lagen
(1992:1685) om skydd för kretsmönster för halvledarprodukter behandlas som om den juridiska personen bedrev verksamheten i en stat som ingår i Europeiska ekonomiska samarbetsområdet.
Övergångsbestämmelser
1993:1434
Denna förordning träder i kraft den dag regeringen bestämmer, då förordningen (1987:63) om tillämpning i förhållande till andra länder av lagen (1986:1425) om skydd för kretsmönster i halvledarprodukter skall upphöra att gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.