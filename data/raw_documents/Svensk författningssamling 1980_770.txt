Title: Förordning (1980:770) om beräkning av kapitalbelopp m.m. inom sjömanspensioneringen
SFS Number: Svensk författningssamling 1980:770
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1980770-om-berakning-av_sfs-1980-770/
Source Link: http://rkrattsbaser.gov.se/sfst?bet=1980:770
Amendment Register Link: http://rkrattsbaser.gov.se/sfsr?bet=1980:770
Ministry/Authority: Landsbygds- och infrastrukturdepartementet RSIB TM
Issued: 1980-10-09
Metadata: {"Utfärdad": "1980-10-09", "Ändrad": "t.o.m. SFS 2009:1179"}

==================================================

Förordning (1980:770) om beräkning av kapitalbelopp m.m. inom sjömanspensioneringen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1980:770
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1980-10-09
Ändrad
:   
t.o.m. SFS 2009:1179
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning anges de grunder som skall tillämpas vid
1. beräkning av kapitalbelopp och fondkapital enligt punkt 7 övergångsbestämmelserna till kungörelsen (1972:412) om sjömanspension,
2. beräkning av kapitalbelopp och engångsbelopp enligt 11 a §
kungörelsen om sjömanspension och enligt punkt 4 i övergångsbestämmelserna till förordningen (1980:432) om ändring i kungörelsen,
3. omräkning av pensionsbelopp enligt punkt 3 i övergångsbestämmelserna till sistnämnda förordning.
2 §
Beräkningen skall göras med utgångspunkt från aktuell pensionsnivå.
3 §
Räntefoten antas till 2,5 procent för pension som omräknas vid ändring av basbeloppet (värdesäkrad pension) och 7,5 procent för annan pension (ej värdesäkrad pension).
4 §
Som antaganden i fråga om dödlighet gäller de formler som försäkringsinspektionen har fastställt enligt punkt 2.a i bilagan till kungörelsen (BFFS 1977:5) om försäkringstekniska grunder att tillämpas vid beräkning av kapitalvärde enligt 3 § lagen (1967:531) om tryggande av pensionsutfästelse m.m.
5 §
Vid tillämpning av 11a § tredje stycket kungörelsen (1972:412) om sjömanspension får det enligt 2-4 §§ beräknade beloppet sättas ned, om det är motiverat med hänsyn till den försäkrades allmänna hälsotillstånd eller med hänsyn till förväntad nedsättning av pensionsbeloppet på grund av samordning med annan pension.
6 §
Belopp som har räknats fram enligt 2-5 §§ skall höjas med tre procent (omkostnadstillägg).
7 §
Närmare föreskrifter om beräkning av sådana kapitalbelopp m.m. som avses i denna förordning meddelas av Pensionsmyndigheten. Förordning (2009:1179).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.