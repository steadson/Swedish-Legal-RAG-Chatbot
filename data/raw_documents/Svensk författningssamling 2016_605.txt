Title: Förordning (2016:605) om tillämpning av Europeiska unionens statsstödsregler
SFS Number: Svensk författningssamling 2016:605
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016605-om-tillampning-av-europeiska_sfs-2016-605/
Source Link: http://rkrattsbaser.gov.se/sfst?bet=2016:605
Amendment Register Link: http://rkrattsbaser.gov.se/sfsr?bet=2016:605
Ministry/Authority: Klimat- och näringslivsdepartementet RSN
Issued: 2016-06-02
Metadata: {"Utfärdad": "2016-06-02", "Ändrad": "t.o.m. SFS 2025:85"}

==================================================

Förordning (2016:605) om tillämpning av Europeiska unionens statsstödsregler
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:605
Departement/myndighet
:   
Klimat- och näringslivsdepartementet RSN
Utfärdad
:   
2016-06-02
Ändrad
:   
t.o.m. SFS 2025:85
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna förordning innehåller kompletterande bestämmelser  till lagen (2013:388) om tillämpning av Europeiska unionens  statsstödsregler.
Återkrav av olagligt statsstöd
2 §
Frågor om återkrav av stöd enligt 2 § andra stycket lagen 
(2013:388) om tillämpning av Europeiska unionens  statsstödsregler prövas av den myndighet som lämnat stödet,  om inte regeringen i det enskilda fallet bestämmer något  annat.
Uppgiftslämnande
3 §
Enligt 12 a § första stycket 1 lagen (2013:388) om  tillämpning av Europeiska unionens statsstödsregler ska den  som genomför en stödåtgärd lämna uppgifter för  offentliggörande av stöd. Myndigheten för tillväxtpolitiska  utvärderingar och analyser får meddela föreskrifter om på  vilket sätt uppgifterna ska lämnas.
4 §
Enligt 12 a § första stycket 1 lagen (2013:388) om  tillämpning av Europeiska unionens statsstödsregler ska den  som genomför en stödåtgärd lämna uppgifter för rapportering  av stöd. Myndigheten för tillväxtpolitiska utvärderingar och  analyser får meddela föreskrifter om på vilket sätt  uppgifterna ska lämnas.
Registerföring
5 §
I fråga om skyldigheten att föra register enligt 12 a §  första stycket 2 lagen (2013:388) om tillämpning av  Europeiska unionens statsstödsregler tillämpas 6 och 7 §§, om  inte regeringen föreskriver något annat.
6 §
Den som genomför en stödåtgärd som omfattas av någon av  nedan angivna kommissionsförordningar ska föra det register  som avses i
1. artikel 12 i kommissionens förordning (EU) nr 651/2014 av  den 17 juni 2014 genom vilken vissa kategorier av stöd  förklaras förenliga med den inre marknaden enligt artiklarna 
107 och 108 i fördraget,
2. artikel 13 i kommissionens förordning (EU) 2022/2472 av den 
14 december 2022 genom vilken vissa kategorier av stöd inom  jordbruks- och skogsbrukssektorn och i landsbygdsområden  förklaras förenliga med den inre marknaden enligt  artiklarna 107 och 108 i fördraget om Europeiska unionens  funktionssätt, eller
3. artikel 13 i kommissionens förordning (EU) 2022/2473 av den 
14 december 2022 genom vilken vissa kategorier av stöd till  företag som är verksamma inom produktion, beredning och  saluföring av fiskeri- och vattenbruksprodukter förklaras  förenliga med den inre marknaden enligt artiklarna 107 och 108  i fördraget om Europeiska unionens funktionssätt.
Förordning (2023:294).
7 §
Den som genomför en stödåtgärd som omfattas av  kommissionens förordning (EU) nr 717/2014 av den 27 juni 2014  om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse  inom fiskeri- och vattenbrukssektorn ska föra det register som  avses i artikel 6.4 i förordningen. Förordning (2025:85).
Övergångsbestämmelser
2023:294
1. Denna förordning träder i kraft den 1 juli 2023.
2. Äldre föreskrifter gäller fortfarande för stödåtgärder som  omfattas av kommissionens förordning (EU) nr 702/2014 av den 
25 juni 2014 genom vilken vissa kategorier av stöd inom  jordbruks- och skogsbrukssektorn och i landsbygdsområden  förklaras förenliga med den inre marknaden enligt  artiklarna 107 och 108 i fördraget om Europeiska unionens  funktionssätt eller kommissionens förordning (EU) nr 1388/2014  av den 16 december 2014 genom vilken vissa kategorier av stöd  till företag som är verksamma inom produktion, beredning och  saluföring av fiskeri- och vattenbruksprodukter förklaras  förenliga med den inre marknaden enligt artiklarna 107 och 108  i fördraget om Europeiska unionens funktionssätt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.