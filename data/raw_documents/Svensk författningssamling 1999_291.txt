Title: Lag (1999:291) om avgift till registrerat trossamfund
SFS Number: Svensk författningssamling 1999:291
URL: https://www.riksdagen.se/sv/dokument-och-lagar/dokument/svensk-forfattningssamling/lag-1999291-om-avgift-till-registrerat_sfs-1999-291/
Source Link: http://rkrattsbaser.gov.se/sfst?bet=1999:291
Amendment Register Link: http://rkrattsbaser.gov.se/sfsr?bet=1999:291
Ministry/Authority: Finansdepartementet S3
Issued: 1999-05-04
Metadata: {"Utfärdad": "1999-05-04", "Ändrad": "t.o.m. SFS 2024:490"}

==================================================

Lag (1999:291) om avgift till registrerat trossamfund
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:291
Departement/myndighet
:   
Finansdepartementet S3
Utfärdad
:   
1999-05-04
Ändrad
:   
t.o.m. SFS 2024:490
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statlig hjälp med att bestämma, debitera, redovisa och ta  in avgifter enligt denna lag ska ges till Svenska kyrkan och  till andra registrerade trossamfund som enligt lagen 
(1998:1593) om trossamfund har beviljats sådant stöd.
Bestämmelser om när beslut som rör berättigande till statlig  avgiftshjälp får verkan finns i 25 § lagen om trossamfund.
Bestämmelser om kyrkoavgift finns i 7 och 8 §§ lagen 
(1998:1591) om Svenska kyrkan.
Lag (2024:490)
.
2 §
Har upphävts genom
lag (2012:135)
.
3 §
Avgifter som tas in med statlig hjälp beräknas på grundval av den till kommunal inkomstskatt beskattningsbara förvärvsinkomsten.
4 §
Bestämmelser om förfarandet vid uttag av avgifter finns i skatteförfarandelagen (2011:1244).
Lag (2011:1394)
.
5 §
Trossamfundet ska senast den 3 december varje år på medium för automatisk databehandling till Skatteverket lämna de uppgifter som behövs för att ta ut avgifterna.
Uppgifterna ska gälla för visst beskattningsår och får endast avse personer som den 1 november året före det beskattningsår för vilket avgiften ska tas in
1. är skyldiga att betala kyrkoavgift enligt 7 § lagen
(1998:1591) om Svenska kyrkan, eller
2. har eller anses ha samtyckt enligt 6 § denna lag till att betala avgift till trossamfundet.
Regeringen eller den myndighet som regeringen bestämmer meddelar närmare föreskrifter om hur uppgifterna ska lämnas.
Lag (2011:1394)
.
6 §
Andra registrerade trossamfund än Svenska kyrkan ska innan uppgifter enligt 5 § lämnas skaffa skriftligt samtycke från de personer vilkas avgifter ska tas in med statlig hjälp. Samtycket ska avse avgiftsskyldigheten till trossamfundet och att avgifterna tas in med statlig hjälp.
Om trossamfundets stadgar innehåller regler om skyldighet för medlemmarna att betala avgift till trossamfundet i den ordning som gäller för skatter och avgifter enligt skatteförfarandelagen (2011:1244), anses medlemmarna ha lämnat sådant samtycke som avses i första stycket.
Lag (2011:1394)
.
7 §
Den som utträtt ur trossamfundet eller på annan grund inte längre är betalningsskyldig till trossamfundet skall genast få en skriftlig bekräftelse på detta från trossamfundet.
Lag
(1999:957)
.
8 §
Om staten till följd av behandlingen av en uppgift som avses i 5 § betalar skadestånd till en person som är registrerad i beskattningsdatabasen enligt lagen (2001:181) om behandling av uppgifter i Skatteverkets beskattningsverksamhet skall det trossamfund som lämnat uppgiften ersätta staten i motsvarande utsträckning.
Lag (2003:726)
.
9 §
Bestämmelser om beräkning av avgiftssats och utbetalning av avgifterna till trossamfundet finns i lagen (1965:269) med särskilda bestämmelser om kommuns och annan menighets utdebitering av skatt, m.m.
Lag (1999:957)
.
10 §
har betecknats 9 §.
Lag (1999:957)
.
Övergångsbestämmelser
1999:291
Denna lag träder i kraft den 1 oktober 1999 och tillämpas första gången i fråga om preliminär skatt för inkomståret 2000 och slutlig skatt enligt 2001 års taxering.
2011:1394
1. Denna lag träder i kraft den 1 januari 2012.
2. Lagen tillämpas första gången på avgifter som avser beskattningsår som börjar efter den 31 januari 2012.
3. Om ett trossamfunds stadgar innehåller regler om skyldighet för medlemmarna att betala avgift till trossamfundet i den ordning som gäller för skatter och avgifter enligt skattebetalningslagen (1997:483) ska stadgarna, vid tillämpning av denna lag, även anses innehålla regler om skyldighet för medlemmarna att betala avgift till trossamfundet i den ordning som gäller för skatter och avgifter enligt skatteförfarandelagen (2011:1244).
2024:490
1. Denna lag träder i kraft den 1 januari 2025.
2. Äldre föreskrifter gäller fortfarande för sådana  trossamfund som den 31 december 2024 var berättigade till  statlig avgiftshjälp enligt 16 § lagen (1998:1593) om  trossamfund i den tidigare lydelsen, dock längst till och med  beskattningsåret 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.