Title: Förordning (2000:1217) om kontroll av produkter med dubbla användningsområden och av tekniskt bistånd
SFS Number: Svensk författningssamling 2000:1217
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20001217-om-kontroll-av-produkter_sfs-2000-1217/
Source Link: http://rkrattsbaser.gov.se/sfst?bet=2000:1217
Amendment Register Link: http://rkrattsbaser.gov.se/sfsr?bet=2000:1217
Ministry/Authority: Utrikesdepartementet
Issued: 2000-12-07
Metadata: {"Utfärdad": "2000-12-07", "Ändrad": "t.o.m. SFS 2025:878"}

==================================================

Förordning (2000:1217) om kontroll av produkter med dubbla användningsområden och av tekniskt bistånd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:1217
Departement/myndighet
:   
Utrikesdepartementet
Utfärdad
:   
2000-12-07
Ändrad
:   
t.o.m. SFS 2025:878
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
I denna förordning finns föreskrifter om sådan kontroll av  produkter med dubbla användningsområden och kontroll av  tekniskt bistånd som anges i Europaparlamentets och rådets  förordning (EU) 2021/821 av den 20 maj 2021 om upprättande av  en unionsordning för kontroll av export, förmedling,  transitering och överföring av samt tekniskt bistånd för  produkter med dubbla användningsområden och i  lagen (2000:1064) om kontroll av produkter med dubbla  användningsområden och av tekniskt bistånd.  Förordning (2022:1075).
Definitioner
2 §
I denna förordning förstås med
- naturligt uran: uran som innehåller den blandning av  isotoper som förekommer i naturen,
- utarmat uran: uran där halten av isotopen uran 235 är lägre  än i naturligt uran,
- anrikat uran: uran där halten av isotopen uran 235 är högre  än i naturligt uran.
Ord och uttryck i denna förordning har samma betydelse som i  Europaparlamentets och rådets förordning (EU) 2021/821.
Förordning (2022:1075).
Olika former av tillstånd
3 §
Nationella tillstånd till export eller till överföring  inom Europeiska unionen kan ges som ett globalt tillstånd,  utöver att de kan ges som ett individuellt tillstånd enligt  Europaparlamentets och rådets förordning (EU) 2021/821.
Nationella tillstånd kan även ges som generellt tillstånd till  export enligt samma förordning. Förordning (2022:1075).
4 §
Inspektionen för strategiska produkter får meddela  föreskrifter om generella tillstånd enligt artikel 12.1 c i  Europaparlamentets och rådets förordning (EU) 2021/821.
Förordning (2022:1075).
4 a §
En exportör ska underrätta den behöriga myndigheten om  exportören har anledning att misstänka att en produkt med  dubbla användningsområden som inte är förtecknad i bilaga I  till Europaparlamentets och rådets förordning (EU) 2021/821  och som denne avser att exportera är, eller kan vara, avsedd  för någon av de användningar som avses i artikel 4.1 eller 5.1  i samma förordning. Den behöriga myndigheten ska besluta om  huruvida tillstånd ska krävas till exporten.
Förordning (2022:1075).
4 b §
Tillstånd krävs för att tillhandahålla  förmedlingstjänster för produkter med dubbla  användningsområden som inte förtecknas i bilaga I till  Europaparlamentets och rådets förordning (EU) 2021/821 om  förmedlaren har informerats av den behöriga myndigheten om att  produkterna i fråga är, eller kan vara, avsedda för någon av  de användningar som avses i artikel 4.1 i samma förordning.
En förmedlare ska underrätta den behöriga myndigheten, om  förmedlaren har anledning att misstänka att en produkt med  dubbla användningsområden som denne avser att tillhandahålla  förmedlingstjänster för är, eller kan vara, avsedd för någon  av de användningar som avses i artikel 4.1 i  Europaparlamentets och rådets förordning (EU) 2021/821. Den  behöriga myndigheten ska besluta om huruvida tillstånd ska  krävas för att tillhandahålla förmedlingstjänsten.
Förordning (2022:1075).
4 c §
Transitering av icke-unionsprodukter med dubbla  användningsområden som inte förtecknas i bilaga I till  Europaparlamentets och rådets förordning (EU) 2021/821 får  förbjudas av den behöriga myndigheten om produkterna är, eller  kan vara, avsedda för någon av de användningar som avses i  artikel 4.1 i samma förordning. Förordning (2022:1075).
4 d §
Tillstånd krävs för att tillhandahålla tekniskt bistånd  för produkter med dubbla användningsområden som inte  förtecknas i bilaga I till Europaparlamentets och rådets  förordning (EU) 2021/821 om tillhandahållaren har informerats  av den behöriga myndigheten om att produkterna i fråga är,  eller kan vara, avsedda för någon av de användningar som avses  i artikel 4.1 i samma förordning.
En tillhandahållare av tekniskt bistånd ska underrätta den  behöriga myndigheten, om tillhandahållaren har anledning att  misstänka att en produkt med dubbla användningsområden som  denne avser att tillhandahålla tekniskt bistånd för är, eller  kan vara, avsedd för någon av de användningar som avses i  artikel 4.1 i Europaparlamentets och rådets förordning 
(EU) 2021/821. Den behöriga myndigheten ska besluta om  huruvida tillstånd ska krävas för att tillhandahålla det  tekniska biståndet. Förordning (2022:1075).
4 e §
Tillstånd krävs för sådan överföring som avses i  artikel 11.2 i Europaparlamentets och rådets förordning (EU) 
2021/821 om operatören har informerats av den behöriga  myndigheten om att de förutsättningar som anges i artikel 11.2  a-c i samma förordning är uppfyllda.
För en produkt med dubbla användningsområden som det krävs  tillstånd till export för enligt artikel 3.1 i samma  förordning, krävs tillstånd enligt första stycket endast om  operatören har informerats av den behöriga myndigheten om att  produkten i fråga är, eller kan vara, avsedd för någon av de  användningar som anges i artikel 4.1 i samma förordning.
En operatör ska underrätta den behöriga myndigheten om  operatören känner till att en produkt med dubbla  användningsområden som avses i artikel 11.2 i samma förordning  och som det krävs tillstånd till export för enligt artikel 3.1  i samma förordning och som denne avser att överföra inom  Europeiska unionen är avsedd för någon av de användningar som  anges i artikel 4.1 i samma förordning. Den behöriga  myndigheten ska besluta om huruvida tillstånd ska krävas till  överföringen. Förordning (2022:1075).
Undantag från unionens generella exporttillstånd
4 f §
Unionens generella exporttillstånd i avsnitt G enligt  bilaga II till Europaparlamentets och rådets förordning 
(EU) 2021/821 medger inte export av programvara och teknik om  exportören har anledning att misstänka att programvaran eller  tekniken i fråga är avsedd för den användning som avses i  avsnitt G del 3.2 b eller c i bilaga II till samma förordning.
Förordning (2022:1075).
/Rubriken träder i kraft I:2025-11-01/
Nationell kontrollförteckning
4 g §
/Träder i kraft I:2025-11-01/
Tillstånd krävs för export av de produkter med dubbla  användningsområden som anges i bilagan till denna förordning.
Förordning (2025:878).
Produkter som kräver tillstånd för införsel
5 §
Inspektionen för strategiska produkter får meddela föreskrifter om krav på tillstånd till införsel av kemiska prekursorer (utgångsämnen) som kan användas för tillverkning av kemiska stridsmedel.
Vem som prövar frågor om tillstånd och förbud
6 §
Inspektionen för strategiska produkter prövar frågor om  tillstånd och förbud enligt Europaparlamentets och rådets  förordning (EU) 2021/821, lagen (2000:1064) om kontroll av  produkter med dubbla användningsområden eller denna  förordning, utom i sådana fall som avses i andra stycket eller  i 7 § första-tredje styckena.
Inspektionen ska med ett eget yttrande lämna över ett ärende  till regeringens prövning, om ärendet har principiell  betydelse eller annars är av särskild vikt.  Förordning (2022:1075).
7 §
Strålsäkerhetsmyndigheten prövar frågor om tillstånd till  export, förmedlingstjänster, tillhandahållande av tekniskt  bistånd eller till överföring inom Europeiska unionen av  kärnämnen och material m.m. som finns i bilaga I till  Europaparlamentets och rådets förordning (EU) 2021/821 och som  tillhör kategori 0.
Strålsäkerhetsmyndigheten prövar också frågor om förbud mot  transitering av samt tillstånd till transitering av kärnämnen  och material m.m. som finns i bilaga I till Europaparlamentets  och rådets förordning (EU) 2021/821 och som tillhör kategori 0.
Strålsäkerhetsmyndigheten ska med ett eget yttrande lämna över  ärendet till regeringens prövning om exporten,  förmedlingstjänsten eller överföringen inom Europeiska unionen  är avsedd för en mottagare i en stat som inte har
- ett bilateralt avtal med Sverige om samarbete i icke-
spridningsfrågor på kärnenergiområdet, eller
- i en särskild förklaring till Internationella  atomenergiorganets (IAEA) generaldirektör förbundit sig att  tillämpa de regler om kontroll av material och utrustning  m.m., som man kommit överens om inom Nuclear Suppliers Group 
(NSG) och som NSG har informerat IAEA:s medlemsstater om genom  informationscirkulär INFCIRC 254.
Strålsäkerhetsmyndigheten prövar, trots bestämmelsen i tredje  stycket, frågor om tillstånd till export, förmedlingstjänster  eller till överföring inom Europeiska unionen när det gäller  uran, plutonium eller torium i ren form eller i form av  legering, förening eller blandning, om mängden
1. inte överstiger 10 kilogram anrikat uran som innehåller  högst fem procent av isotopen uran 235,
2. inte överstiger 100 gram anrikat uran som innehåller mer än  fem procent av isotopen uran 235,
3. inte överstiger 10 gram av isotopen uran 233,
4. inte överstiger 10 gram plutonium,
5. inte överstiger 50 kilogram naturligt eller på isotopen  uran 235 utarmat uran, eller
6. inte överstiger 50 kilogram torium.
Förordning (2022:1075).
Ansökan om tillstånd
8 §
Ansökan om tillstånd enligt Europaparlamentets och rådets  förordning (EU) 2021/821, lagen (2000:1064) om kontroll av  produkter med dubbla användningsområden och av tekniskt  bistånd eller föreskrifter som meddelas genom denna förordning  ska ges in till Inspektionen för strategiska produkter, utom i  sådana fall som avses i 8 a §.
Inspektionen för strategiska produkter får meddela  föreskrifter om vilka uppgifter som ansökan ska innehålla.
Förordning (2022:1075).
8 a §
Ansökan om tillstånd till export, förmedlingstjänster,  transitering, tillhandahållande av tekniskt bistånd eller till  överföring inom Europeiska unionen av kärnämnen och material  m.m. som finns i bilaga I till Europaparlamentets och rådets  förordning (EU) 2021/821 och som tillhör kategori 0 ska ges in  till Strålsäkerhetsmyndigheten.
Strålsäkerhetsmyndigheten får meddela föreskrifter om vilka  uppgifter som ansökan ska innehålla.
En ansökan om tillstånd till export, förmedlingstjänster,  transitering eller till överföring inom Europeiska unionen  enligt Europaparlamentets och rådets förordning (EU) 2021/821  av använt kärnbränsle ska innehålla uppgifter om hur  materialet slutligt ska tas om hand.
I fråga om använt kärnbränsle som härrör från en kärnteknisk  verksamhet i Sverige ska ansökan även innehålla en försäkran  att den som för ut materialet kommer att återta materialet, om  det inte kan tas om hand på avsett sätt.  Förordning (2022:1075).
Rapporteringskrav för unionens generella exporttillstånd
8 b §
Inspektionen för strategiska produkter får meddela  föreskrifter om sådana rapporteringskrav och ytterligare  upplysningar som avses i följande avsnitt i bilaga II till  Europaparlamentets och rådets förordning (EU) 2021/821:
- avsnitt A del 3.3 andra stycket,
- avsnitt B del 3.3 andra stycket,
- avsnitt C del 3.4 andra stycket,
- avsnitt D del 3.5 andra stycket,
- avsnitt E del 3.3 andra stycket,
- avsnitt F del 3.3 andra stycket, och
- avsnitt G del 3.7 andra stycket.
Förordning (2022:1075).
Anmälan till Tullverket
9 §
Export och överföring inom Europeiska unionen av produkter  med dubbla användningsområden som omfattas av krav på  tillstånd enligt Europaparlamentets och rådets förordning 
(EU) 2021/821 ska anmälas till Tullverket under helgfri  måndag-fredag och senast 48 timmar innan exporten eller  överföringen är planerad att genomföras. Den del av  tidsfristen som infaller under lördag, söndag eller annan  helgdag ska inte räknas in i fristen.
Anmälningsskyldigheten enligt första stycket gäller dock inte  export eller överföring som sker i sådan form som avses i  artikel 2.2 d i samma förordning.
Tullverket får i enskilda fall medge undantag från första  stycket, om det finns särskilda skäl för det.
Förordning (2022:1075).
10 §
Anmälan enligt 9 § behöver inte göras, om
1. exporten eller överföringen enligt vad som anges i  tillståndet avser
a) produkter som exporteras eller överförs för reparation,  översyn eller någon annan liknande åtgärd och som ska  återinföras,
b) produkter som efter reparation, översyn eller någon annan  liknande åtgärd åter förs ut,
c) produkter som exporteras eller överförs för demonstration,  lån eller bearbetning och som ska återinföras, i den  utsträckning de inte förbrukas,
d) produkter som efter demonstration, lån eller bearbetning  åter förs ut,
e) produkter som återsänds efter reklamation, felleverans  eller av något annat liknande skäl, eller
f) biologiska agens, eller
2. globalt tillstånd enligt 3 § första stycket eller generellt  exporttillstånd enligt 4 § eller avsnitt A-H i bilaga II till  Europaparlamentets och rådets förordning (EU) 2021/821 har  meddelats för exporten eller överföringen.
Bestämmelserna i 9 § tredje stycket och 10 § första stycket  innebär inget undantag från deklarationsskyldigheten enligt  Europaparlamentets och rådets förordning (EU) nr 952/2013 av  den 9 oktober 2013 om fastställande av en tullkodex för  unionen eller från anmälningsskyldigheten enligt  inregränslagen (1996:701).
I fall där generellt exporttillstånd enligt 4 § eller  avsnitt A-H i bilaga II till Europaparlamentets och rådets  förordning (EU) 2021/821 har meddelats ska tillståndet  åberopas i tulldeklarationen för export.  Förordning (2024:772).
11 §
Tullverket får meddela närmare föreskrifter om vilka uppgifter som skall lämnas i samband med anmälan om export eller överföring enligt 9 §.
12 §
Har upphävts genom förordning (2022:1075).
13 §
Har upphävts genom förordning (2008:891).
Deklarationer
14 §
En deklaration enligt 13 § lagen (2000:1064) om kontroll av produkter med dubbla användningsområden och av tekniskt bistånd skall ges in till Inspektionen för strategiska produkter.
Inspektionen för strategiska produkter får meddela närmare föreskrifter om deklarationsskyldigheten.
Tillsyn
15 §
Tillsyn som avses i 15 § lagen (2000:1064) om kontroll av  produkter med dubbla användningsområden och av tekniskt  bistånd ska utövas av Strålsäkerhetsmyndigheten när det gäller  kärnämnen och material m.m. som finns i bilaga I till  Europaparlamentets och rådets förordning (EU) 2021/821 och som  tillhör kategori 0.
I andra fall ska tillsynen utövas av Inspektionen för  strategiska produkter. Förordning (2022:1075).
Bilaga
Nationell kontrollförteckning
I denna bilaga tillämpas de allmänna anmärkningar, akronymer,  förkortningar och definitioner som finns i del I i bilaga I  till Europaparlamentets och rådets förordning (EU) 2021/821 av  den 20 maj 2021 om upprättande av en unionsordning för  kontroll av export, förmedling, transitering och överföring  samt tekniskt bistånd för produkter med dubbla  användningsområden.
Termer som anges inom dubbla citattecken (") definieras i del  I i bilaga I till förordning (EU) 2021/821.
Termer som anges inom enkla citattecken (') definieras i en  teknisk anmärkning till den berörda produkten.
Kategori 2: Materialbearbetning
2B Test-, inspektions- och produktionsutrustning
2B901 Följande utrustning för additiv tillverkning som är  konstruerad för framställning av metaller eller  legeringskomponenter och som har de egenskaper som räknas upp  i a-d, samt särskilda konstruerade komponenter till dessa:
a)	Har minst en av följande konsolideringskällor:
1. "laser",
2. elektronstråle,
3. ljusbåge.
b)	Har någon av följande kontrollerade
processatmosfärer:
1. inert gas,
2. vakuum (tryck 100 Pa eller mindre).
c)	Har någon av följande utrustning för 'övervakning
under processens gång' i 'koaxialkonfiguration' eller
'paraxiell konfiguration':
1. bildkamera som har sin maximala känslighet inom ett
våglängdsområde som överstiger 380 nm men inte 14 000
nm,
2. pyrometer som är konstruerad för att mäta
temperaturer på över 1273,15 K (1 000 °C),
3. radiometer eller spektrometer som har sin maximala
känslighet inom ett våglängdsområde som överstiger 380
nm men inte 3 000 nm.
d)	Ett sådant styrsystem för ett slutet system som är
konstruerat för att ändra konsolideringskällans
parametrar, byggstig eller inställningar under
byggperioden på grundval av återkoppling från den
utrustning för 'övervakning under processens gång' som
specificeras i avsnitt 2B901.c.
Teknisk anmärkning: Vid tillämpning av avsnitt 2B901
1.	'Övervakning under processen gång' som även kallas in
situ-processövervakning, avser observation och mätning
av processen för additiv tillverkning, inklusive
elektromagnetisk strålning eller värmestrålning från
smältbassängen.
2.	'Koaxialkonfiguration' som även kallas axel- eller
diagonalkonfiguration, avser en eller flera sensorer
som är installerade på en optisk väg som delas med
"laser"-konsolideringskällan.
3.	'Paraxiell konfiguration' avser en eller flera
sensorer som är fysiskt installerade på eller
integrerade i en komponent i "laser-", elektronståls-
eller ljusbågskonsolideringskällan.
4.	Både i 'koaxialkonfiguration' och 'paraxiell
konfiguration' är sensorns eller sensorernas synfält
fäst vid konsolideringskällans rörliga referensram och
synfältet rör sig längs samma avsökningslinjer som
konsolideringskällan under hela byggprocessen.
2E Teknik
2E901 "Teknik" i enlighet med den allmänna anmärkningen  rörande teknik för "utveckling" eller produktion av den  utrustning som specificeras i avsnitt 2B.
2E902 "Teknik" som inte specificeras särskilt någon annanstans  för "utveckling" eller "produktion" av 'ytbeläggningssystem'  som har alla följande egenskaper:
a)	Konstruerad för att skydda i avsnitt 1C007 i bilaga I
till förordning (EU) 2021/821 specificerade keramiska
"matris"-"komposit"-material mot korrosion.
b)	Konstruerad för drift i temperaturer på över 1373,15
K (1 100 °C).
Teknisk anmärkning: Vid tillämpning av avsnitt 2E902 ska 
'ytbeläggningssystem' bestå av ett eller flera materialskikt 
(till exempel bindlager, mellanskikt, skyddsbeläggning) som  belägger substratet.
Kategori 3: Elektronik
3A System, utrustning och komponenter
3A901 Elektroniska produkter enligt följande:
Anmärkning: Integrerade kretsar omfattar följande typer:
- "monolitiska integrerade kretsar"
- "integrerade hybridkretsar"
- "integrerade multikretsar"
- "integrerade kretsar av filmtyp", inklusive  integrerade kretsar av typ kisel på safir
- "optiska integrerade kretsar"
- "tredimensionella integrerade kretsar"
- "monolitiska integrerade mikrovågskretsar" ("MMIC")
a)	Integrerade komplementära metalloxidhalvledarkretsar
(CMOS-kretsar) som inte specificeras i avsnitt
3A001.a.2 i bilaga I till förordning (EU) 2021/821 och
som är konstruerade för drift i en temperatur på högst
4,5 K (-268,65 °C).
Anmärkning: Statusen för wafers (färdigbearbetade eller
obearbetade) vars funktion har fastställts, ska bedömas
efter parametrarna i 3A901.a.
Teknisk anmärkning: Vid tillämpning av avsnitt 3A901.a
används också termerna kryogen CMOS eller kryo-CMOS för
integrerade CMOS-kretsar.
b)	Parametriska signalförstärkare som har alla följande
egenskaper:
1. Konstruerad för drift i en temperatur på mindre än
1 K
2. (-272,15°C).
3. Konstruerad för att fungera vid någon frekvens från
2 GHz upp till och med 15 GHz.
4. Brustalet är lägre (bättre) än 0,015 dB vid någon
frekvens från 2 GHz upp till och med 15 GHz vid en
temperatur på 1 K
5. (-272,15 °C).
Anmärkning: Parametriska förstärkare omfattar
parametriska förstärkare för vandringsvågor (traveling
wave parametric amplifier, TWPA).
Teknisk anmärkning: Parametriska förstärkare kallas
också kvantbegränsade förstärkare (quantum-limited
amplifier, QLA).
c)	Integrerade kretsar vars totala överföringshastighet
i båda riktningar är minst 600 gigabyte per sekund vid
alla ingångar och utgångar samt mellan integrerade
kretsar, med undantag för flyktiga minnen, och som har
eller kan programmeras med något av följande:
6. En eller flera digitala processorer som utför
maskininstruktioner vars 'totala prestanda' är minst
6 000.
7. En eller flera digitala 'primitiva
beräkningsenheter', med undantag för de enheter som
deltar i utförandet av maskininstruktioner och som
specificeras i avsnitt 3A901.c, vars 'totala prestanda'
är minst 6 000.
8. En eller flera analoga 'primitiva beräkningsenheter'
vars 'totala prestanda' är minst 6 000.
9. Vilken som helst kombination av digitala processorer
och 'primitiva beräkningsenheter' på en integrerad
krets där kombinationens sammanräknade 'totala
prestanda' i avsnitt 3A901.c.1, 3A901.c.2 och 3A901.c.3
sammantaget är minst 6 000.
Anmärkning: De integrerade kretsar som specificeras i
avsnitt 3A901.c omfattar grafikprocessorer (GPU),
tensorprocessorer (TPU), neuroprocessorer,
minnesprocessorer, bildprocessorer, textprocessorer,
hjälpprocessorer/acceleratorer, adaptiva processorer,
fältprogrammerbara logiska komponenter (FPLD) och
applikationsspecifika integrerade kretsar (ASIC).
Anmärkning: I fråga om "digitala datorer" och
"elektroniska sammansättningar" som innehåller de
integrerade kretsar som specificeras i avsnitt 3A901.c,
se avsnitt 4A902 i denna bilaga.
Teknisk anmärkning: Vid tillämpning av avsnitt 3A901.c.
1.	'Total prestanda' ('TPP') avser bitlängd per
räkneoperation multiplicerad med den prestanda som
uppmätts i tera-operationer (1012) per sekund (TOPS) i
alla processorer i den integrerade kretsen. Till
exempel när den integrerade kretsen har två digitala
processorer där båda processorernas prestanda är 200
tera-operationer per sekund per 16 bit, är dess 'TPP'
6 400 (2 processorer × 200 TOPS × 16 bit = 6 400).
I avsnitt 3A901.c.3 är 'TPP' för varje analog 'primitiv
beräkningsenhet' prestandan uttryckt i tera-operationer
per sekund multiplicerat med 8.
2.	'Primitiv beräkningsenhet' avser en enhet som
innehåller noll eller flera modifierbara
viktkoefficienter där det finns en eller flera ingångar
och en eller flera utgångar. Beräkningsenheten anses
alltid utföra 2N-1 räkneoperationer när en utgång
uppdateras utifrån N ingångar, och varje sådan vikt i
processorelementet som ska modifieras räknas som en
utgång. Varje ingång, vikt och utgång kan vara en
analog signalnivå eller ett skalärt digitalt värde som
beskrivs med hjälp av en eller flera bitar. Sådana
enheter är
- artificiella neuroner
- multiplicera/ackumuleraenheter (MAC-enheter)
- flyttalsenheter (FPU)
- analoga multiplikatorenheter
- processorer som använder memristorer, spinntronik
eller magnonik
- processorer som använder fotonik eller icke-linjär
optik
- processorer som använder analoga eller icke-flyktiga
viktkoefficienter i flera nivåer
- processorer som använder flernivåminnen eller analoga
minnen
- pluralistiska enheter eller flernivåenheter
- spikande(artificiella)neuroner.
3.	Räkneoperationer som är väsentliga för beräkningen av
TOPS är både beräkningar av skalära tal och skalära
delar av kompositberäkningar, såsom vektorberäkningar,
matrisberäkningar och tensorberäkningar. Skalära
beräkningar är heltalsoperationer, flyttalsoperationer
(som ofta mäts som flyttalsoperationer per sekund,
FLOPS), beräkningar av fixpunkter och bitoperationer.
4.	TOPS-hastigheten är det högsta teoretiskt sett
möjliga värdet när alla processorer körs samtidigt.
TOPS-hastigheten och den sammanräknade
överföringshastigheten i båda riktningar antas vara det
högsta värde som tillverkaren anger för chipet i en
manual eller broschyr.
5.	Bitlängden för beräkningen är lika stor som den
största bitlängden för någon av ingångarna eller
utgångarna i samma beräkning. Om processorn är
konstruerad för beräkningar som ger olika bitar ×
TOPS-värden ska dessutom det högsta värdet för bitar ×
TOPS användas.
6.	TOPS-värdena för processorer som processar glesa och
täta matriser är processvärdena för täta matriser (till
exempel utan gleshet).
3A902 Kryogena kylsystem och komponenter till dem, enligt  följande:
a)	System som är dimensionerade för att producera en
kyleffekt på minst 600 µW i en temperatur på högst
0,1 K (-273,05 °C) i mer än 48 timmar.
b)	Tvåfasiga pulse tube-kryokylare som är dimensionerade
för att hålla en temperatur på under 4 K (-269,15 °C)
och producera en kyleffekt på minst 1,5 W vid en
temperatur på högst 4,2 K (-268,95 °C).
3B Test-, inspektions- och produktionsutrustning
3B901 Utrustning konstruerad för tillverkning av  halvledarenheter eller material, enligt följande, och för  dessa utrustningar särskilt konstruerade komponenter och  tillbehör:
a)	Utrustning konstruerad för torretsning, med någon av
följande egenskaper:
1. Utrustning konstruerad eller modifierad för isotrop
torretsning med en största 'etsselektivitet,
kiselgermanium-till-kisel, (SiGE:Si)' som är minst
100:1.
2. Utrustning konstruerad eller modifierad för
anisotrop torretsning med samtliga följande egenskaper:
a) radiofrekvenskällor med minst en pulsad
radiofrekvensutgång,
b) snabba gasomkopplare med en omkopplingstid
på mindre än 300 millisekunder,
c) elektrostatisk chuck med tjugo eller fler
separat reglerbara variabla temperaturelement.
Anmärkning 1: Avsnitt 3B901.a omfattar etsning genom 
'radikaler', joner, sekventiella reaktioner eller icke-
sekventiella reaktioner.
Anmärkning 2: Avsnitt 3B901.a.2 omfattar etsning med hjälp av  RF-pulsexciterad plasma, pulsad exciterad plasma med hög  pulskvot, plasma modifierad med pulsad spänning på elektroder,  cyklisk injektion och urluftning av gaser i kombination med  plasmaetsning, plasmaatomlageretsning eller  plasmakvasiatomlageretsning.
Teknisk anmärkning 1: I avsnitt 3B901.a mäts 
'etsselektiviteten kiselgermanium-till-kisel (SiGe:Si)' för en  koncentration av Ge på minst 30 procent (Si0,70Ge0,30).
Teknisk anmärkning 2: I avsnitt 3B901.a definieras en 
'radikal' som en atom, molekyl eller jon som har en oparad  elektron i en öppen elektronskalskonfiguration.
b)	'EUV'-masker och 'EUV'-mastermasker som är
konstruerade för integrerade kretsar och som inte
specificeras i avsnitt 3B001.g i bilaga I till
förordning (EU) 2021/821 och som har mask-"skivor" som
specificeras i avsnitt 3B001.j i bilaga I till
förordning (EU) 2021/821.
Teknisk anmärkning 1: 'EUV' ('extremt ultraviolett')
avser att det elektromagnetiska spektrumet har
våglängder som är större än 5 nm och mindre än 124 nm.
Teknisk anmärkning 2: Vid tillämpning av avsnitt
3B901.b ska masker och mastermasker som försetts med
skyddsöverdrag betraktas som masker och mastermasker.
3B902 Utrustning för svepelektronmikroskop, konstruerad för  avbildning av halvledarkomponenter eller integrerade kretsar,  med samtliga följande egenskaper:
a)	en positioneringsnoggrannhet som är högst 30 nm,
b)	positioneringsnoggrannhet genom laserinterferometri,
c)	positionskalibrering inom ett synfält baserat på
längdmätning med laserinterferometer,
d)	förmåga att samla in och lagra bilder med mer än 2 ×
108 pixlar,
e)	en synfältsöverlappning på mindre än 5 procent i
vertikala och horisontella riktningar,
f)	en sammanfogningsöverlappning av synfältet på mindre
än 50 nm,
g)	en accelerationsspänning som är mer än 21 kV.
Anmärkning 1: Avsnitt 3B902 omfattar utrustning för  svepelektronmikroskop som är konstruerad för att återställa  kretsmönster från mikroskopfoton.
Anmärkning 2: Avsnitt 3B902 omfattar inte utrustning för  svepelektronmikroskop som är konstruerad för att ta emot en  standardenlig Semiconductor Equipment and Materials  International (SEMI)-inkapslad wafer, såsom en 200 mm eller  större Front Opening Unified Pod (FOUP)-kapsel.
3B903 Sådan kryogen utrustning för testning av wafers som har  alla följande egenskaper:
a)	Konstruerad för testning av utrustning i temperaturer
på högst 4,5 K (-268,65 °C).
b)	Konstruerad för wafers vars diameter är minst eller
lika med 100 mm.
3C Material
3C901 Epitaxiella material som består av ett "substrat" som  har minst ett epitaxiellt tillvuxet lager av något av  följande:
a)	kisel som innehåller mindre än 0,08 procent andra
kiselisotoper än kisel-28 eller kisel-30 som isotopiska
föroreningar,
b)	germanium som innehåller mindre än 0,08 procent andra
germaniumisotoper än germanium-70, germanium-72,
germanium-74 eller germanium-76 som isotopiska
föroreningar.
3C902 Sådana fluorider, hybrider eller klorider av kisel och  germanium som består av något av följande:
a)	kisel som innehåller mindre än 0,08 procent andra
kiselisotoper än kisel-28 eller kisel-30 som isotopiska
föroreningar,
b)	germanium som innehåller mindre än 0,08 procent andra
germaniumisotoper än germanium-70, germanium-72,
germanium-74 eller germanium-76 som isotopiska
föroreningar.
3C903 Kisel, kiseloxider, germanium eller germaniumoxider som  består av något av följande:
a)	kisel som innehåller mindre än 0,08 procent andra
kiselisotoper än kisel-28 eller kisel-30 som isotopiska
föroreningar,
b)	germanium som innehåller mindre än 0,08 procent andra
germaniumisotoper än germanium-70, germanium-72,
germanium-74 eller germanium-76 som isotopiska
föroreningar.
Anmärkning: Avsnitt 3C903 omfattar "substrat", stycken,  tackor, stavar och skivor.
3D Programvara
3D901 "Programvara" konstruerad för att extrahera 'GDSII'  eller motsvarande standardiserade layoutdata och utföra lager-  till lageruppriktning från svepelektronikmikroskopbilder samt  generera 'GDSII'-data i flera lager eller en kretsnätlista.
Teknisk anmärkning: 'GDSII' ('Graphic Design System II') är  ett databasfilformat för datautbyte avseende ritningar 
(artwork) över integrerade kretsar eller integrerade kretsars  layout.
3D902 "Programvara" som är särskilt konstruerad för 
"användning" av den utrustning som specificeras i avsnitt 
3B901.a.
3D903 "Programvara" som är särskilt konstruerad för 
"utveckling" eller "produktion" av den utrustning som  specificeras i avsnitt 3A901.b eller 3B.
3E Teknik
3E901 "Teknik" i enlighet med den allmänna anmärkningen  rörande teknik för "utveckling" eller "produktion" av den  utrustning och de material som specificeras i avsnitt 3A, 3B  eller 3C.
3E902 "Teknik" enligt den allmänna anmärkningen rörande teknik  för "utveckling" eller "produktion" av integrerade kretsar  eller anordningar med hjälp av "GAA-fälteffekttransistor"-
strukturer ("GAAFET").
Anmärkning 1: 3E902 omfattar 'processanvisningar'.
Anmärkning 2: 3E902 omfattar inte besiktning eller underhåll  av verktyg.
Anmärkning 3: 3E902 omfattar inte 'processdesignsatser' 
('Process design Kits') ('PDK') om de inte omfattar bibliotek  som genomför funktioner eller tekniker för föremål som  specificeras i avsnitt 3A001 i bilaga I till förordning (EU) 
2021/821 eller avsnitt 3A901 i denna bilaga.
Teknisk anmärkning: 'Processanvisning' avser en uppsättning  villkor och parametrar för en viss del av en process.
Teknisk anmärkning: En 'processdesignsats' ('PDK') är en  programvara som tillhandahålls av en halvledartillverkare för  att säkerställa att gällande praxis och regler för design  beaktas så att det framgångsrikt kan produceras en särskild  integrerad kretskonstruktion i en särskild halvledarprocess, i  enlighet med tekniska och tillverkningsmässiga krav (alla  tillverkningsprocesser för halvledare har sin egen 
'processdesignsats').
Kategori 4: Datorer
4A System, utrustning och komponenter
4A901 Kvantdatorer och tillhörande "elektroniska  sammansättningar" och komponenter till dessa enligt följande:
a)	Kvantdatorer enligt följande:
1. Kvantdatorer som stödjer minst 34, men färre än 100,
'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 10-4.
2. Kvantdatorer som stödjer minst 100 men färre än 200
'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 10-3.
3. Kvantdatorer som stödjer minst 200 men färre än 350
'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 2 ×
10-3.
4. Kvantdatorer som stödjer minst 350 men färre än 500
'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 3 ×
10-3.
5. Kvantdatorer som stödjer minst 500 men färre än 700
'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 4 ×
10-3.
6. Kvantdatorer som stödjer minst 700 men färre än
1 100 'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 5 ×
10-3.
7. Kvantdatorer som stödjer minst 1 100 men färre än
2 000 'helt kontrollerade', 'anslutna' och 'fungerande'
'fysiska kvantbitar' och vars C-NOT-fel är högst 6 ×
10-3.
8. Kvantdatorer som stödjer minst 2 000 'helt
kontrollerade', 'anslutna' och 'fungerande' 'fysiska
kvantbitar'.
b)	Kvantbitenheter och kvantbitkretsar som innehåller
eller stödjer system med 'fysiska kvantbitar' och som
är särskilt konstruerade för produkter som anges i
avsnitt 4A901.a.
c)	Kvantkontrollkomponenter och kvantmätningsutrustning
som är särskilt konstruerade för produkter som anges i
avsnitt 4A901.a.
Anmärkning 1: Avsnitt 4A901 gäller kvantdatorer av kretsmodell 
(eller gatebaserade kvantdatorer) och envägs-kvantdatorer 
(eller mätningsbaserade kvantdatorer). Detta avsnitt omfattar  inte adiabatiska kvantdatorer eller annealing-kvantdatorer.
Anmärkning 2: Produkter som anges i avsnitt 4A901 behöver inte  nödvändigtvis fysiskt innehålla några kvantbitar. Exempelvis  innehåller kvantdatorer som bygger på fotonik inte permanent  någon fysisk enhet som kan identifieras som en kvantbit. De  fotoniska kvantbitarna genereras medan datorn är i drift och  kasseras därefter.
Anmärkning 3: Produkter som anges i avsnitt 4A901.b omfattar  halvledare, supraledare, fotoniska kvantbitchip och  chipsystem, ytjonfällor, annan teknik för inneslutning av  kvantbitar, samt koherenta sammankopplingar mellan sådana  produkter.
Anmärkning 4: Avsnitt 4A901.c gäller enheter som är  konstruerade för kalibrering, initiering, manipulering eller  mätning av stationära kvantbitar i en kvantdator.
Teknisk anmärkning: Vid tillämpning av avsnitt 4A901:
1.	En 'fysisk kvantbit' är ett kvantsystem i två nivåer
som används för att representera den elementära enheten
inom kvantlogiken genom manipulationer och mätningar
som inte är felkorrigerade. De 'fysiska kvantbitarna'
skiljer sig från de logiska kvantbitarna genom att de
senare är felkorrigerade kvantbitar som består av många
fysiska kvantbitar.
2.	'Helt kontrollerad' innebär att den fysiska
kvantbiten vid behov kan kalibreras, initieras, styras
och avläsas.
3.	'Anslutna' innebär att tvåkvantbitsgrindoperationer
kan utföras mellan vilket godtyckligt par som helst av
de tillgängliga 'fungerande' 'fysiska kvantbitarna'.
Detta innebär inte nödvändigtvis alla-till-alla-
anslutning.
4.	'Fungerande' innebär att en 'fysisk kvantbit' utför
beräkningar med universell kvantdatorteknik i enlighet
med den kvantbitnoggrannhet som fastställts för
systemet.
5.	Som stöder minst 34 'helt kontrollerade', 'anslutna'
och 'fungerande' 'fysiska kvantbitar' avser förmågan
hos en kvantdator att innesluta, kontrollera, mäta och
behandla den kvantinformation som finns i 34 eller fler
'fysiska kvantbitar'.
6.	'C-NOT-fel' är den genomsnittliga felfrekvensen för
fysisk grind hos två 'fysiska kvantbitars' CNOT
(Controlled-NOT)närmaste-granne-grindar.
4A902 Datorer, "elektroniska sammansättningar", och 
"komponenter" med en eller flera integrerade kretsar som  beskrivs i avsnitt 3A901.c.
Teknisk anmärkning: Vid tillämpning av avsnitt 4A902 är  datorer "digitala datorer", hybriddatorer och analoga datorer.
4D Programvara
4D901 "Programvara" som är särskilt konstruerad eller  modifierad för "utveckling" eller "produktion" av produkter  som specificeras i avsnitt 4A901.b eller 4A901.c.
4E Teknik
4E901 "Teknik" enligt den allmänna anmärkningen rörande teknik  för "utveckling" eller "produktion" av de produkter som  specificeras i avsnitt 4A901.b, 4A901.c eller 4D901.
4E902 "Teknik" i enlighet med den allmänna anmärkningen  rörande teknik för "utveckling", "produktion" eller 
"användning" av den utrustning som specificeras i avsnitt 
4A902. Förordning (2025:878).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.