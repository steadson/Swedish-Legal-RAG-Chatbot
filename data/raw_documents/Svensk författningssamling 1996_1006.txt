Title: Lag (1996:1006) om viss finansiell verksamhet
SFS Number: Svensk författningssamling 1996:1006
URL: https://www.riksdagen.se/sv/dokument-och-lagar/dokument/svensk-forfattningssamling/lag-19961006-om-viss-finansiell-verksamhet_sfs-1996-1006/
Source Link: http://rkrattsbaser.gov.se/sfst?bet=1996:1006
Amendment Register Link: http://rkrattsbaser.gov.se/sfsr?bet=1996:1006
Ministry/Authority: Finansdepartementet FMA B
Issued: 1996-10-24
Metadata: {"Utfärdad": "1996-10-24", "Ändrad": "t.o.m. SFS 2025:251"}

==================================================

Lag (1996:1006) om viss finansiell verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:1006
Departement/myndighet
:   
Finansdepartementet FMA B
Utfärdad
:   
1996-10-24
Ändrad
:   
t.o.m. SFS 2025:251
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Definitioner
1 §
I denna lag avses med
1. finansiell verksamhet: yrkesmässig verksamhet som består i  att utföra en eller flera av de verksamheter som anges i 
7 kap. 1 § andra stycket 2, 3 och 5-12 lagen (2004:297) om  bank- och finansieringsrörelse,
2. finansiellt institut: fysisk eller juridisk person som  bedriver finansiell verksamhet, och
3. kvalificerat innehav: detsamma som i 1 kap. 5 § 15 lagen om  bank- och finansieringsrörelse.
Lag (2025:251)
.
Åtgärder mot penningtvätt och finansiering av terrorism
1 a §
Bestämmelser om att finansiella institut ska medverka  till att förhindra penningtvätt och finansiering av terrorism  finns i lagen (2017:630) om åtgärder mot penningtvätt och  finansiering av terrorism.
Lag (2023:824)
.
Registrering
2 §
En fysisk eller juridisk person som avser att bedriva  finansiell verksamhet ska ansöka om registrering av sin  verksamhet hos Finansinspektionen. Ansökan behöver inte göras  av
1. företag som avses i 1 kap. 2 § första stycket 1-3, 6, 8, 9  och 11-13 lagen (2017:630) om åtgärder mot penningtvätt och  finansiering av terrorism, och
2. fysiska eller juridiska personer som bedriver  försäkringsdistribution enligt lagen (2018:1219) om  försäkringsdistribution.
Finansinspektionen ska registrera den som har kommit in med en  ansökan, om
1. det finns skäl att anta att verksamheten kommer att  bedrivas på ett sätt som är förenligt med lagen om åtgärder  mot penningtvätt och finansiering av terrorism och  föreskrifter som har meddelats med stöd av den lagen, och
2. kravet på ägare och ledning i 3 § är uppfyllt.
Den som har blivit registrerad ska tas bort ur registret när  ett beslut om föreläggande enligt 11, 12 eller 13 § att  upphöra med verksamheten har fått laga kraft. Ett finansiellt  institut ska också tas bort ur registret om det anmäler att  det inte längre bedriver verksamhet som omfattas av lagen  eller om det på något annat sätt framgår att  registreringsplikt inte längre gäller.
Lag (2025:251)
.
2 a §
Ett finansiellt institut som avser att ändra sin  verksamhetsinriktning ska ansöka om registrering av den nya  verksamhetsinriktningen hos Finansinspektionen.
Den nya verksamhetsinriktningen ska registreras, om  förutsättningarna i 2 § andra stycket är uppfyllda.
Lag (2023:824)
.
2 b §
Ett finansiellt institut ska snarast till  Finansinspektionen anmäla ändringar av de förhållanden som  institutet har angett i sin ansökan om registrering.
Om en juridisk person har ett kvalificerat innehav i  institutet, ska den juridiska personen snarast till  inspektionen anmäla ändringar av vilka som ingår i dess  ledning.
Lag (2023:824)
.
Krav på ägare och ledning
3 §
Den som bedriver finansiell verksamhet eller har ett  kvalificerat innehav i eller ingår i ledningen för ett  finansiellt institut ska vara lämplig för uppgiften. Vid  lämplighetsbedömningen ska det särskilt beaktas om personen i  väsentlig utsträckning har åsidosatt skyldigheter i  näringsverksamhet eller gjort sig skyldig till allvarlig  brottslighet.
Lag (2025:251)
.
3 a §
Har upphävts genom
lag (2023:824)
.
4 §
Har upphävts genom
lag (2023:824)
.
Arbetsordning och instruktioner om arbetsfördelningen mellan  bolagsorganen
4 §
Skyldigheten enligt 8 kap. 46 a § aktiebolagslagen 
(2005:551) för styrelsen i ett publikt aktiebolag att årligen  fastställa en skriftlig
arbetsordning för sitt arbete gäller även för styrelsen i ett  finansiellt institut som är ett privat aktiebolag, om  styrelsen har mer än en ledamot.
Skyldigheten enligt 8 kap. 46 b § aktiebolagslagen för  styrelsen i ett publikt aktiebolag att i skriftliga  instruktioner ange arbetsfördelningen mellan bolagsorganen  gäller även för styrelsen i ett finansiellt institut som är  ett privat aktiebolag.
Styrelsens ordförande ska bevaka att styrelsen fullgör de  uppgifter som anges i denna paragraf.
Lag (2023:824)
.
5 §
Har upphävts genom
lag (2025:251)
.
6 §
Har upphävts genom
lag (2025:251)
.
Samarbete och utbyte av information
7 §
Finansinspektionen ska, i den utsträckning som följer av  Sveriges medlemskap i Europeiska unionen, i sin verksamhet  enligt denna lag samarbeta och utbyta information med
- andra behöriga myndigheter, och
- Europeiska centralbanken.
Lag (2023:824)
.
7 a §
Har upphävts genom
lag (2023:824)
.
Tillsyn och ingripanden
8 §
Finansinspektionen ska ha tillsyn över att finansiella  institut följer denna lag samt lagen (2017:630) om åtgärder  mot penningtvätt och finansiering av terrorism och  föreskrifter som har meddelats med stöd av den lagen.
Lag (2023:824)
.
9 §
Finansinspektionen får, när inspektionen anser att det är  nödvändigt, genomföra en undersökning hos ett finansiellt  institut.
En sådan undersökning får omfatta endast verksamhet som är  registreringspliktig.
Lag (2023:824)
.
10 §
Om ett finansiellt institut bedriver registreringspliktig  verksamhet utan att vara registrerat, ska Finansinspektionen  förelägga institutet att komma in med en ansökan. Om  föreläggandet inte följs eller om registrering vägras, ska  inspektionen förelägga institutet att upphöra med  verksamheten.
Finansinspektionen får även besluta att ett institut som  bedriver eller har bedrivit verksamhet utan att vara  registrerat ska betala en sanktionsavgift.
Om det är osäkert om verksamheten ska registreras, får  Finansinspektionen förelägga den som bedriver verksamheten att  lämna de upplysningar om verksamheten som behövs.
Lag (2023:824)
.
11 §
Om en anmälan enligt 2 b § avser ett förhållande som har  betydelse för bedömningen av kravet i 3 §, ska  Finansinspektionen pröva om kravet fortfarande är uppfyllt. En  sådan prövning får även göras när det i övrigt finns behov av  det.
Om kravet i 3 § inte är uppfyllt får inspektionen, om  verksamheten bedrivs av en fysisk person, förelägga denne att  upphöra med verksamheten.
Om verksamheten bedrivs av en juridisk person får inspektionen  förelägga denne att göra rättelse. Om föreläggandet inte  följs, får inspektionen förelägga den juridiska personen att  upphöra med verksamheten.
Om någon som har ett kvalificerat innehav inte uppfyller  kravet i 3 §, får inspektionen förelägga denne att avyttra så  stor del av aktierna eller andelarna att innehavet därefter  inte är kvalificerat eller, om innehavaren är en juridisk  person, att byta ut den i dess ledning diskvalificerade  personen.
Lag (2025:251)
.
12 §
Ett finansiellt institut ska lämna Finansinspektionen de  upplysningar om verksamheten som inspektionen begär för  tillsynen enligt lagen (2017:630) om åtgärder mot penningtvätt  och finansiering av terrorism.
Om institutet inte följer Finansinspektionens begäran enligt  första stycket, får inspektionen förelägga institutet att  lämna de begärda upplysningarna. Om föreläggandet inte följs,  får inspektionen förelägga institutet att upphöra med  verksamheten.
Om institutet har fått ett föreläggande enligt andra stycket,  får Finansinspektionen besluta att institutet ska betala en  sanktionsavgift.
Lag (2023:824)
.
13 §
Vid en överträdelse av lagen (2017:630) om åtgärder mot  penningtvätt och finansiering av terrorism eller föreskrifter  som har meddelats med stöd av den lagen får Finansinspektionen  förelägga det finansiella institutet att göra rättelse och,  vid överträdelser som inte är ringa, besluta om  sanktionsavgift.
Vid allvarliga, upprepade eller systematiska överträdelser får  inspektionen förelägga institutet att upphöra med  verksamheten.
Lag (2023:824)
.
14 §
Om det finansiella institutet är en juridisk person får  Finansinspektionen vid en överträdelse av lagen (2017:630) om  åtgärder mot penningtvätt och finansiering av terrorism eller  föreskrifter som har meddelats med stöd av den lagen även  ingripa mot en person som ingår i institutets styrelse eller  är dess verkställande direktör eller på motsvarande sätt  företräder institutet, eller är ersättare för någon av dem.
Ingripande sker genom
1. beslut att personen i fråga under en viss tid, lägst tre år  och högst tio år, inte får vara styrelseledamot eller  verkställande direktör i ett finansiellt institut eller på  motsvarande sätt företräda ett sådant institut, eller vara  ersättare för någon av dem, eller
2. beslut om sanktionsavgift.
Lag (2023:824)
.
15 §
Sanktionsavgift får beslutas för en fysisk person endast  om överträdelsen är allvarlig, upprepad eller systematisk och  personen i fråga uppsåtligen eller av grov oaktsamhet har  orsakat överträdelsen.
Lag (2023:824)
.
16 §
Vid valet av ingripande enligt 10-14 §§ ska  Finansinspektionen ta hänsyn till hur allvarlig överträdelsen  är och hur länge den har pågått. Särskild hänsyn ska tas till  skador som har uppstått och graden av ansvar.
I försvårande riktning ska det beaktas om institutet tidigare  har begått en överträdelse eller om den fysiska personen i  institutets ledning tidigare orsakat en sådan överträdelse.
I förmildrande riktning ska det beaktas om
1. institutet eller den fysiska personen i institutets ledning  i väsentlig utsträckning genom ett aktivt samarbete har  underlättat Finansinspektionens utredning, och
2. institutet snabbt upphört med överträdelsen eller den  fysiska personen i institutets ledning snabbt verkat för att  överträdelsen ska upphöra, sedan den anmälts till eller  påtalats av inspektionen.
Lag (2023:824)
.
17 §
Sanktionsavgiften för en juridisk person ska uppgå till  lägst 5 000 kronor och som högst fastställas till det högsta  av
1. tio procent av institutets omsättning eller, i  förekommande fall, motsvarande omsättning på koncernnivå,  närmast föregående räkenskapsår,
2. två gånger den vinst som institutet gjort till följd av  regelöverträdelsen, om beloppet går att fastställa, eller
3. ett belopp i kronor motsvarande fem miljoner euro.
Om överträdelsen har skett under institutets första  verksamhetsår eller om uppgifter om omsättningen annars  saknas eller är bristfälliga, får omsättningen uppskattas.
Avgiften tillfaller staten.
Lag (2023:824)
.
18 §
Sanktionsavgiften för en fysisk person ska som högst  fastställas till det högsta av
1. två gånger den vinst som den fysiska personen gjort till  följd av regelöverträdelsen, om beloppet går att fastställa,  eller
2. ett belopp som per den 25 juni 2015 i kronor motsvarade  fem miljoner euro.
Avgiften tillfaller staten.
Lag (2023:824)
.
19 §
När sanktionsavgiftens storlek fastställs, ska särskild  hänsyn tas till sådana omständigheter som anges i 16 § samt  till den juridiska eller fysiska personens finansiella  ställning och, om det går att fastställa, den vinst som gjorts  till följd av regelöverträdelsen.
Lag (2023:824)
.
20 §
Vid beslut om sanktionsavgift för en fysisk person ska  Finansinspektionen tillämpa bestämmelserna om  sanktionsföreläggande i 15 kap. 9 a-9 d §§ lagen (2004:297) om  bank- och finansieringsrörelse.
Lag (2023:824)
.
21 §
Vid beslut om sanktionsavgift ska 15 kap. 11-14 §§ lagen  om bank- och finansieringsrörelse tillämpas i fråga om  verkställighet av beslut om sanktionsavgift.
Lag (2023:824)
.
22 §
Förelägganden enligt 10-13 §§ får förenas med vite.
Finansinspektionen får bestämma att ett beslut om föreläggande  ska gälla omedelbart.
Lag (2023:824)
.
23 §
En sanktionsavgift får inte beslutas om överträdelsen  omfattas av ett föreläggande som har förenats med vite och en  ansökan om utdömande av vitet har gjorts.
Lag (2023:824)
.
Överklagande
24 §
Finansinspektionens beslut enligt 2 § tredje stycket  första meningen och 10 § tredje stycket samt beslut om  sanktionsföreläggande får inte överklagas.
Inspektionens beslut i övrigt enligt denna lag får överklagas  till allmän förvaltningsdomstol. Prövningstillstånd krävs vid  överklagande till kammarrätten.
Lag (2023:824)
.
Avgifter
25 §
Finansiella institut ska med årliga avgifter bekosta  Finansinspektionens verksamhet enligt denna lag.
Finansinspektionen får ta ut avgifter för prövning av  ansökningar och anmälningar enligt denna lag.
Lag (2023:824)
.
Bemyndigande
26 §
Regeringen får meddela föreskrifter om sådana avgifter  som avses i 25 §.
Lag (2023:824)
.
Övergångsbestämmelser
2004:319
1. Denna lag träder i kraft den 1 juli 2004.
2. En juridisk person som ägnar sig åt valutaväxling i väsentlig omfattning eller betalningsöverföring vid tidpunkten för lagens ikraftträdande skall senast den 1 januari 2005 till Finansinspektionen anmäla namnen på de personer på vilka det ställs särskilda krav enligt 3 § första stycket. Om anmälan inte görs, skall inspektionen förelägga institutet att upphöra med verksamheten.
3. Finansinspektionen skall med anledning av en anmälan enligt punkten 2 kontrollera att villkoret i 3 § första stycket är uppfyllt. Inspektionen skall även kontrollera att samma villkor är uppfyllt för fysiska personer som är införda i registret enligt 2 § andra stycket. Om en sådan fysisk person inte uppfyller kravet får inspektionen förelägga denne att upphöra med verksamheten. Om kravet inte är uppfyllt för en sådan juridisk person som avses i punkten 2, får inspektionen förelägga denne att göra rättelse. Om rättelse inte görs får inspektionen förelägga den juridiska personen att upphöra med verksamheten. När ett föreläggande om att upphöra med verksamheten har vunnit laga kraft skall inspektionen enligt 2 § tredje stycket avföra den fysiska respektive juridiska personen ur registret. Om det är en innehavare som avses i 3 §
andra stycket som inte uppfyller kravet, får inspektionen förelägga denne att avyttra så stor del av aktierna eller andelarna att innehavet därefter inte är kvalificerat eller, om innehavaren är en juridisk person, att byta ut den i dess ledning diskvalificerade personen.
2017:639
1. Denna lag träder i kraft den 1 augusti 2017.
2. Bestämmelserna i 2 § tillämpas inte på fysiska och  juridiska personer som förts in i Finansinspektionens  register före ikraftträdandet.
3. Äldre bestämmelser gäller för överträdelser som inträffat  före ikraftträdandet.
2023:824
1. Denna lag träder i kraft den 1 januari 2024.
2. Äldre föreskrifter gäller fortfarande i fråga om  överträdelser som har skett före ikraftträdandet.
3. Den som vid ikraftträdandet redan bedriver verksamhet som  inte tidigare omfattades av krav på registrering får fortsätta  med verksamheten till och med den 31 mars 2024. Om en ansökan  om registrering har getts in till Finansinspektionen före den 
1 april 2024 får det finansiella institutet dock fortsätta med  verksamheten till dess att ansökan prövats slutligt.
2025:251
1. Denna lag träder i kraft den 1 juli 2025.
2. Den som före ikraftträdandet hos Finansinspektionen var  registrerad för valutaväxling får fortsätta verksamheten till  och med den 31 december 2025. Om en ansökan om tillstånd att  bedriva verksamhet som betalningsinstitut, institut för  elektroniska pengar eller kreditinstitut har getts in till  Finansinspektionen före den 1 januari 2026, får den  registrerade verksamheten dock fortsätta till dess att ansökan  har prövats slutligt.
3. Äldre bestämmelser gäller fortfarande för den som bedriver  verksamhet med stöd av punkt 2.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.