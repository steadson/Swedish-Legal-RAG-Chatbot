Title: Mervärdesskatteförordning (2023:328)
SFS Number: Svensk författningssamling 2023:328
URL: https://www.riksdagen.se/sv/dokument-och-lagar/dokument/svensk-forfattningssamling/mervardesskatteforordning-2023328_sfs-2023-328/
Source Link: http://rkrattsbaser.gov.se/sfst?bet=2023:328
Amendment Register Link: http://rkrattsbaser.gov.se/sfsr?bet=2023:328
Ministry/Authority: Finansdepartementet
Issued: 2023-05-25
Metadata: {"Utfärdad": "2023-05-25", "Ändrad": "t.o.m. SFS 2024:1079"}

==================================================

Mervärdesskatteförordning (2023:328)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:328
Departement/myndighet
:   
Finansdepartementet
Utfärdad
:   
2023-05-25
Ändrad
:   
t.o.m. SFS 2024:1079
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning gäller vid tillämpning av  mervärdesskattelagen (2023:200).
Förordningen innehåller, förutom inledande bestämmelser,  bestämmelser om
- formulär (5 § ),
- import i vissa fall (6 och 7 §§ ),
- intyg i vissa fall vid transaktioner till andra EU-länder  eller till en plats utanför EU (8-13 §§ ),
- intyg vid leverans av motorfordon till utländska  beskickningar m.fl. (14 § ),
- varor i vissa lager (15 och 16 §§ ),
- frivillig beskattning (17 § ),
- återbetalning till beskattningsbara personer etablerade i  andra EU-länder (18-26 §§ ),
- återbetalning till beskattningsbara personer som inte är  etablerade inom EU (27-29 §§ ),
- återbetalningsansökningar riktade till andra EU-länder (30  och 31 §§ ),
- särskild ordning för beskattningsbara personer med liten  årsomsättning (31 a-31 b §§ ),
- handel med investeringsguld (32 § ),
- särskilda ordningar för distansförsäljning av varor och  vissa tillhandahållanden av tjänster (33-41 §§ ), och
- verkställighetsföreskrifter (42-44 §§ ).  Förordning (2024:1079).
2 §
Denna förordning är meddelad med stöd av
- 8 kap. 11 § regeringsformen i fråga om 5 § första och andra  styckena, 18 § andra stycket, 27, 30, 31 b, 36 och 42-44 §§,
- 8 kap. 7 § regeringsformen i fråga om övriga bestämmelser.
Förordning (2024:1079).
3 §
I denna förordning avses med
- förordningen om administrativt samarbete: rådets förordning 
(EU) nr 904/2010 av den 7 oktober 2010 om administrativt  samarbete och kampen mot mervärdesskattebedrägeri,
- kommissionens genomförandeförordning nr 79/2012:  kommissionens genomförandeförordning (EU) nr 79/2012 av den 31  januari 2012 om fastställande av tillämpningsföreskrifter för  vissa bestämmelser i rådets förordning (EU) nr 904/2010  angående administrativt samarbete och bedrägeribekämpning i  fråga om mervärdesskatt,
- mervärdesskattedirektivet: rådets direktiv 2006/112/EG av  den 28 november 2006 om ett gemensamt system för  mervärdesskatt, i lydelsen enligt rådets direktiv (EU) 
2022/890.
4 §
Termer och uttryck som används i denna förordning har i  övrigt samma innebörd som i mervärdesskattelagen (2023:200).
Formulär
5 §
Skatteverket fastställer formulär som behövs för  tillämpningen av mervärdesskattelagen (2023:200).
Tullverket ska dock fastställa formulär för en sådan  sammanställning som avses i 23 kap. 3 § mervärdesskattelagen.  Tullverket ska också fastställa hur det underlag som avses i 
23 kap. 5 § andra stycket i den lagen ska göras tillgängligt  på elektronisk väg.
Fastställda formulär ska tillhandahållas kostnadsfritt.
Import i vissa fall
6 §
Vid tillämpning av 10 kap. 55 § mervärdesskattelagen 
(2023:200) ska Tullverket lämna uppgift om importen till  Skatteverket. Om importen inte följs av en leverans av varan  till ett annat EU-land, ska Skatteverket underrätta  Tullverket.
7 §
Den som är skyldig att betala mervärdesskatt till staten  för import av en vara ska på uppmaning av Tullverket lämna en  skriftlig försäkran om ändamålet med införseln.
Intyg i vissa fall vid transaktioner till andra EU-länder  eller till en plats utanför EU
Leverans av nya transportmedel
8 §
En beskattningsbar person vars leverans av nya  transportmedel undantas från skatteplikt enligt 10 kap. 42 och 
45 §§ mervärdesskattelagen (2023:200) ska till Skatteverket ge  in en kopia av den faktura som utfärdats för leveransen.
Transaktioner till beskickningar, konsulat, EU-organ och andra  internationella organisationer samt till vissa väpnade styrkor
9 §
Vid sådana leveranser av varor eller tillhandahållanden av  tjänster som undantas från skatteplikt enligt 10 kap. 84, 88, 
89, 90, 92, 93 eller 94 § mervärdesskattelagen (2023:200), ska  säljaren styrka skattefriheten genom att i sina räkenskaper ha  ett intyg från förvärvaren motsvarande det som avses i 13 §  förordningen (2024:609) om förfarandet vid återbetalning av  mervärdesskatt och punktskatter i vissa fall och om intyg vid  skattefrihet.
Intyget ska vara utfärdat av behörig myndighet i det EU-land  där förvärvaren är stationerad. Förordning (2024:610).
9 a §
Bestämmelser om det intyg som avses i 10 kap. 93 a §  mervärdesskattelagen (2023:200) och undantag från kravet på  att sådant intyg ska uppvisas finns i 18-21 §§ förordningen 
(2024:609) om förfarandet vid återbetalning av mervärdesskatt  och punktskatter i vissa fall och om intyg vid skattefrihet.
Förordning (2024:610).
10 §
Vid sådan leverans av varor som undantas från skatteplikt  enligt 10 kap. 84, 88, 92, 93 eller 94 § mervärdesskattelagen 
(2023:200) och där varutransporten ombesörjs av förvärvaren,  ska säljaren i sina räkenskaper ha ett intyg som förvärvaren  utfärdat och som visar att denne i nära anslutning till  leveransen har för avsikt att föra varorna från Sverige till  ett annat EU-land.
Varor som ska medföras i resandes personliga bagage
11 §
Om varor ska medföras av förvärvaren i dennes personliga  bagage ska säljaren vid tillämpning av undantaget från  skatteplikt i 10 kap. 65 § första stycket mervärdesskattelagen 
(2023:200) i sina räkenskaper ha
1. ett intyg som visar att förvärvaren har medfört varorna  till en plats utanför EU och som är utfärdat av en  intygsgivare som är godkänd av Skatteverket, eller
2. en faktura eller en motsvarande handling påstämplad av det  tullkontor där varan lämnade EU för att medföras till en plats  utanför EU.
12 §
Vid försäljning i transithallar på flygplatser, eller om  det annars finns särskilda skäl, kan säljaren anses ha  fullgjort sin skyldighet enligt 11 § även utan de handlingar  som anges där.
13 §
Om en vara har förvärvats i ett annat EU-land av en  fysisk person som är bosatt eller stadigvarande vistas på en  plats utanför EU och förvärvaren vid utresa från Sverige för  med sig varan till en plats utanför EU, ska tullkontoret där  varan lämnar Sverige på förvärvarens begäran intyga utförseln  genom en stämpel på den faktura eller motsvarande handling som  ligger till grund för varuleveransen.
Intyg vid leverans av motorfordon till utländska beskickningar  m.fl.
14 §
Det intyg som avses i 10 kap. 78 § andra stycket  mervärdesskattelagen (2023:200) ska vara utfärdat av  Utrikesdepartementet.
Leverantören ska ge in en kopia av intyget och en kopia av  fakturan till Skatteverket.
Varor i vissa lager
15 §
I fråga om beskattning enligt 11 kap. 6 §  mervärdesskattelagen (2023:200) är Skatteverket  beskattningsmyndighet om inte annat följer av andra stycket.
I fråga om varor i en anläggning för tillfällig lagring, ett  tullager eller en frizon är Tullverket beskattningsmyndighet i  de fall varorna inte levereras enligt 11 kap. 4 § 3  mervärdesskattelagen och det följer av 2 kap. 1 och 2 §§  tullagen (2016:253) att mervärdesskatt ska tas ut i enlighet  med tullagen.
16 §
Om varor ska levereras på sådant sätt som avses i 11 kap. 
4 § 3 mervärdesskattelagen (2023:200), ska den som lagt upp  varorna i anläggningen för tillfällig lagring, tullagret eller  frizonen lämna uppgift om detta till Tullverket snarast och  senast när varorna upphör att vara placerade på ett sådant  sätt.
Om en sådan uppgift har lämnats ska Tullverket underrätta  Skatteverket om det.
Frivillig beskattning
17 §
Det intyg som avses i 12 kap. 10 § mervärdesskattelagen 
(2023:200) ska vara utfärdat av Utrikesdepartementet.
Återbetalning till beskattningsbara personer etablerade i  andra EU-länder
18 §
I 19-25 §§ finns föreskrifter om sådana ansökningar om  återbetalning av ingående skatt till beskattningsbara personer  etablerade i andra EU-länder som avses i 14 kap. 12 § första  stycket mervärdesskattelagen (2023:200).
Skatteverket får meddela föreskrifter om verkställigheten av  bestämmelserna i 23 och 24 §§.
Vilka språk som får användas i ansökan och vid kommunikation
19 §
En ansökan om återbetalning ska vara skriven på svenska  eller engelska.
Detsamma gäller den kommunikation som sker med anledning av  att Skatteverket begär ytterligare uppgifter enligt 14 kap. 18  eller 19 § mervärdesskattelagen (2023:200).
Ansökans innehåll
20 §
En ansökan ska innehålla följande uppgifter:
1. sökandens namn och fullständiga adress,
2. en adress för kontakt på elektronisk väg,
3. en beskrivning av sökandens affärsverksamhet för vilken  varorna och tjänsterna förvärvats,
4. uppgift om vilken återbetalningsperiod ansökan avser,
5. sökandens registreringsnummer för mervärdesskatt eller  skatteregistreringsnummer, och
6. uppgifter om bankkonto för återbetalning, inbegripet IBAN-  och BIC-koder.
Ansökan ska också innehålla en förklaring från sökanden om att  denne under återbetalningsperioden inte har levererat några  andra varor eller tillhandahållit några andra tjänster inom  landet än sådana som anges i 14 kap. 4-6 §§  mervärdesskattelagen (2023:200).
21 §
Den beskrivning av sökandens affärsverksamhet som avses i 
20 § 3 ska anges med hjälp av de harmoniserade koder som  fastställts i enlighet med artikel 48.3 andra stycket i  förordningen om administrativt samarbete.
22 §
En ansökan ska för varje faktura eller importdokument  innehålla följande uppgifter:
1. varu- eller tjänsteleverantörens namn och fullständiga  adress,
2. varu- eller tjänsteleverantörens registreringsnummer för  mervärdesskatt,
3. prefixet för Sverige enligt artikel 215 i  mervärdesskattedirektivet,
4. fakturans eller importdokumentets datum och nummer,
5. beskattningsunderlaget och mervärdesskattebeloppet,
6. den ingående skatt för vilken det finns rätt till  återbetalning enligt 14 kap. 7-9 §§ mervärdesskattelagen 
(2023:200) uttryckt i svenska kronor,
7. den avdragsgilla andelen, uttryckt i procent, som beräknats  i enlighet med tillämpning av artikel 173 i  mervärdesskattedirektivet i det EU-land där sökanden är  etablerad, om sökanden utför transaktioner som medför  respektive inte medför rätt till avdrag av ingående skatt, och
8. de förvärvade varornas och tjänsternas art, beskrivna med  koderna i 23 §.
Första stycket 2 och 3 gäller inte i fråga om import.
23 §
I ansökan ska de förvärvade varornas och tjänsternas art,  för varje faktura eller importdokument, beskrivas med följande  koder:
För		                        används kod
bränsle,		                1
hyra av transportmedel,		        2
utgifter med anknytning till  transportmedel (bortsett från de  varor och tjänster som hänförs till
kod 1 eller 2),	                        3
vägtullar och vägavgifter,		4 utgifter för resor, såsom  passageraravgift för taxi och
kollektivtrafik,                        5
logi,	                        	6
mat, dryck och restaurangtjänster,	7 inträdesavgifter till mässor och
utställningar,	                        8
utgifter för lyxartiklar, underhållning
och representation,                     9
övrigt		                        10
Om sökanden använder kod 10 ska de levererade varornas och  tillhandahållna tjänsternas art anges.
24 §
Sökanden ska lämna ytterligare uppgifter för att beskriva  varornas eller tjänsternas art när uppgifterna behövs på grund  av
1. begränsningar av avdragsrätten enligt följande bestämmelser  i mervärdesskattelagen (2023:200):
- 13 kap. 18 och 19 §§ om försäljning från fartyg på vissa  linjer,
- 13 kap. 20-23 §§ om personbilar och motorcyklar,
- 13 kap. 24 och 25 §§ om representation och liknande ändamål,
- 13 kap. 26 och 27 §§ om stadigvarande bostad,
- 19 kap. 8 § om tillhandahållande av resetjänster, eller
2. vad som föreskrivs i lagen (2000:142) om avtal med Danmark  om mervärdesskatt för den fasta vägförbindelsen över Öresund.
25 §
Sökanden ska lämna de uppgifter som avses i 24 § genom  att använda följande av de koder som anges i bilaga III till  kommissionens genomförandeförordning nr 79/2012:
För		                        används kod
hyra av transportmedel med en vikt av  mer än 3 500 kilogram, bortsett från  transportmedel för betalande
passagerare,                            2.1
hyra av transportmedel med en vikt av  högst 3 500 kilogram, bortsett från  transportmedel för betalande
passagerare,                            2.2
hyra av transportmedel för betalande
passagerare,	                        2.3
förvärv av transportmedel med en vikt  av mer än 3 500 kilogram, bortsett  från transportmedel för betalande
passagerare,	                        3.1.1
förvärv av transportmedel med en vikt  av högst 3 500 kilogram, bortsett från  transportmedel för betalande
passagerare,                            3.2.1
förvärv av transportmedel för
betalande passagerare,	                3.3.1
vägtullar för Öresundsbron,		4.5
utgifter för mottagningar och
representation,		                9.3
arbete på fastighet,		        10.4.1
arbete på fastighet som används som
bostad,		                        10.4.2
förvärv eller hyra av fastighet som  används som bostad eller för
rekreations- eller fritidsändamål,      10.5.2
varor och tjänster som förvärvas av  en researrangör och kommer
resenären direkt till godo	        10.13
När originalhandlingar ska återsändas
26 §
Skatteverket ska senast i samband med att sökanden  meddelas beslut om återbetalning återsända en originalhandling  som tagits emot i enlighet med 14 kap. 19 §  mervärdesskattelagen (2023:200) till den som gett in  handlingen till Skatteverket. Detsamma gäller om en ansökan  anses ha avslagits enligt 14 kap. 23 § samma lag.
Återbetalning till beskattningsbara personer som inte är  etablerade inom EU
Verkställighetsföreskrifter
27 §
Skatteverket får meddela de närmare föreskrifter som  avses i 14 kap. 41 § andra stycket mervärdesskattelagen 
(2023:200) om ansökans innehåll, vilka språk som får användas  i en ansökan och om vilka handlingar som ska bifogas en  ansökan om återbetalning.
Handlingar som ska bifogas en ansökan
28 §
Till en ansökan ska följande handlingar ges in:
1. Ett av en behörig myndighet utfärdat intyg som visar att  sökanden kan anses som en beskattningsbar person.
2. Om den ingående skatten avser ett förvärv: fakturan i  original. Om en faktura hänvisar till underliggande fakturor  ska även dessa bifogas.
3. Om den ingående skatten avser en sådan leverans av varor  eller ett sådant tillhandahållande av tjänster i Sverige som  avses i 14 kap. 35 § mervärdesskattelagen (2023:200) för vilka  förvärvaren är skyldig att betala mervärdesskatten: fakturan  avseende sökandens efterföljande leverans av varor eller  tillhandahållande av tjänster i Sverige. Om en faktura  hänvisar till underliggande fakturor ska även dessa bifogas.
4. Om den ingående skatten avser en import av varor: ett  importdokument utfärdat av Tullverket.
5. Andra handlingar som behövs för att Skatteverket ska kunna  bedöma sökandens rätt till återbetalning.
När originalhandlingar ska återsändas
29 §
Skatteverket ska senast i samband med att beslut om  återbetalning meddelas den sökande återsända en  originalhandling som tagits emot i enlighet med 28 § till den  som gett in handlingen till Skatteverket.
Återbetalningsansökningar riktade till andra EU-länder
Verkställighetsföreskrifter
30 §
Skatteverket får meddela föreskrifter om verkställigheten  av bestämmelserna om hur en ansökan om återbetalning ska göras  enligt 14 kap. 55 § första stycket mervärdesskattelagen 
(2023:200).
Kreditering på skattekonto
31 §
En överföring av återbetalning av mervärdesskatt enligt  artikel 48.1 andra stycket i förordningen om administrativt  samarbete ska krediteras ett sådant skattekonto som avses i 
61 kap. 1 § skatteförfarandelagen (2011:1244).
Särskild ordning för beskattningsbara personer med liten  årsomsättning
31 a §
De identifikationsuppgifter som en förhandsanmälan ska  innehålla enligt 18 kap. 25 § första stycket 1  mervärdesskattelagen (2023:200) är den beskattningsbara  personens
1. namn,
2. verksamhet,
3. rättsliga form, och
4. adress. Förordning (2024:1079).
31 b §
Skatteverket får meddela föreskrifter om utformningen  av identifieringsnummer enligt 18 kap. 27 §  mervärdesskattelagen (2023:200). Förordning (2024:1079).
Handel med investeringsguld
32 §
Skatteverket ska senast den 1 juni varje år underrätta  Finansdepartementet om vilka guldmynt som uppfyller de  kriterier som anges i 21 kap. 2 § 2 mervärdesskattelagen 
(2023:200) och som är föremål för handel i Sverige.
Särskilda ordningar för distansförsäljning av varor och vissa  tillhandahållanden av tjänster
Ansökan om identifieringsbeslut för tredjelandsordningen
33 §
En ansökan om sådant identifieringsbeslut för  tredjelandsordningen som avses i 22 kap. 11 §  mervärdesskattelagen (2023:200) ska innehålla följande  uppgifter:
1. namn,
2. postadress,
3. elektroniska adresser (inbegripet webbplatser), och
4. nationellt skattenummer,
5. en försäkran om att sökanden inte har sätet för sin  ekonomiska verksamhet eller ett fast etableringsställe i  Sverige eller i ett annat EU-land, och
6. uppgift om när den beskattningsbara verksamheten är  planerad att inledas.
Ansökan om identifieringsbeslut för importordningen
34 §
En ansökan om sådant identifieringsbeslut för  importordningen som avses i 22 kap. 15 § mervärdesskattelagen 
(2023:200) ska, om ansökan görs av en beskattningsbar person  som inte företräds av en representant, innehålla följande  uppgifter:
1. namn,
2. postadress,
3. elektroniska adresser (inbegripet webbplatser), och
4. registreringsnummer för mervärdesskatt eller nationellt  skattenummer.
Ansökan ska också innehålla uppgift om när den  beskattningsbara verksamheten inom ramen för importordningen  är planerad att inledas.
35 §
En representants ansökan om ett identifieringsbeslut  enligt 22 kap. 15 § 1 b mervärdesskattelagen (2023:200) ska  innehålla följande uppgifter om representanten:
1. namn,
2. postadress,
3. elektronisk adress, och
4. registreringsnummer för mervärdesskatt.
Ansökan ska också innehålla de uppgifter som avses i 34 § för  varje beskattningsbar person som representanten företräder och  det särskilda identifieringsnummer som representanten har  tilldelats.
Identifieringsnummer
36 §
Skatteverket får meddela föreskrifter om utformningen av  identifieringsnummer enligt 22 kap. 23 § mervärdesskattelagen 
(2023:200).
37 §
Den som omfattas av ett identifieringsbeslut enligt 
22 kap. mervärdesskattelagen (2023:200) och som inte redan har  ett registreringsnummer för mervärdesskatt här i landet ska på  elektronisk väg få underrättelse från Skatteverket om sitt  identifieringsnummer enligt 22 kap. 23 § i den lagen.
Vid ett identifieringsbeslut enligt 22 kap. 15 § 1 b  mervärdesskattelagen ska Skatteverket på elektronisk väg  underrätta representanten om
1. det särskilda identifieringsnummer som tilldelats  representanten, och
2. det separata identifieringsnummer som tilldelats  representanten för varje beskattningsbar person som  representanten företräder enligt 22 kap. 25 § andra stycket i  den lagen.
Valutaomräkning till euro
38 §
Om ett belopp ska redovisas i en särskild  mervärdesskattedeklaration enligt 22 kap. mervärdesskattelagen 
(2023:200) och varorna har levererats eller tjänsterna har  tillhandahållits i en annan valuta än euro, ska beloppet  räknas om till euro. Omräkningen ska göras enligt den  växelkurs som offentliggjorts av Europeiska centralbanken för  den sista dagen i redovisningsperioden eller, om någon kurs  inte har offentliggjorts för den dagen, enligt den växelkurs  som offentliggörs närmast därefter.
Redovisning av inbetald skatt från konto för skattebetalningar
39 §
Den som för det konto för skattebetalningar som avses i 
22 kap. 44 § andra stycket mervärdesskattelagen (2023:200) ska  redovisa inbetald skatt till Skatteverket.
Informationsutbyte mellan EU-länder
40 §
Bestämmelser om förfarandet för utbyte av information och  överföring av pengar mellan EU-ländernas behöriga myndigheter  när det gäller sådan mervärdesskatt som omfattas av  bestämmelserna i 22 kap. mervärdesskattelagen (2023:200) eller  av motsvarande bestämmelser i ett annat EU-land finns i rådets  förordning om administrativt samarbete.
Förvaring och gallring
41 §
För deklarationer och övriga uppgifter som har lämnats  till Skatteverket enligt 22 kap. mervärdesskattelagen 
(2023:200) eller enligt motsvarande bestämmelser i ett annat  EU-land tillämpas bestämmelserna om förvaring och gallring i 
20 kap. 1 §, 2 § första stycket och 3 §  skatteförfarandeförordningen (2011:1261). Detsamma gäller för  uppgifter i handlingar som har upprättats eller tagits om hand  för granskning av Skatteverket enligt 22 kap.  mervärdesskattelagen eller enligt motsvarande bestämmelser i  ett annat EU-land.
Verkställighetsföreskrifter
42 §
Skatteverket får meddela föreskrifter om verkställigheten  av bestämmelserna i mervärdesskattelagen (2023:200) som rör
1. mervärdesskattegrupper i 4 kap. 7-14 §§,
2. anmälningsskyldighet vid frivillig beskattning för  fastighetsupplåtelser i 12 kap. 20 och 21 §§,
3. förenklad faktura i 17 kap. 26 § 1 och 2,
4. faktura som utfärdas och tas emot i ett elektroniskt  format,
5. särskild ordning för beskattningsbara personer med liten  årsomsättning i 18 kap. 24, 29, 31, 34 och 37 §§,
6. investeringsguld i 21 kap. 5-9 §§,
7. särskilda ordningar för distansförsäljning av varor och  vissa tillhandahållanden av tjänster i 22 kap., och
8. verksamhet i exportbutik enligt lagen (1999:445) om  exportbutiker. Förordning (2024:1079).
43 §
Skatteverket får, efter att ha gett Tullverket tillfälle  att yttra sig, meddela föreskrifter om verkställigheten av  bestämmelserna i mervärdesskattelagen (2023:200) som rör
1. varor i vissa lager i 11 kap., och
2. import av varor.
44 §
Skatteverket får meddela föreskrifter om verkställigheten  av bestämmelserna i 33-41 §§.
Övergångsbestämmelser
2023:328
1. Denna förordning träder i kraft den 1 juli 2023.
2. Genom förordningen upphävs
a) mervärdesskatteförordningen (1994:223), och
b) förordningen (2011:1262) om särskilda ordningar för  mervärdesskatt för distansförsäljning av varor och för  tjänster.
3. De upphävda förordningarna gäller fortfarande för  förhållanden som hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.