Title: Förordning (1982:993)
med provisoriska bestämmelser om undervisning och betygssättning
i
orienteringsämnen på grundskolans högstadium m. m.
SFS Number: Svensk författningssamling 1982:993
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1982993med-provisoriska_sfs-1982-993/
Source Link: http://rkrattsbaser.gov.se/sfst?bet=1982:993
Amendment Register Link: http://rkrattsbaser.gov.se/sfsr?bet=1982:993
Ministry/Authority: Utbildningsdepartementet
Issued: 1982-11-25
Metadata: {"Utfärdad": "1982-11-25", "Ändrad": "t.o.m. SFS 1986:165"}

==================================================

Förordning (1982:993)
med provisoriska bestämmelser om undervisning och betygssättning
i
orienteringsämnen på grundskolans högstadium m. m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:993
Departement/myndighet
:   
Utbildningsdepartementet
Utfärdad
:   
1982-11-25
Ändrad
:   
t.o.m. SFS 1986:165
Tidsbestämd
: 
1987-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Enligt föreskrifter i denna förordning får undervisning i oriente ringsämnen på grundskolans högstadium övergångsvis anordnas på annat sätt än som följer av 1980 års läroplan för grundskolan (Lgr 80) och betyg i orienteringsämnen ges i annan ordning än som förskrivs i 6 kap. 9 § andra stycket skolförordningen (1971:235).
2 §
Undervisningen i samhällsorienterande ämnen respektive naturorien terande ämnen får för en arbetsenhet eller klass bedrivas i varje särskilt orienteringsämne i stället för som sådan ämnesövergripande undervisning som följer av Lgr 80.
3 §
Anordnas undervisning i enskilda orienteringsämnen ges betyg i varje sådant ämne i stället för ett sammanfattande betyg för ämnesgruppen.
4 §
Rektor eller efter rektors bemyndigande arbetsenhetskonferensen beslutar om undervisning skall anordnas i de enskilda orienteringsämnena och betyg därmed ges i varje sådant ämne.
5 §
När undervisning anordnas i enskilda orienteringsämnen, skall den enligt Lgr 80 för ämnesgruppen tillgängliga timtiden -- i de fall timtid inte finns angiven för ett enskilt ämne -- fördelas på de i gruppen ingående ämnena efter i huvudsak samma proportioner som gällde enligt 1969 års läroplan för grundskolan.
6 §
Meddelas undervisning i de enskilda ämnena i en ämnesgrupp, skall berörda lärare vid varje läsårs början gemensamt planera undervisningen och därvid beakta att samtliga huvudmoment i kursplanen för ämnesgruppen genomgås.
7 §
Vid intagning i gymnasieskolan skall ett sammanfattande betyg i samhällsorienterande ämnen respektive naturorienterande ämnen vid bestämmande av betygsmedelvärdet räknas som om det har getts i vart och ett av ämnena i ämnesgruppen.
Har en elev varit befriad från undervisning i religionskunskap eller inte studerat huvudmoment med inriktning på teknik skall dessa ämnen inte medtas vid beräkning av sammanfattningsbetygets värde. Förordning
(1984:582).
8 §
Skolöverstyrelsen skall utfärda de närmare föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.