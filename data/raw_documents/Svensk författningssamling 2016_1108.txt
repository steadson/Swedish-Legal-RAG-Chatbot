Title: Lag (2016:1108) om ersättning till riksdagens ledamöter
SFS Number: Svensk författningssamling 2016:1108
URL: https://www.riksdagen.se/sv/dokument-och-lagar/dokument/svensk-forfattningssamling/lag-20161108-om-ersattning-till-riksdagens_sfs-2016-1108/
Source Link: http://rkrattsbaser.gov.se/sfst?bet=2016:1108
Amendment Register Link: http://rkrattsbaser.gov.se/sfsr?bet=2016:1108
Ministry/Authority: Justitiedepartementet L6
Issued: 2016-11-24
Metadata: {"Utfärdad": "2016-11-24", "Ändrad": "t.o.m. SFS 2024:557"}

==================================================

Lag (2016:1108) om ersättning till riksdagens ledamöter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1108
Departement/myndighet
:   
Justitiedepartementet L6
Utfärdad
:   
2016-11-24
Ändrad
:   
t.o.m. SFS 2024:557
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Kapitlet har upphävts genom lag (2022:346).
3 kap. Arvode
4 kap. Resekostnadsersättning
5 kap. Traktamente
6 kap. Övernattningsbostad och logiersättning
7 kap. Arbetsrum samt teknisk och elektronisk utrustning
8 kap. Barnverksamhet
9 kap. Ålderspension
10 kap. Sjukpension
11 kap. Efterlevandepension
12 kap. Inkomstgaranti och efterlevandeskydd
13 kap. Omställningsstöd och efterlevandeskydd
14 kap. Försäkring, företagshälsovård och rehabilitering
14 a kap. Återkrav
15 kap. Överklagande
Övergångsbestämmelser
1 kap. Inledande bestämmelser
Lagens innehåll
1 §
Denna lag innehåller bestämmelser om ersättning till  talmannen, riksdagens ledamöter och ersättare. Bestämmelserna  avser
- arvode (3 kap.),
- resekostnadsersättning (4 kap.),
- traktamente (5 kap.),
- övernattningsbostad och logiersättning (6 kap.),
- arbetsrum samt teknisk och elektronisk utrustning (7 kap.),
- barnverksamhet (8 kap.),
- ålderspension (9 kap.),
- sjukpension (10 kap.),
- efterlevandepension (11 kap.),
- inkomstgaranti (12 kap.),
- omställningsstöd (13 kap.),
- försäkring, rehabilitering och företagshälsovård (14 kap.),
- återkrav (14 a kap.), och
- överklagande (15 kap.).
Lag (2022:346)
.
Definitioner
2 §
/Upphör att gälla U:2026-01-01/
I lagen avses med
1. prisbasbelopp: prisbasbeloppet enligt 2 kap. 6 och 7 §§  socialförsäkringsbalken,
2. förhöjt prisbasbelopp: det förhöjda prisbasbeloppet enligt 
2 kap. 6 och 8 §§ socialförsäkringsbalken,
3. inkomstbasbelopp: inkomstbasbeloppet enligt 58 kap. 26 och 
27 §§ socialförsäkringsbalken,
4. inkomstindex: inkomstindex enligt 58 kap. 10-12 §§  socialförsäkringsbalken,
5. balansindex: balansindex enligt 58 kap. 22-24 §§  socialförsäkringsbalken,
6. Europaparlamentets ledamotsstadga: Europaparlamentets  beslut av den 28 september 2005 om antagande av  Europaparlamentets ledamotsstadga (2005/684/EG, Euratom), och
7. tjänsteresa: en resa som en ledamot gör som ett led i  utövningen av sitt uppdrag som riksdagsledamot och som  påbörjas på tjänstestället, under en pågående tjänsteresa  eller på en förrättningsort samt avslutas på tjänstestället  eller på en förrättningsort.
Lag (2022:346)
.
2 §
/Träder i kraft I:2026-01-01/
I lagen avses med
1. prisbasbelopp: prisbasbeloppet enligt 2 kap. 6 och 7 §§  socialförsäkringsbalken,
2. förhöjt prisbasbelopp: det förhöjda prisbasbeloppet enligt 
2 kap. 6 och 8 §§ socialförsäkringsbalken,
3. inkomstbasbelopp: inkomstbasbeloppet enligt 58 kap. 26 och 
27 §§ socialförsäkringsbalken,
4. inkomstindex: inkomstindex enligt 58 kap. 10-12 §§  socialförsäkringsbalken,
5. balansindex: balansindex enligt 58 kap. 22-24 §§  socialförsäkringsbalken,
6. Europaparlamentets ledamotsstadga: Europaparlamentets  beslut av den 28 september 2005 om antagande av  Europaparlamentets ledamotsstadga (2005/684/EG, Euratom),
7. tjänsteresa: en resa som en ledamot gör som ett led i  utövningen av sitt uppdrag som riksdagsledamot och som  påbörjas på tjänstestället, under en pågående tjänsteresa  eller på en förrättningsort samt avslutas på tjänstestället  eller på en förrättningsort, och
8. riktålder för pension: den enligt 2 kap. 10 a-d §§  socialförsäkringsbalken årligt beräknade och fastställda  riktåldern för pension.
Lag (2022:1564)
.
3 §
Med ett helt år avses i lagen 365 dagar. Om viss tid inte  kan tillgodoräknas som ett helt år vid beräkningen av antalet  hela år ska den tiden ändå anses som ett helt år, om tiden  uppgår till minst 270 dagar.
Tjänsteställe
3 a §
En riksdagsledamot har sitt tjänsteställe där han eller  hon är folkbokförd enligt folkbokföringslagen (1991:481) under  förutsättning att det där finns en bostad som är inrättad för  permanent boende för ledamoten och hans eller hennes familj  och som även disponeras av ledamoten.
Om bostaden inte uppfyller dessa krav utgör riksdagen  ledamotens tjänsteställe.
Lag (2022:346)
.
Rätt till ersättning
4 §
En ledamot har rätt till ersättning enligt denna lag.
5 §
Vad som sägs i denna lag om en ledamot gäller även  talmannen och en ersättare som utövar uppdrag som ledamot 
(ersättare), om det inte anges något annat i lagen.
Lag (2022:346)
.
6 §
En ledamot som fullgör uppdrag som statsråd har under den  tiden inte rätt till ersättning enligt denna lag.
Lag (2022:346)
.
Ersättning under ledighet
7 §
En ledamot som har beviljats ledighet för att tjänstgöra  som statssekreterare har under den tiden inte rätt till  ersättning enligt denna lag.
En ledamot som har beviljats ledighet av något annat skäl har  bara rätt till ersättning under ledigheten om det anges i  lagen.
Lag (2022:346)
.
Tid som ersätts
8 §
En ledamot har rätt till ersättning enligt denna lag från  och med den dag då han eller hon tillträder uppdraget till och  med 30 dagar efter det att uppdraget upphörde, om det inte  anges något annat i lagen.
Lag (2022:346)
.
9 §
En ersättare för någon annan än talmannen eller en ledamot  som tjänstgör som statsråd eller statssekreterare, har rätt  till ersättning under den tid som anges i det bevis som  utfärdas av Riksdagsförvaltningen då ersättaren kallas att  utöva uppdrag som ledamot. Om uppdraget upphör tidigare än vad  som anges i beviset, har ersättaren rätt till ersättning under 
30 dagar från det att uppdraget upphörde, dock längst till den  dag som anges i beviset.
Lag (2022:346)
.
Bemyndigande
10 §
Riksdagsförvaltningen får meddela föreskrifter till lagen.
Lag (2022:346)
.
Allmänna råd
11 §
Riksdagsförvaltningen meddelar allmänna råd till  lagen.
2 kap. Kapitlet har upphävts genom
lag (2022:346)
.
3 kap. Arvode
Talmansarvode
1 §
Talmannen har rätt till ett månatligt arvode som motsvarar  arvodet till statsministern.
Lag (2022:346)
.
Ledamotsarvode
2 §
En ledamot har rätt till ett månatligt arvode som bestäms  av Riksdagens arvodesnämnd.
Lag (2022:346)
.
Tilläggsarvode
3 §
En vice talman har rätt till ett månatligt tilläggsarvode  som uppgår till 30 procent av ledamotsarvodet.
Lag (2022:346)
.
4 §
En ordförande i ett utskott eller i EU-nämnden har rätt  till ett månatligt tilläggsarvode som uppgår till 20 procent  av ledamotsarvodet.
Lag (2022:346)
.
5 §
En vice ordförande i ett utskott eller i EU-nämnden har  rätt till ett månatligt tilläggsarvode som uppgår till 
15 procent av ledamotsarvodet.
Lag (2022:346)
.
Sammanträdesarvode i EU-nämnden
6 §
En ledamot, suppleant eller tillfällig ersättare i EU-
nämnden har rätt till sammanträdesarvode för sammanträden som  infaller på en måndag, en fredag och under tid då kammaren  inte sammanträder. Detta gäller dock inte ordföranden och en  vice ordförande i nämnden.
En suppleant i EU-nämnden som närvarar vid ett sammanträde  utan att delta i de beslut som fattas under sammanträdet har  rätt till sammanträdesarvode bara om nämnden beslutar om det.
Riksdagsförvaltningen bestämmer arvodets storlek.
Lag (2022:346)
.
Arvode som inkomst av anställning
7 §
Talmansarvode, ledamotsarvode och tilläggsarvode ska anses  som inkomst av anställning enligt socialförsäkringsbalken och  lagen (1991:1047) om sjuklön. Ledamoten ska i det sammanhanget  anses som arbetstagare.
Lag (2022:346)
.
Arvode vid ledighet
8 §
En ledamot har rätt till ledamotsarvode och tilläggsarvode  vid ledighet som understiger en månad. Om ledigheten uppgår  till minst en månad har ledamoten rätt till arvode under  ledigheten bara om ledigheten beror på offentligt uppdrag,  sjukdom, föräldraledighet, vård av närstående eller  fullgörande av totalförsvarsplikt.
Med ett offentligt uppdrag avses ett uppdrag som ges av  riksdagen eller regeringen eller av någon annan efter  bemyndigande av riksdagen eller regeringen. En anställning  utgör inte ett offentligt uppdrag.
Lag (2022:346)
.
Arvodesavdrag och ersättning vid sjukfrånvaro och  föräldraledighet
9 §
Vid sjukfrånvaro och föräldraledighet ska det för samma  tid göras avdrag på talmansarvode, ledamotsarvode,  tilläggsarvode och arvode enligt 1 § 2 och 4 lagen (1989:185)  om arvoden m.m. för uppdrag inom riksdagen,
dess myndigheter och organ i enlighet med vad  Riksdagsförvaltningen bestämmer. För ledamöter kan endast helt  kalenderdagsavdrag göras.
Lag (2022:346)
.
10 §
Vid sjukfrånvaro och föräldraledighet har en ledamot rätt  till ersättning i enlighet med vad Riksdagsförvaltningen  bestämmer. För ledamöter kan sådan ersättning endast avse hela  kalenderdagar.
Lag (2022:346)
.
Arvodesavdrag på ledamotens egen begäran
11 §
Om en ledamot av något annat skäl än som anges i 9 och 
10 §§ har beviljats ledighet kortare tid än en månad under tid  då arbetsplenum pågår, ska det på ledamotens begäran göras  kalenderdagsavdrag för den tiden på ledamotsarvode,  tilläggsarvode och arvoden enligt 1 § 2 och 4 lagen (1989:185)  om arvoden m.m. för uppdrag inom riksdagen, dess myndigheter  och organ.
Lag (2022:346)
.
Ersättning för förlorad semester
12 §
En ersättare har rätt till ersättning för förlorad  semester. Sådan ersättning lämnas endast för den tid som  understiger tolv månader per tolvmånadersperiod.
Lag (2022:346)
.
Återbetalning av arvode
13 §
En ledamot som har varit frånvarande vid minst 60 procent  av voteringstillfällena i kammaren under ett kvartal ska  betala tillbaka ledamotsarvode som avses i 3 kap. 2-5 §§ för  den tiden, om
1. ledamoten har varit frånvarande vid minst 60 procent av  voteringstillfällena i kammaren även under ett föregående  kvartal under valperioden, och
2. talmannen efter det kvartal som avses i punkt 1 har erinrat  ledamoten om ledamotens frånvaro och återbetalningsplikt.
Lag (2022:346)
.
14 §
Vid tillämpningen av 13 § ska perioden juli-september  inte beaktas. Frånvaro vid voteringar som beror på sjukdom,  föräldraledighet, familjeskäl, internationella uppdrag eller  liknande omständighet ska inte heller beaktas. Om det finns  synnerliga skäl ska inte heller annan frånvaro beaktas.
Lag (2022:346)
.
15 §
Bestämmelserna i 13 § gäller inte partiledare och  språkrör för partier som valts in i riksdagen.
Lag (2022:346)
.
16 §
Riksdagens arvodesnämnd fattar beslut om återbetalning av  arvode efter anmälan av talmannen.
Lag (2022:346)
.
17 §
Talmannens erinran om frånvaro och  återbetalningsskyldighet enligt 13 § 2 ska lämnas inom sex  månader efter utgången av det kvartal som erinran avser. Har  inte talmannens erinran lämnats inom den tiden ska inte någon  erinran lämnas.
Talmannens anmälan till Riksdagens arvodesnämnd enligt 16 §  ska göras inom sex månader efter utgången av det kvartal för  vilket återbetalning föreslås. Har inte talmannens anmälan  gjorts inom den tiden ska inte någon anmälan göras.
Lag (2022:346)
.
18 §
Riksdagsförvaltningen ska på begäran av Riksdagens  arvodesnämnd överlämna uppgifter om en ledamots närvaro vid  voteringstillfällen och andra uppgifter som nämnden behöver  för sin prövning.
Innan ett beslut om återbetalning fattas ska Riksdagens  arvodesnämnd ge den ledamot som anmälan avser tillfälle att  yttra sig. Nämnden ska även inhämta yttrande från den  partigrupp som ledamoten tillhör eller har tillhört.
Lag (2022:346)
.
19 §
Riksdagsförvaltningen framställer krav på återbetalning i  enlighet med Riksdagens arvodesnämnds beslut. Ett belopp som  återkrävs får i stället avräknas mot kommande utbetalningar av  arvodet.
Om återbetalning inte har skett inom en månad från det att ett  krav på återbetalning framställts ska den  återbetalningsskyldige betala ränta enligt 6 § räntelagen 
(1975:635) på det obetalda beloppet till dess betalning sker.
Riksdagens arvodesnämnd får efter skriftlig ansökan från  ledamoten besluta att återkravet och kravet på ränta ska  efterges helt eller delvis, om det finns särskilda skäl.
Lag (2022:346)
.
4 kap. Resekostnadsersättning
Ersättning för kostnader för tjänsteresa
1 §
En ledamot har rätt till ersättning för sina kostnader för  en tjänsteresa.
Lag (2022:346)
.
Ersättning för resa före tillträdet av uppdraget
2 §
Innan en nyvald ledamot har tillträtt sitt uppdrag har  han eller hon rätt till ersättning för sina kostnader för
- resor för att delta i möten som ledamotens partigrupp  kallar till,
- resor för att delta i Riksdagsförvaltningens introduktion  till uppdraget, och
- en resa till riksdagen för att tillträda uppdraget.
2 a §
Rätten till ersättning enligt 2 § gäller för
1. en ledamot som tillträder sitt uppdrag vid ett riksdagsval  från och med den dag då Valmyndigheten fastställt  valresultatet,
2. en ledamot som tillträder sitt uppdrag under en pågående  valperiod från och med den dag då Valmyndigheten utsett honom  eller henne till ledamot, och
3. en ersättare från och med den dag då Riksdagsförvaltningen  utfärdar bevis om att ersättaren ska utöva uppdrag som  riksdagsledamot.
Lag (2022:346)
.
Ersättning för resa vid extraordinär händelse eller av annan  icke förutsedd orsak
3 §
En ledamot har, även i fall som inte omfattas av 1 §,  rätt till ersättning för sina kostnader för en resa som  ledamoten gör för att han eller hon måste inställa sig i  riksdagen på grund av en extraordinär händelse eller av någon  annan orsak som inte har kunnat förutses, under förutsättning  att ledamoten inte kan använda sin biljett för resan  tillbaka.
Riksdagsförvaltningen eller den som Riksdagsförvaltningen  bestämmer får besluta att ersättningen även omfattar  resekostnader enligt första stycket för en medföljande person  som av särskilda skäl måste resa tillsammans med ledamoten.
Enskild utrikes tjänsteresa
4 §
En enskild utrikes tjänsteresa ska vara av värde för  fullgörandet av riksdagsuppdraget.
Riksdagsförvaltningen fastställer för varje valperiod ett  belopp som en ledamot får använda för sådana resor.
En ersättare som under en valperiod har tjänstgjort eller ska  tjänstgöra under sammanlagt minst ett år har rätt att använda  de medel som den ordinarie ledamoten disponerar för enskilda  utrikes tjänsteresor. En ersättare får dock under valperioden  inte använda ett högre belopp än det som är fastställt för en  ordinarie ledamot enligt andra stycket, oavsett om ersättaren  under valperioden ersätter fler än en ledamot.
Lag (2022:346)
.
Resebeslut
5 §
Talmannen beslutar om sina tjänsteresor.
En ledamot beslutar om sina
1. inrikes tjänsteresor,
2. enskilda utrikes tjänsteresor till länder som ingår i  Europeiska ekonomiska samarbetsområdet, kandidatländer och  potentiella kandidatländer för medlemskap i Europeiska  unionen, samt
3. enskilda utrikes tjänsteresor till andra länder och områden  som Riksdagsförvaltningen bestämmer.
Riksdagsförvaltningen, eller den som förvaltningen bestämmer,  beslutar efter ansökan om enskilda utrikes tjänsteresor som  inte omfattas av andra stycket.
Lag (2022:346)
.
5 a §
En ansökan om att få genomföra en enskild utrikes  tjänsteresa ska avslås
1. om resan inte är av värde för fullgörandet av  riksdagsuppdraget, eller
2. om samråd som Riksdagsförvaltningen bestämmer inte har  skett.
En ansökan ska vidare avslås om Utrikesdepartementet avråder  från alla resor till landet eller området, om det inte finns  särskilda skäl som motiverar att resan ändå genomförs.
Lag (2022:346)
.
Ersättningens storlek
6 §
Resekostnader ersätts med den faktiska kostnaden för  resan. Tjänsteresa med eget fordon ersätts dock i enlighet med  vad Riksdagsförvaltningen bestämmer.
Kostnader för övernattning ersätts inte vid tjänsteresa inom 
50 kilometer från tjänstestället, om inte övernattningen sker  vid konferens med utskott, delegation, kommitté eller liknande  inom riksdagen eller konferens inom en partigrupp i riksdagen.
Lag (2022:346)
.
6 a §
Om ledamoten inte kan visa vilka utgifter han eller hon  har haft för övernattning, betalas ersättning med halva  maximibeloppet enligt 12 kap. 11 § inkomstskattelagen 
(1999:1229). Sådan ersättning lämnas dock inte om ledamoten  har övernattat på tåg, fartyg eller flygplan eller om annan  myndighet, trafikföretag eller motsvarande har tillhandahållit  ledamoten fri övernattning.
Lag (2022:346)
.
7 §
Det finns bestämmelser om utrikes tjänsteresa på uppdrag  av partigrupp i riksdagen i lagen (2016:1109) om stöd till  partigrupperna för riksdagsledamöternas arbete i riksdagen.
Val av färdmedel
8 §
Färdmedel ska väljas med hänsyn till kostnads-, tids-,  miljö- och säkerhetsaspekter.
Lag (2022:346)
.
Begäran om ersättning för resekostnader
9 §
En begäran om ersättning för resekostnader ska ges in  skriftligen till Riksdagsförvaltningen snarast efter det att  resan avslutats, dock senast inom sex månader. Därefter upphör  rätten till ersättning.
Lag (2022:346)
.
Parkeringsplats
10 §
En ledamot har i mån av tillgång rätt att använda
Riksdagsförvaltningens parkeringsplatser.
5 kap. Traktamente
Dagtraktamente vid inrikes tjänsteresa till en annan ort än  Stockholm
1 §
En ledamot har rätt till traktamente vid en inrikes  tjänsteresa till en annan ort än Stockholm om orten är belägen  mer än 50 kilometer från ledamotens tjänsteställe och  innefattar övernattning (dagtraktamente).
Traktamente betalas för varje hel dag som tas i anspråk för  tjänsteresan. Beloppet uppgår till en etthundratjugondedel av  prisbasbeloppet avrundat till närmaste tiotal kronor. Om  tjänsteresan har påbörjats kl. 12.00 eller senare på  avresedagen eller har avslutats kl. 19.00 eller tidigare på  hemresedagen har ledamoten rätt till ett halvt traktamente för  varje sådan dag.
Om ledamoten har fått fria måltider under tjänsteresan ska  traktamentet minskas med det belopp som Riksdagsförvaltningen  bestämmer (måltidsavdrag) under förutsättning att måltiden  inte obligatoriskt ingår i priset för transporten på allmänna  transportmedel.
Lag (2022:346)
.
Stockholmstraktamente
2 §
En ledamot har rätt till traktamente vid en tjänsteresa  till Stockholm om han eller hon har sitt tjänsteställe mer än 
50 kilometer från Riksdagshuset och resan innefattar  övernattning i Stockholm (Stockholmstraktamente). Ledamoten  har inte rätt till Stockholmstraktamente för dagar som  berättigar till dagtraktamente eller utlandstraktamente enligt 
1 eller 3 §§.
Stockholmstraktamente betalas för varje hel och halv dag som  tjänsteresan tar i anspråk och motsvarar halva maximibeloppet  enligt 12 kap. 11 § inkomstskattelagen (1999:1229) avrundat  till närmaste tiotal kronor. Stockholmstraktamentet ska inte  reduceras med måltidsavdrag.
Lag (2022:346)
.
Utlandstraktamente och förrättningstillägg
3 §
En ledamot har rätt till traktamente vid en tjänsteresa  till en ort utanför Sveriges gränser som är belägen mer än 
50 kilometer från ledamotens tjänsteställe och innefattar  övernattning (utlandstraktamente). Traktamentet motsvarar  normalbeloppet enligt 12 kap. 11 § andra stycket  inkomstskattelagen (1999:1229).
Vad som anges i 1 § andra stycket tredje meningen och tredje  stycket gäller även för utlandstraktamente.
Vid en sådan tjänsteresa som anges i första stycket har en  ledamot rätt till ett förrättningstillägg i enlighet med vad  Riksdagsförvaltningen bestämmer.
Lag (2022:346)
.
Dagtillägg vid utrikes tjänsteresa som inte innefattar  övernattning
4 §
En ledamot har vid en tjänsteresa till en ort utanför  Sveriges gränser som är belägen mer än 50 kilometer från hans  eller hennes tjänsteställe men som inte innefattar  övernattning rätt till ett dagtillägg i enlighet med vad  Riksdagsförvaltningen bestämmer.
Lag (2022:346)
.
Begäran om traktamente
5 §
En begäran om traktamente ska ges in skriftligen till  Riksdagsförvaltningen snarast efter det att resan avslutats,  dock senast inom sex månader. Därefter upphör rätten till  traktamente.
Lag (2022:346)
.
6 kap. Övernattningsbostad och logiersättning
Rätt till övernattningsbostad i Riksdagsförvaltningens  bostadsbestånd
1 §
En ledamot som har sitt tjänsteställe mer än 50 kilometer  från Riksdagshuset har rätt till en övernattningsbostad i  Riksdagsförvaltningens bostadsbestånd.
Lag (2022:346)
.
2 §
En ledamot som har rätt till övernattningsbostad men som  sällan behöver övernatta i Stockholm kan skriftligen avstå  från rätten till övernattningsbostad och i stället vid ett  fåtal tillfällen få ersättning för hotellövernattning, eller  tillgång till motsvarande boende, i Stockholm.
Lag (2022:346)
.
Ersättare
3 §
En ersättare som har rätt till övernattningsbostad ska  använda den ordinarie ledamotens övernattningsbostad.
Lag (2022:346)
.
Rätt till logiersättning
4 §
Om Riksdagsförvaltningen inte kan tillhandahålla en  ledamot som har rätt till övernattningsbostad en bostad i  förvaltningens bostadsbestånd, eller om det till följd av  ledamotens personliga förhållanden finns särskilda skäl, har  han eller hon rätt till ersättning för eget boende inom 
50 kilometer från Riksdagshuset (logiersättning).
Logiersättning betalas med högst det belopp per månad som  Riksdagsförvaltningen bestämmer.
Logiersättning lämnas inte med anledning av avtal som har  ingåtts med en juridisk eller fysisk person som är att anse  som närstående till ledamoten.
Lag (2022:346)
.
5 §
Vid ledighet som uppgår till högst 90 dagar har ledamoten  rätt till logiersättning även under ledigheten. Om ledigheten  överstiger 90 dagar har ledamoten bara rätt till fortsatt  logiersättning om det finns särskilda skäl.
Lag (2022:346)
.
Beslut om rätt till övernattningsbostad eller logiersättning
6 §
Riksdagsförvaltningen prövar efter ansökan om en ledamot  har rätt till övernattningsbostad eller logiersättning.
Lag (2022:346)
.
Fördelning av övernattningsbostäder
7 §
Riksdagsförvaltningen beslutar om vilka  övernattningsbostäder som ska ställas till respektive  partigrupps förfogande. Övernattningsbostäderna fördelas i  proportion till antalet ledamöter i respektive partigrupp som  har rätt till övernattningsbostad.
Lag (2022:346)
.
8 §
Partigrupperna fördelar respektive tilldelade  övernattningsbostäder bland sina ledamöter som enligt  Riksdagsförvaltningens beslut har rätt till en  övernattningsbostad.
Lag (2022:346)
.
Dispositionsrätten
9 §
En ledamot disponerar övernattningsbostaden från och med  måndagen i den vecka då riksmötet öppnas och till och med den  dag då riksdagsuppdraget upphör, om inte annat följer av 10-14 §§.
Lag (2022:346)
.
10 §
Under ledighet som överstiger en månad får ledamoten inte  längre disponera övernattningsbostaden.
Lag (2022:346)
.
Utflyttning
11 §
En ledamot som lämnar uppdraget under en valperiod ska  flytta ut ur övernattningsbostaden senast en vecka efter det  att uppdraget upphörde.
Lag (2022:346)
.
12 §
En ledamot som inte kandiderar vid ett ordinarie  riksdagsval ska flytta ut ur övernattningsbostaden senast den 
31 juli valåret.
En ledamot som inte kandiderar vid ett extra val ska flytta ut  ur övernattningsbostaden senast en vecka efter valdagen.
Lag (2022:346)
.
13 §
En ledamot som inte blir återvald vid ett riksdagsval ska  flytta ut ur övernattningsbostaden senast en vecka efter  valdagen.
Lag (2022:346)
.
14 §
En ersättare ska flytta ut ur övernattningsbostaden när  den ordinarie ledamoten återkommer från sin ledighet.
Lag (2022:346)
.
Upplåtelse
15 §
En övernattningsbostad får inte upplåtas till någon  annan.
Lag (2022:346)
.
Ersättningsskyldighet
16 §
En ledamot är skyldig att ersätta skador utöver normalt  slitage i en övernattningsbostad som orsakas uppsåtligen eller  av oaktsamhet under den tid då han eller hon disponerar över  bostaden. Detsamma gäller om inventarier i  övernattningsbostaden som tillhör Riksdagsförvaltningen skadas  eller går förlorade.
En ledamots ersättningsansvar gäller även skador och förluster  som orsakas av någon som vistas i övernattningsbostaden med  ledamotens samtycke.
Lag (2022:346)
.
17 §
En ledamot är skyldig att ersätta kostnader som uppstår  på grund av att han eller hon inte har uppfyllt sin skyldighet  att städa övernattningsbostaden vid utflyttning eller inte har  transporterat bort sina tillhörigheter när dispositionsrätten  upphör.
Lag (2022:346)
.
7 kap. Arbetsrum samt teknisk och elektronisk utrustning
Rätt till arbetsrum
1 §
En ledamot har rätt till ett arbetsrum i riksdagens  lokaler.
Lag (2022:346)
.
Ersättare
2 §
En ersättare ska använda den ordinarie ledamotens  arbetsrum.
Lag (2022:346)
.
Fördelning av arbetsrum
3 §
Riksdagsförvaltningen beslutar om vilka arbetsrum som ska  ställas till respektive partigrupps förfogande. Partigruppen  fördelar tilldelade arbetsrum mellan ledamöterna i gruppen.
Lag (2022:346)
.
Dispositionsrätten
4 §
Rätten att använda ett arbetsrum gäller från och med  måndagen i den vecka då riksmötet öppnas och till och med den  dag då uppdraget upphör, om inte annat följer av 5-9 §§.
Lag (2022:346)
.
5 §
Under ledighet som överstiger en månad får ledamoten inte  längre disponera arbetsrummet.
Lag (2022:346)
.
När ett arbetsrum senast ska lämnas
6 §
En ledamot som lämnar uppdraget under en valperiod ska  lämna arbetsrummet senast en vecka efter det att uppdraget  upphörde.
Lag (2022:346)
.
7 §
En ledamot som inte kandiderar vid ett ordinarie val ska  lämna arbetsrummet senast den 31 juli valåret. Ledamoten kan  dock få behålla arbetsrummet efter den 31 juli så länge som  det är nödvändigt för att han eller hon ska kunna utöva  riksdagsuppdraget.
Lag (2022:346)
.
8 §
En ledamot som inte kandiderar vid ett extra val ska lämna  arbetsrummet senast en vecka efter valdagen.
Lag (2022:346)
.
9 §
En ledamot som inte blir återvald vid ett riksdagsval ska  lämna arbetsrummet senast en vecka efter valdagen.
Lag (2022:346)
.
Upplåtelse
10 §
En ledamot får inte upplåta sitt arbetsrum till någon  annan.
Lag (2022:346)
.
Ersättningsskyldighet
11 §
En ledamot är skyldig att ersätta skador utöver normalt  slitage i ett arbetsrum som orsakas uppsåtligen eller av  oaktsamhet under den tid då ledamoten disponerar arbetsrummet.  Detsamma gäller om inventarier eller annan utrustning i  arbetsrummet som tillhör Riksdagsförvaltningen skadas eller  går förlorade.
Lag (2022:346)
.
Teknisk och elektronisk utrustning
12 §
En ledamot har rätt till den tekniska och elektroniska  utrustning, i enlighet med vad Riksdagsförvaltningen  bestämmer, som behövs för att utöva riksdagsuppdraget.
Lag (2022:346)
.
13 §
Vid ledighet får ledamoten behålla den tekniska och  elektroniska utrustningen. Ledamoten ska dock på  Riksdagsförvaltningens begäran lämna tillbaka utrustningen  till Riksdagsförvaltningen under ledigheten om det finns  särskilda skäl för det.
Lag (2022:346)
.
14 §
Riksdagsförvaltningen får ersätta en ledamots kostnader  som uppkommer för att ledamoten inom riksdagsuppdraget  använder någon annan teknisk och elektronisk utrustning än den  som tillhandahålls av Riksdagsförvaltningen.
Lag (2022:346)
.
8 kap. Barnverksamhet
1 §
En ledamot har i mån av platstillgång rätt till  tillfällig barnverksamhet för barn i åldern ett till och med  tolv år. Rätten gäller ledamotens egna barn; barn till  ledamotens make eller maka, registrerade partner eller sambo;  barn till en person som lever i ett parförhållande med  ledamoten utan att de har ett gemensamt hushåll och barn som  är familjehemsplacerade hos ledamoten.
2 §
Barnverksamheten är avgiftsfri.
3 §
Rätten till barnverksamhet gäller till och med den dag då  riksdagsuppdraget upphör.
Lag (2022:346)
.
9 kap. Ålderspension
Rätt till ålderspension
1 §
Om pensionsrätt tillgodoräknas en ledamot enligt  bestämmelserna i detta kapitel, har ledamoten rätt till  ålderspension.
Pensionsrätt
2 §
Pensionsrätt tillgodoräknas en ledamot för varje månad  som han eller hon har fått arvode eller sjukpension enligt 
4 §. Pensionsrätt för tid före 2010 ska dock tillgodoräknas  enligt vad som anges i 5-7 §§.
3 §
Pensionsrätten för en månad utgör 0,72 procent av den del  av underlaget enligt 4 § som inte överstiger 0,625  inkomstbasbelopp och 2,40 procent av den del av underlaget  som överstiger 0,625 men inte 2,5 inkomstbasbelopp.
Underlaget för pensionsrätten
4 §
Underlaget för pensionsrätten utgörs av
1. talmansarvode enligt 3 kap. 1 §,
2. ledamotsarvode enligt 3 kap. 2 §,
3. tilläggsarvode enligt 3 kap. 3-5 §§, och
4. arvode enligt 1 § 2 och 4 lagen (1989:185) om arvoden m.m.  för uppdrag inom riksdagen, dess myndigheter och organ.
Vid beräkningen av underlaget ska till arvoden enligt 1-4  läggas avdrag som gjorts enligt 3 kap. 9 §.
Om en ledamot under en månad har fått sjukpension, och då inte  har haft rätt till arvode enligt första stycket, utgörs  underlaget för pensionsrätten i stället av det arvode som  ligger till grund för sjukpensionen, omräknat med förändringen  av inkomstindex mellan det år arvodet avser och det år  pensionsrätten avser.
Vid beräkningen av underlaget ska arvode som återkrävts enligt 
3 kap. 13-19 §§ inte räknas in.
Lag (2022:346)
.
Pensionsrätt för tid före 2010
5 §
Pensionsrätt för tid före 2010 utgör
1. för tid som talman 2 520 kronor, multiplicerat med det  antal dagar före 2010 som talmansuppdraget har fullgjorts,  delat med 30,4,
2. för tid som ledamot 773 kronor, multiplicerat med det antal  dagar före 2010 som ledamotsuppdraget har fullgjorts, delat  med 30,4, och
3. 2,40 procent av tilläggsarvode enligt 3 kap. 3-5 §§, arvode  enligt 1 § 1-4 lagen (1989:185) om arvoden m.m. för uppdrag  inom riksdagen, dess myndigheter och organ som har utbetalats  under åren 2001-2009 och arvode enligt 1 § 3 nämnda lag i dess  lydelse före den 1 juli 2003 för uppdrag i Riksdagens  revisorer under tiden 2001-juni 2003.
Lag (2024:557)
.
6 §
Vid tillämpning av 5 § ska
1. tid med sjukpension som grundas på talmansarvode  jämställas med tid som talman,
2. tid med sjukpension som grundas på ledamotsarvode  jämställas med tid som ledamot, och
3. tid som ledamot av Europaparlamentet före den 14 juli 2009  jämställas med tid som ledamot.
7 §
Pensionsrätt enligt 5 och 6 §§ ska inte tillgodoräknas, i  den mån ledamoten har rätt till egenpension enligt lagen 
(1988:589) om ersättning m.m. till riksdagens ledamöter eller  motsvarande äldre lagstiftning.
Pensionsrätt enligt 5 och 6 §§ ska inte heller tillgodoräknas  för tid som tillgodoräknas ledamoten som pensionsgrundande  enligt artikel 28 i Europaparlamentets ledamotsstadga.
Ålderspensionens storlek
8 §
Ålderspension utgör för ett år summan av de  pensionsrätter som tillgodoräknas multiplicerat med 1,19.  Varje pensionsrätt ska räknas om med förändringen av  inkomstindex mellan det år pensionsrätten avser och det år  ålderspensionen börjar betalas ut. Pensionsrätt enligt 5-7 §§  ska vid omräkningen anses avse 2009. Om balansindex har  fastställts för det år ålderspensionen börjar betalas ut, ska  beräkningen i stället göras med hänsyn till detta index.
Om pensionsrätt tillgodoräknas för fler än 360 månader, ska  ålderspensionen grundas endast på pensionsrätterna för de  senaste 360 månaderna. Pensionsrätt som tillgodoräknas enligt 
5-7 §§ ska anses avse det antal månader som motsvarar antalet  tjänstgöringsdagar enligt 5 § 1 och 2 delat med 30,4.
9 §
/Upphör att gälla U:2026-01-01/
Om ålderspensionen börjar tas ut före den månad då  ledamoten fyller 66 år ska pensionen minskas med 0,5 procent  för varje månad som återstår till den månad då han eller hon  fyller 66 år.
Om uppehåll görs i utbetalningen före den månad då ledamoten  fyller 66 år, ska ålderspensionen, när den åter betalas ut,  minskas med 0,5 procent för varje månad som den tidigare har  tagits ut och som vid den fortsatta utbetalningen återstår  till den månad då ledamoten fyller 66 år. Till den del  ålderspensionen grundas på pensionsrätt för tid efter det  tidigare uttaget ska minskningen inte avse det antal månader  som ålderspensionen tidigare tagits ut.
Lag (2022:1563)
.
9 §
/Träder i kraft I:2026-01-01/
Om ålderspensionen börjar tas ut före den månad då  ledamoten uppnår riktåldern för pension ska pensionen minskas  med 0,5 procent för varje månad som återstår till den månad då  ledamoten uppnår riktåldern för pension.
Om uppehåll görs i utbetalningen före den månad då ledamoten  uppnår riktåldern för pension, ska ålderspensionen, när den  åter betalas ut, minskas med 0,5 procent för varje månad som  den tidigare har tagits ut och som vid den fortsatta  utbetalningen återstår till den månad då ledamoten uppnår  riktåldern för pension. Till den del ålderspensionen grundas  på pensionsrätt för tid efter det tidigare uttaget ska  minskningen inte avse det antal månader som ålderspensionen  tidigare tagits ut.
Lag (2022:1564)
.
Omräkning av ålderspension
10 §
Ålderspensionen ska varje år räknas om med hänsyn till  förändringen av inkomstindex för föregående år och det år som  pensionsutbetalningen avser dividerat med talet 1,016. För  ett år då balansindex har fastställts ska beräkningen i  stället göras med hänsyn till detta index.
Tilläggsbelopp
11 §
/Upphör att gälla U:2026-01-01/
En ledamot som vid sin avgång, dock senast vid utgången  av riksmötet 2013/14, har fyllt 50 år och fullgjort minst sex  hela år i riksdagen har rätt till ett tilläggsbelopp till  ålderspensionen enligt vad som anges i denna paragraf och i 
12 §.
Tilläggsbeloppet utgör skillnaden mellan jämförelsebeloppet  enligt 15-19 §§ eller 20 § och ålderspensionen för samma år.  Om ålderspensionen har tagits ut före den månad då ledamoten  fyller 66 år, ska det bortses från den minskning som detta  leder till.
I antalet fullgjorda hela år i riksdagen enligt första stycket  ska inräknas tid som ledamot av Europaparlamentet före den 
14 juli 2009. I antalet fullgjorda hela år i riksdagen ska  också inräknas tid då en ledamot har varit statsråd, om  statsrådstiden har påbörjats före 2003 och inte gett rätt till  statsrådspension.
Lag (2022:1563)
.
11 §
/Träder i kraft I:2026-01-01/
En ledamot som vid sin avgång, dock senast vid utgången  av riksmötet 2013/14, har fyllt 50 år och fullgjort minst sex  hela år i riksdagen har rätt till ett tilläggsbelopp till  ålderspensionen enligt vad som anges i denna paragraf och i 
12 §.
Tilläggsbeloppet utgör skillnaden mellan jämförelsebeloppet  enligt 15-19 §§ eller 20 § och ålderspensionen för samma år.  Om ålderspensionen har tagits ut före den månad då ledamoten  uppnår riktåldern för pension, ska det bortses från den  minskning som detta leder till.
I antalet fullgjorda hela år i riksdagen enligt första stycket  ska inräknas tid som ledamot av Europaparlamentet före den 
14 juli 2009. I antalet fullgjorda hela år i riksdagen ska  också inräknas tid då en ledamot har varit statsråd, om  statsrådstiden har påbörjats före 2003 och inte gett rätt till  statsrådspension.
Lag (2022:1564)
.
Förmånstiden
12 §
/Upphör att gälla U:2026-01-01/
En ledamot har rätt till ålderspension tidigast från och  med den månad då han eller hon fyller 63 år och längst till  och med den månad då ledamoten avlider.
Ålderspension som understiger 0,025 inkomstbasbelopp för ett  år ska inte betalas ut.
Tilläggsbelopp lämnas inte för tid före den månad då ledamoten  fyller 66 år.
Lag (2022:1563)
.
12 §
/Träder i kraft I:2026-01-01/
En ledamot har rätt till ålderspension tidigast från och  med tre år före den månad då han eller hon uppnår riktåldern  för pension och längst till och med den månad då ledamoten  avlider.
Ålderspension som understiger 0,025 inkomstbasbelopp för ett  år ska inte betalas ut.
Tilläggsbelopp lämnas inte för tid före den månad då ledamoten  uppnår riktåldern för pension.
Lag (2022:1564)
.
13 §
Tilläggsbelopp ska inte betalas till en ledamot som har  rätt till egen-pension enligt lagen (1988:589) om ersättning  m.m. till riksdagens ledamöter eller motsvarande äldre  lagstiftning.
14 §
Ålderspension ska inte betalas samtidigt med  talmansarvode eller ledamotsarvode. Ålderspension ska inte  heller betalas samtidigt med arvode eller övergångsersättning  enligt Europaparlamentets ledamotsstadga.
Jämförelsebelopp
15 §
Jämförelsebeloppet ska beräknas som antalet fullgjorda  hela år, högst tolv, i riksdagen, senast vid utgången av  riksmötet 2013/14, delat med tolv och multiplicerat med
1. 11,5 procent av den del av underlaget enligt 16 § som inte  överstiger 7,5 förhöjda prisbasbelopp,
2. 65 procent av den del av underlaget som överstiger 7,5 men  inte 20 för-höjda prisbasbelopp, och
3. 32,5 procent av den del av underlaget som överstiger 20  men inte 30 förhöjda prisbasbelopp.
16 §
Underlaget för beräkningen av jämförelsebeloppet enligt 
15 § utgörs av medeltalet av de arvoden enligt 17 § som en  ledamot har haft under fem kalenderår närmast före  avgångsåret. Arvodena för de fyra första kalenderåren ska  därvid räknas om till nivån för det sista kalenderåret före  avgångsåret med hjälp av prisbasbeloppet.
Kan en ledamot inte tillgodoräknas arvoden för fem kalenderår  enligt första stycket, utgörs underlaget enligt 15 § av  medeltalet av beloppen för de hela kalenderår som kan  tillgodoräknas.
Kan endast ett helt kalenderår tillgodoräknas, utgörs  underlaget av arvodet för det året.
Kan inte ett helt kalenderår tillgodoräknas, utgörs  underlaget av det genomsnittliga arvodet för de hela  kalendermånader som kan tillgodoräknas multiplicerat med  tolv.
17 §
Arvode som avses i 16 § är
1. talmansarvode enligt 3 kap. 1 §,
2. ledamotsarvode enligt 3 kap. 2 §,
3. tilläggsarvode enligt 3 kap. 3-5 §§,
4. arvode enligt 1 § 1-4 lagen (1989:185) om arvoden m.m. för  uppdrag inom riksdagen, dess myndigheter och organ,
5. arvode enligt 2 kap. 2 § den upphävda lagen (1996:304) om  arvode m.m. till Sveriges ledamöter av Europaparlamentet, och
6. arvode till statsråd, om statsrådstid inräknas enligt 18 §.
Lag (2022:346)
.
18 §
I antalet fullgjorda hela år i riksdagen ska inräknas  tid som ledamot av Europaparlamentet före den 14 juli 2009. I  antalet fullgjorda hela år i riksdagen ska också inräknas tid  då en ledamot har varit statsråd, om statsrådstiden har  påbörjats före 2003 och inte har gett rätt till  statsrådspension.
19 §
Jämförelsebeloppet ska knytas an till prisbasbeloppet  för året före avgångsåret och räknas om vid förändring av  prisbasbeloppet.
20 §
Vid beräkning av tilläggsbelopp för den som har varit  talman före 2010 utgörs jämförelsebeloppet, om det blir högre  än beloppet enligt 15-19 §§, av det belopp som han eller hon  skulle ha fått i talmanspension enligt de bestämmelser om  talmanspension som gällde vid utgången av 2009.
Lag (2022:1563)
.
Ansökan
21 §
Ansökan om utbetalning av ålderspension görs hos Statens  tjänstepensionsverk.
Ålderspension kan tidigast betalas från och med den månad då  ansökan kommer in till Statens tjänstepensionsverk.
Lag (2022:346)
.
Beslut
22 §
Beslut i frågor om ålderspension enligt detta kapitel  fattas av Statens tjänstepensionsverk.
10 kap. Sjukpension
Rätt till sjukpension
1 §
En ledamot har rätt till sjukpension för tid då han eller  hon får hel sjukersättning eller hel aktivitetsersättning  enligt socialförsäkringsbalken.
För rätt till sjukpension enligt första stycket krävs det att  arbetsförmågan på grund av sjukdom eller någon annan  nedsättning av den fysiska eller psykiska prestationsförmågan  har blivit helt eller i det närmaste helt nedsatt under  uppdragstiden och att arbetsförmågan oavbrutet är nedsatt i  sådan omfattning till dess att ledamoten får hel  sjukersättning eller hel aktivitetsersättning.
2 §
/Upphör att gälla U:2026-01-01/
Sjukpension lämnas längst till och med månaden före den  månad då ledamoten fyller 66 år eller, om ledamoten avlider  dessförinnan, till och med den månad då dödsfallet inträffar.
Lag (2022:1563)
.
2 §
/Träder i kraft I:2026-01-01/
Sjukpension lämnas längst till och med månaden före den  månad då ledamoten uppnår riktåldern för pension eller, om  ledamoten avlider dessförinnan, till och med den månad då  dödsfallet inträffar.
Lag (2022:1564)
.
Underlaget för sjukpensionen
3 §
Underlaget för sjukpensionen utgörs av de arvoden som  anges i 9 kap. 4 § första stycket för den månad då  arbetsförmågan blev helt eller i det närmaste helt nedsatt,  multiplicerat med tolv. Efter de fem första åren utgörs  underlaget endast av de arvoden som avses i 9 kap. 4 § första  stycket 1 och 2.
Sjukpensionens storlek
4 §
Sjukpensionen uppgår till
1. 15 procent av den del av underlaget enligt 3 § som inte  överstiger 7,5 prisbasbelopp,
2. 75 procent av den del av underlaget enligt 3 § som  överstiger 7,5 men inte 20 prisbasbelopp, och
3. 37,5 procent av den del av underlaget enligt 3 § som  överstiger 20 men inte 30 prisbasbelopp.
5 §
Sjukpensionen ska på ett underlag enligt 3 § upp till 7,5  prisbasbelopp minskas med sådan ersättning enligt  socialförsäkringsbalken på grund av arbetsskada som avser  samma inkomstbortfall som sjukpensionen.
6 §
Sjukpensionen ska knytas an till prisbasbeloppet för det  år då arbetsförmågan blev helt eller i det närmaste helt  nedsatt och räknas om vid förändring av prisbasbeloppet.
Anmälningsskyldighet
7 §
Den som får sjukpension är skyldig att senast inom en  månad från Försäkringskassans beslut anmäla till Statens  tjänstepensionsverk att sjukersättningen eller  aktivitetsersättningen upphör eller att hel sådan förmån  minskas till partiell förmån.
8 §
Har upphävts genom
lag (2022:346)
.
Ansökan
9 §
Ansökan om utbetalning av sjukpension görs hos Statens  tjänstepensionsverk.
Sjukpension lämnas inte för längre tid tillbaka än sex månader  före ansökningsmånaden.
Lag (2022:346)
.
Beslut
10 §
Beslut i frågor om sjukpension enligt detta kapitel  fattas av Statens tjänstepensionsverk.
11 kap. Efterlevandepension
Rätt till efterlevandepension
1 §
/Upphör att gälla U:2026-01-01/
Efterlevandepension lämnas efter den som vid sin död
1. var ledamot av riksdagen,
2. fick sjukpension enligt denna lag, eller
3. fick ålderspension enligt denna lag som för ett år  överstiger 1,5 inkomstbasbelopp.
Med den som avses i första stycket 3 jämställs den som har  fyllt 66 år och hade haft rätt till ålderspension som  överstiger 1,5 inkomstbasbelopp för ett år om pensionen hade  börjat tas ut.
Lag (2022:1563)
.
1 §
/Träder i kraft I:2026-01-01/
Efterlevandepension lämnas efter den som vid sin död
1. var ledamot av riksdagen,
2. fick sjukpension enligt denna lag, eller
3. fick ålderspension enligt denna lag som för ett år  överstiger 1,5 inkomstbasbelopp.
Med den som avses i första stycket 3 jämställs den som har  uppnått riktåldern för pension och hade haft rätt till  ålderspension som överstiger 1,5 inkomstbasbelopp för ett år  om pensionen hade börjat tas ut.
Lag (2022:1564)
.
2 §
Efterlevande maka eller make som stadigvarande  sammanbodde med ledamoten när ledamoten avled har rätt till  efterlevandepension.
Med efterlevande maka eller make jämställs en ogift person  som stadigvarande sammanbodde med en ogift ledamot när  ledamoten avled. Detta gäller dock bara om personen tidigare  hade varit gift med eller hade eller hade haft barn med den  ledamot som avlidit eller som väntade barn med ledamoten när  dödsfallet inträffade.
Efterlevande barn har också rätt till efterlevandepension.
3 §
Om det inte finns någon efterlevande maka eller make har  det eller de barn som har rätt till efterlevandepension efter  den som vid sin död var ledamot av riksdagen rätt till den  pension som skulle ha tillkommit en maka eller make.  Efterlevandepension som tillkommer flera barn gemensamt ska  delas lika mellan dem.
Förmånstid
4 §
Efterlevandepension till maka eller make och till  efterlevande barn lämnas från och med månaden efter  dödsfallet.
5 §
Efterlevandepension till maka eller make lämnas under sex  år från och med månaden efter dödsfallet.
Från och med det sjunde året efter den månad då dödsfallet  ägde rum ska efterlevandepension lämnas om den ledamot som  har avlidit var född 1959 eller tidigare, och ledamoten före 
2010 hade fullgjort minst sex hela år i riksdagen. Detta  gäller dock bara om äktenskapet ingicks eller  samboförhållandet inleddes senast den 31 december 2009 och  senast den dag då ledamoten fyllde 60 år. Sådan  efterlevandepension lämnas längst till dess den efterlevande  makan eller maken ingår äktenskap.
I antalet hela år i riksdagen inräknas tid som ledamot av  Europaparlamentet före den 14 juli 2009.
6 §
Efterlevandepension lämnas till och med den månad då den  som har rätt till pensionen avlider. Efterlevandepension till  barn lämnas dock längst till och med den månad då barnet  fyller 20 år.
Efterlevandepensionens storlek
7 §
Maka eller make har rätt till efterlevandepension efter  den som vid sin död var ledamot av riksdagen med för år räknat
1. ett belopp som motsvarar 1,2 prisbasbelopp,
2. 45 procent av underlaget enligt 9 § till den del det  överstiger 7,5 men inte 20 inkomstbasbelopp under det första  året och 30 procent av denna del av underlaget under de  följande fem åren, och
3. 22,5 procent av underlaget enligt 9 § till den del det  överstiger 20 men inte 30 inkomstbasbelopp under det första  året och 15 procent av denna del av underlaget under de  följande fem åren.
Lag (2022:346)
.
8 §
Efterlevande barn har rätt till efterlevandepension efter  den som vid sin död var ledamot av riksdagen med för år  räknat med
1. 10 procent av underlaget enligt 9 § till den del det inte  överstiger 7,5 inkomstbasbelopp,
2. 25 procent av underlaget enligt 9 § till den del det  överstiger 7,5 men inte 20 inkomstbasbelopp, och
3. 12,5 procent av underlaget enligt 9 § till den del det  överstiger 20 men inte 30 inkomstbasbelopp.
Underlaget för efterlevandepensionen
9 §
Underlaget för efterlevandepensionen utgörs av de arvoden  som avses i 9 kap. 4 § första stycket och som betalades  ut vid dödsfallet.
Efterlevandepension efter den som vid sin död fick  sjukpension eller ålderspension
10 §
Efterlevandepension efter den som avses i 1 § första  stycket 2 och 3 till maka eller make betalas under tid som  avses i 5 § med 35 procent av den sjukpension eller  ålderspension som betalades ut vid dödsfallet.
11 §
Efterlevandepension efter den som avses i 1 § första  stycket 2 och 3 till barn betalas under tid som avses i 6 §  med 20 procent av den sjukpension eller ålderspension som  betalades ut vid dödsfallet.
12 §
Om det inte finns någon efterlevande make, ska belopp  enligt 10 § tillfalla de barn som har rätt till  efterlevandepension enligt 11 §. Ett belopp som är gemensamt  för flera barn ska delas lika mellan dem.
Efterlevandepension till maka eller make i vissa fall
13 §
Riksdagsförvaltningen ska betala efterlevandepension  till maka eller make under tid som anges i 5 § andra stycket  med ett belopp som följer av 7-9 §§ eller 10-12 §§, men  beloppet ska enligt 7-9 §§ multipliceras med antalet hela år  i riksdagen, högst tolv, som den avlidne hade fullgjort före 
2010, dividerat med talet tolv.
I antalet hela år i riksdagen ska tid som ledamot av  Europaparlamentet före den 14 juli 2009 räknas in.
I antalet hela år ska däremot inte tid som har  tillgodoräknats den som har avlidit som pensionsgrundande  enligt artikel 28 i Europaparlamentets ledamotsstadga räknas  in.
14 §
Efterlevandepensionen ska anknytas till prisbasbeloppet  för det år då dödsfallet inträffade och räknas om vid  förändring av prisbasbeloppet.
Ansökan
15 §
Ansökan om utbetalning av efterlevandepension görs hos  Statens tjänstepensionsverk.
Efterlevandepension lämnas inte för längre tid tillbaka än sex  månader före ansökningsmånaden.
Lag (2022:346)
.
Beslut
16 §
Beslut i frågor om efterlevandepension enligt detta  kapitel fattas av Statens tjänstepensionsverk.
12 kap. Inkomstgaranti och efterlevandeskydd
Tillämpningsområde
1 §
I detta kapitel finns bestämmelser om stöd för övergång  till förvärvsarbete, inkomstgaranti och efterlevandeskydd.
Bestämmelserna gäller för de ledamöter som har valts in i  riksdagen eller trätt in som ersättare före valet till  riksdagen 2014.
Bestämmelserna gäller också för en ledamot som har valts in i  riksdagen genom valet 2014 eller inträder senare, om han  eller hon tidigare har varit ledamot av riksdagen och har ett  beslut om inkomstgaranti samt garantitiden vid återinträdet  inte har löpt ut.
Bestämmelsen i 20 § andra stycket gäller inte för en tidigare  ledamot som den 1 maj 2014 har ett beslut om inkomstgaranti  och garantitiden då inte har löpt ut.
Syfte
2 §
Syftet med inkomstgarantin är att skapa en ekonomisk  trygghet för en avgången ledamot i den omställningssituation  som uppstår när han eller hon lämnar riksdagsuppdraget.  Garantin är inte avsedd som en varaktig försörjning.
Lag (2022:1563)
.
Stödåtgärder för omställning
3 §
/Upphör att gälla U:2026-01-01/
En ledamot som lämnar riksdagsuppdraget före 66 års ålder  har, för att kunna övergå till förvärvsarbete, rätt till  stödåtgärder i enlighet med vad Riksdagsförvaltningen  bestämmer.
Lag (2022:1563)
.
3 §
/Träder i kraft I:2026-01-01/
En ledamot som lämnar riksdagsuppdraget före uppnådd  riktålder för pension har, för att kunna övergå till  förvärvsarbete, rätt till stödåtgärder i enlighet med vad  Riksdagsförvaltningen bestämmer.
Lag (2022:1564)
.
4 §
Den som har nyttjat ett erbjudande enligt 3 § ska på  begäran av Riksdagsförvaltningen redovisa vilka åtgärder han  eller hon har vidtagit för att övergå till förvärvsarbete.
Rätt till inkomstgaranti
5 §
/Upphör att gälla U:2026-01-01/
Den som har varit ledamot och som före 66 års ålder lämnar  riksdagsuppdraget efter minst tre hela års sammanhängande tid  i riksdagen har rätt till inkomstgaranti från och med den  tidpunkt då arvodet upphör.
I den sammanhängande tiden i riksdagen inräknas tid som  ledamot av Europaparlamentet före den 14 juli 2009.
Den tid som en ledamot har ålagts att återbetala arvodet för  enligt 3 kap. 13 § ska inte räknas in.
Rätt till inkomstgaranti gäller inte för tid då ledamoten får  ålderspension eller sjukpension enligt denna lag.
Lag (2022:1563)
.
5 §
/Träder i kraft I:2026-01-01/
Den som har varit ledamot och som före uppnådd riktålder  för pension lämnar riksdagsuppdraget efter minst tre hela års  sammanhängande tid i riksdagen har rätt till inkomstgaranti  från och med den tidpunkt då arvodet upphör.
I den sammanhängande tiden i riksdagen inräknas tid som  ledamot av Europaparlamentet före den 14 juli 2009.
Den tid som en ledamot har ålagts att återbetala arvodet för  enligt 3 kap. 13 § ska inte räknas in.
Rätt till inkomstgaranti gäller inte för tid då ledamoten får  ålderspension eller sjukpension enligt denna lag.
Lag (2022:1564)
.
6 §
Ledighet som har beviljats av riksdagen eller av  talmannen, eller sjukfrånvaro, begränsar inte rätten till  inkomstgaranti.
6 a §
En ledamot som har tjänstgjort som statsråd får  tillgodoräkna sig den tiden vid beräkningen av den sammanlagda  respektive sammanhängande tiden i riksdagen om han eller hon  har avgått från statsrådsbefattningen innan
1. rätt till inkomstgaranti enligt förordningen (2016:1022) om  inkomstgaranti, tjänstepension och vissa försäkringsförmåner  för statsråd har inträtt, eller
2. rätt till inkomstgaranti eller motsvarande förmåner enligt  äldre föreskrifter har inträtt.
Lag (2022:346)
.
7 §
/Upphör att gälla U:2026-01-01/
Inkomstgaranti betalas ut efter ansökan från och med den  dag då arvodet upphör och gäller, med de begränsningar som  framgår av 8 § första stycket, 8 § andra stycket 1 och 2 och 
20 §, till och med månaden innan den månad då ledamoten fyller 
66 år eller, om ledamoten avlider dessförinnan, till och med  den månad då dödsfallet inträffar.
Om en tidigare ledamot som har ett gällande beslut om  inkomstgaranti återinträder i riksdagen förskjuts  inkomstgarantin med en tid som motsvarar den nya  tjänstgöringstiden. Pågående utbetalning ska upphöra under den  tiden.
När ledamoten på nytt lämnar riksdagsuppdraget ska tidigare  beslut om inkomstgaranti omprövas. Om ledamoten då har rätt  till inkomstgaranti under längre tid eller med ett högre  belopp än enligt tidigare beslut ska Riksdagens arvodesnämnd  fatta ett nytt beslut om inkomstgarantin. I annat fall gäller  tidigare beslut.
Lag (2022:1563)
.
7 §
/Träder i kraft I:2026-01-01/
Inkomstgaranti betalas ut efter ansökan från och med den  dag då arvodet upphör och gäller, med de begränsningar som  framgår av 8 § första stycket, 8 § andra stycket 1 och 2 och 
20 §, till och med månaden innan den månad då ledamoten uppnår  riktåldern för pension eller, om ledamoten avlider  dessförinnan, till och med den månad då dödsfallet inträffar.
Om en tidigare ledamot som har ett gällande beslut om  inkomstgaranti återinträder i riksdagen förskjuts  inkomstgarantin med en tid som motsvarar den nya  tjänstgöringstiden. Pågående utbetalning ska upphöra under den  tiden.
När ledamoten på nytt lämnar riksdagsuppdraget ska tidigare  beslut om inkomstgaranti omprövas. Om ledamoten då har rätt  till inkomstgaranti under längre tid eller med ett högre  belopp än enligt tidigare beslut ska Riksdagens arvodesnämnd  fatta ett nytt beslut om inkomstgarantin. I annat fall gäller  tidigare beslut.
Lag (2022:1564)
.
8 §
/Upphör att gälla U:2026-01-01/
För den som har varit ledamot i riksdagen kortare  sammanlagd tid än sex hela år gäller inkomstgarantin under ett  år.
För den ledamot som lämnar riksdagsuppdraget efter en  sammanlagd tid av minst sex hela år i riksdagen gäller  inkomstgarantin
1. i längst två år om ledamoten inte har uppnått 40 års ålder,
2. i längst fem år om ledamoten har uppnått 40 men inte 50 års  ålder, och
3. längst till ingången av den månad då ledamoten fyller 66 år  om han eller hon har uppnått 50 års ålder.
I den sammanlagda tiden i riksdagen inräknas tid som ledamot  av Europaparlamentet före den 14 juli 2009.
Den tid som en ledamot har ålagts att återbetala arvodet för  enligt 3 kap. 13 § ska inte räknas in.
Lag (2022:1563)
.
8 §
/Träder i kraft I:2026-01-01/
För den som har varit ledamot i riksdagen kortare  sammanlagd tid än sex hela år gäller inkomstgarantin under ett  år.
För den ledamot som lämnar riksdagsuppdraget efter en  sammanlagd tid av minst sex hela år i riksdagen gäller  inkomstgarantin
1. i längst två år om ledamoten inte har uppnått 40 års ålder,
2. i längst fem år om ledamoten har uppnått 40 men inte 50 års  ålder, och
3. längst till ingången av den månad då ledamoten uppnår  riktåldern för pension om han eller hon har uppnått 50 års  ålder.
I den sammanlagda tiden i riksdagen inräknas tid som ledamot  av Europaparlamentet före den 14 juli 2009.
Den tid som en ledamot har ålagts att återbetala arvodet för  enligt 3 kap. 13 § ska inte räknas in.
Lag (2022:1564)
.
9 §
Om det finns särskilda skäl får den tid under vilken  inkomstgarantin gäller enligt 8 § första stycket och 8 § andra  stycket 1 och 2 förlängas med högst ett år. I ett sådant  beslut kan inkomstgarantin bestämmas till ett lägre belopp.
Vid bedömningen av om det finns särskilda skäl ska hänsyn tas  till
1. om och hur ledamoten har utnyttjat de stödåtgärder som  avses i 3 § eller vilka åtgärder han eller hon annars har  vidtagit för att övergå till förvärvsarbete, och
2. ledamotens personliga och ekonomiska förhållanden.
Lag (2022:346)
.
Inkomstgaranti vid partiell sjuk- eller aktivitetsersättning
10 §
Inkomstgaranti får beviljas en ledamot som har lämnat  sitt uppdrag och får partiell sjukersättning eller partiell  aktivitetsersättning enligt socialförsäkringsbalken.
Underlaget för beräkningen av inkomstgarantin
11 §
Underlaget för beräkningen av inkomstgarantin de första  fem garantiåren utgörs av följande arvoden som betalas ut vid  avgångstillfället:
1. ledamotsarvode enligt 3 kap. 2 §,
2. tilläggsarvode enligt 3 kap. 3-5 §§, och
3. månatliga arvoden enligt 1 § 2 och 4 lagen (1989:185) om  arvoden m.m. för uppdrag inom riksdagen, dess myndigheter och  organ.
Från och med det sjätte garantiåret beräknas inkomstgarantin  bara på det ledamotsarvode som betalades vid  avgångstillfället.
Talmannens arvode vid avgångstillfället utgör underlag för  beräkningen av hans eller hennes inkomstgaranti.
Lag (2022:346)
.
Inkomstgarantins storlek
12 §
Under det första garantiåret lämnas inkomstgaranti med  ett månatligt belopp som uppgår till 80 procent av den del av  garantiunderlaget som inte överstiger 1,67 inkomstbasbelopp  och med 40 procent av den del som överstiger 1,67 men inte 
2,5 inkomstbasbelopp. För tiden därefter lämnas inkomstgaranti  med ett månatligt belopp som motsvarar följande andelar av  garantiunderlaget i förhållande till ledamotens sammanlagda  tid i riksdagen:
1. 66,0 procent av den del av garantiunderlaget som inte  överstiger 1,67 inkomstbasbelopp och 33 procent av den del som  överstiger 1,67 men inte 2,5 inkomstbasbelopp efter minst tolv  år,
2. 60,5 procent av den del av garantiunderlaget som inte  överstiger 1,67 inkomstbasbelopp och 30,25 procent av den del  som överstiger 1,67 men inte 2,5 inkomstbasbelopp efter minst  elva år,
3. 55,0 procent av den del av garantiunderlaget som inte  överstiger 1,67 inkomstbasbelopp och 27,5 procent av den del  som överstiger 1,67 men inte 2,5 inkomstbasbelopp efter minst  tio år,
4. 49,5 procent av den del av garantiunderlaget som inte  överstiger 1,67 inkomstbasbelopp och 24,75 procent av den del  som överstiger 1,67 men inte 2,5 inkomstbasbelopp efter minst  nio år,
5. 44,0 procent av den del av garantiunderlaget som inte  överstiger 1,67 inkomstbasbelopp och 22 procent av den del som  överstiger 1,67 men inte 2,5 inkomstbasbelopp efter minst åtta  år,
6. 38,5 procent av den del av garantiunderlaget som inte  överstiger 1,67 inkomstbasbelopp och 19,25 procent av den del  som överstiger 1,67 men inte 2,5 inkomstbasbelopp efter minst  sju år, och
7. 33,0 procent av den del av garantiunderlaget som inte  överstiger 1,67 inkomstbasbelopp och 16,5 procent av den del  som överstiger 1,67 men inte 2,5 inkomstbasbelopp efter minst  sex år.
I den sammanlagda tiden i riksdagen inräknas tid som ledamot  av Europaparlamentet före den 14 juli 2009.
Den tid som en ledamot har ålagts att återbetala arvodet för  enligt 3 kap. 13 § ska inte räknas in.
Lag (2022:1563)
.
Värdesäkring av garantibeloppet
13 §
För den som har varit ledamot i riksdagen under minst  sex hela år ska den fastställda inkomstgarantin knytas till  det prisbasbelopp som gällde för avgångsåret och omräknas vid  förändring av detta belopp.
Avräkning av annan ersättning eller inkomst
14 §
Inkomstgarantin ska minskas med vad ledamoten får i form  av sjukersättning och aktivitetsersättning enligt  socialförsäkringsbalken under den tid inkomstgarantin  betalas.
15 §
Inkomstgarantin ska minskas med det belopp i svensk  valuta som motsvarar vad ledamoten får i arvode enligt  artikel 10 i Europaparlamentets ledamotsstadga.
Om en ledamot som har inkomstgaranti samtidigt tar mot  övergångsersättning enligt artikel 13 i Europaparlamentets  ledamotsstadga, ska inkomstgarantin minskas med det belopp i  svensk valuta som motsvarar vad ledamoten får i  övergångsersättning.
16 §
Inkomstgarantin ska minskas med följande inkomster:
1. inkomst som är pensionsgrundande enligt 59 kap.  socialförsäkringsbalken,
2. inkomst av anställning eller uppdrag utomlands som inte  beskattas i Sverige,
3. delpension enligt kollektivavtal,
4. pension och livränta i andra fall än som avses i 14 §,
5. andra kontanta förmåner på grund av anställning eller  uppdrag än dem som avses i 1-4.
Minskningen ska motsvara den procentandel som anges för varje  särskilt fall i 12 § av den sammanlagda inkomst enligt denna  paragraf som per år överstiger ett prisbasbelopp.
17 §
Om den som har inkomstgaranti samtidigt även tar emot  avgångsförmåner på grund av uppdrag som statsråd, statlig  chefsanställning eller kommunalt förtroendeuppdrag, och  avgångsförmånerna ska minskas med hänsyn till andra  inkomster, får minskningen justeras om det behövs med hänsyn  till de sammanlagda effekterna av de olika regelsystemen.  Statens tjänstepensionsverk beslutar efter samråd med berörda  utbetalare om en sådan justering.
18 §
Om det inte föreligger rätt till inkomstgaranti under  ett helt kalenderår, ska endast inkomster som hänför sig till  den tid då rätt till inkomstgaranti föreligger räknas med vid  minskningen.
Minskningen ska fördelas på det antal kalenderdagar som  garantin betalas.
Pensionsgrundande inkomst och beskattning
19 §
Under de första fem åren ska inkomstgarantin jämställas  med inkomst av anställning. För tiden därefter ska  inkomstgarantin jämställas med inkomstgrundad ålderspension  enligt socialförsäkringsbalken.
Av 67 kap. 6 § inkomstskattelagen (1999:1229) följer att  inkomstgaranti inte utgör arbetsinkomst.
Jämkning av inkomstgaranti
20 §
Om det är skäligt får en inkomstgaranti dras in helt  eller delvis (jämkning) om garantitagaren
1. förvärvsarbetar i väsentlig omfattning åt någon annan och  inte tar ut skälig ersättning för detta arbete,
2. redovisar inkomst av aktiv näringsverksamhet och denna har  reducerats på grund av avdrag för
- avsättning till periodiseringsfond,
- avsättning till upphovsmannakonto,
- avsättning till expansionsfond,
- eget pensionssparande,
- underskott av annan verksamhetsgren,
3. redovisar inkomst av passiv näringsverksamhet där det  ingår arbetsinkomster, eller
4. har dömts för brott som har medfört att garantitagaren  skilts från uppdraget som riksdagsledamot eller har dömts för  brott av sådan allvarlig art att det framstår som sannolikt  att garantitagaren skulle ha skilts från uppdraget som  riksdagsledamot om han eller hon hade varit kvar i riksdagen.
Utöver vad som följer av första stycket får inkomstgaranti  som gäller i mer än ett år jämkas om garantitagaren inte har  vidtagit tillräckliga åtgärder för att övergå till  förvärvsarbete. Vid bedömningen av jämkningsfrågan ska  särskilt beaktas om och hur den som tar emot förmånen har  tagit del av det omställningsstöd som avses i 3 §.
21 §
Ett beslut om jämkning gäller omedelbart, om inte något  annat beslutas.
Rätt till efterlevandeskydd
22 §
Ett arvsberättigat barn, som inte fyllt 20 år, till den  som vid sin död var berättigad till inkomstgaranti enligt 8 §  andra stycket har rätt till efterlevandeskydd. Med ett  arvsberättigat barn jämställs ett barn som har mottagits i  adoptionssyfte.
23 §
Om det finns särskilda skäl får efterlevandeskydd  beviljas en efterlevande maka eller make eller den som enligt 
11 kap. 2 § jämställs med efterlevande maka eller make. Ett  sådant beslut kan omprövas.
Utbetalningstid för efterlevandeskyddet
24 §
Efterlevandeskydd till barn betalas till utgången av den  månad då barnet fyller 20 år. Efterlevandeskydd till make  eller därmed jämställd betalas under högst fem år.  Efterlevandeskyddet upphör vid utgången av den månad då den  berättigade avlider.
Efterlevandeskyddets storlek
25 §
Efterlevandeskyddet lämnas per kalenderår med ett belopp  som för varje berättigad motsvarar ett prisbasbelopp.
Beslut i frågor om inkomstgaranti och efterlevandeskydd
26 §
Riksdagens arvodesnämnd ska besluta om en ledamots rätt  till inkomstgaranti i samband med att ledamoten lämnar  riksdagsuppdraget.
Lag (2022:346)
.
27 §
Riksdagens arvodesnämnd beslutar efter skriftlig ansökan  om
1. förlängning av inkomstgaranti enligt 9 §,
2. inkomstgaranti vid partiell sjuk- eller  aktivitetsersättning enligt 10 §,
3. efterlevandeskydd enligt 22 och 23 §§, och
4. eftergift av återkrav och ränta till följd av beslut om  jämkning.
Riksdagens arvodesnämnd beslutar även i frågor om jämkning av  inkomstgaranti enligt 20 §.
Beslut om förmåner enligt första stycket 1-3 kan inte beviljas  för längre tid tillbaka än sex månader före ansökningsmånaden.
Lag (2022:346)
.
Utbetalning av inkomstgaranti och efterlevandeskydd
28 §
Den som vill att inkomstgaranti eller efterlevandeskydd  ska betalas ut ska skriftligen ansöka om det hos Statens  tjänstepensionsverk. Utbetalning får inte ske för längre tid  tillbaka än sex månader före ansökan om utbetalning.
Lämnande av uppgift
29 §
I samband med att en ledamot lämnar riksdagsuppdraget ska  Riksdagsförvaltningen till Riksdagens arvodesnämnd lämna de  uppgifter som nämnden behöver för att kunna fastställa  ledamotens rätt till inkomstgaranti enligt bestämmelserna i  detta kapitel.
Riksdagsförvaltningen ska på begäran till Riksdagens  arvodesnämnd överlämna de uppgifter som en tidigare ledamot  har lämnat till förvaltningen enligt 4 §.
Lag (2022:346)
.
30 §
Den som ansöker om eller tar emot inkomstgaranti ska på  begäran lämna sådana uppgifter till Riksdagens arvodesnämnd  som nämnden behöver för sin prövning av ett ärende enligt  bestämmelserna i detta kapitel.
31 §
Den som ansöker om utbetalning enligt 28 § ska  skriftligen lämna sådana uppgifter som Statens  tjänstepensionsverk behöver för att kunna bedöma sökandens  rätt till utbetalning av inkomstgaranti eller  efterlevandeskydd. Uppgifterna ska lämnas på heder och  samvete.
Om begärda uppgifter inte lämnas får Statens  tjänstepensionsverk hålla inne vidare utbetalningar.
Om den som har beviljats utbetalning av inkomstgaranti får  väsentligt ändrade inkomstförhållanden och dessa kan antas  påverka rätten till utbetalning ska han eller hon utan  särskild begäran lämna uppgift om detta till Statens  tjänstepensionsverk.
32 §
Arbetsgivare och andra som har betalat ut ersättning  eller förmån ska på begäran av Statens tjänstepensionsverk  lämna de uppgifter om en namngiven person som är av betydelse  för tillämpningen av bestämmelserna i detta kapitel.
Den som inte fullgör sin skyldighet enligt första stycket får  föreläggas att fullgöra skyldigheten. Föreläggandet får  förenas med vite.
33 §
Skatteverket ska till Statens tjänstepensionsverk lämna  uppgifter om inkomst som är pensionsgrundande enligt 59 kap.  socialförsäkringsbalken, om uppgifterna har betydelse i ett  ärende om inkomstgaranti enligt bestämmelserna i detta  kapitel.
34 §
Skatteverket ska på begäran lämna Riksdagens  arvodesnämnd sådana uppgifter om en namngiven person som har  betydelse i ett ärende om jämkning av inkomstgaranti enligt 
20 § 1-3. Detsamma gäller uppgifter som har betydelse för  frågan om inkomstgaranti enligt 37 §.
Återkrav
35 §
Om inkomstgaranti har betalats ut med ett för högt belopp  ska garantitagaren betala tillbaka mellanskillnaden. Detsamma  gäller om garantin har jämkats. Ett belopp som ska betalas  tillbaka ska, när det är lämpligt, i stället avräknas mot  kommande utbetalningar av inkomstgarantin.
Avräkning enligt första stycket får inte ske förrän beslutet  har vunnit laga kraft.
Om det finns särskilda skäl får återkravet efterges helt eller  delvis.
Statens tjänstepensionsverk beslutar om återkrav och eftergift  av ett sådant krav.
Lag (2022:346)
.
36 §
Om inkomstgaranti har betalats ut med ett för högt belopp  och mellanskillnaden inte har betalats tillbaka inom en månad  efter det att ett krav på återbetalning har framställts, ska  garantitagaren betala ränta enligt 6 § räntelagen (1975:635)  för tid därefter till dess betalning sker. Detsamma ska gälla  även om garantin har jämkats. Om det finns särskilda skäl får  kravet på ränta efterges helt eller delvis.
Bestämmelserna i första stycket gäller också om garantitagaren  försummat att lämna uppgifter som behövs för att kunna  bestämma det belopp som ska betalas tillbaka. I ett sådant  fall ska dock ränta enligt 5 § räntelagen tas ut från den dag  då uppgifterna senast skulle ha lämnats in.
Lag (2022:346)
.
36 a §
Den som är återbetalningsskyldig enligt 35 och 36 §§  ska betala ränta enligt 5 § räntelagen (1975:635) på det  återkrävda beloppet om det
1. har träffats ett avtal om avbetalningsplan med den  återbetalningsskyldige, eller
2. om den återbetalningsskyldige har medgetts anstånd med  betalningen.
Ränta ska beräknas från den dag då avtalet om avbetalningsplan  träffades eller anståndet medgavs. Ränta ska dock inte betalas  för tid innan återkravet har förfallit till betalning.
Lag (2022:346)
.
Inkomstgaranti efter jämkningsbeslut
37 §
Om inkomstgaranti har jämkats enligt 20 § får  garantitagaren, när nya förhållanden har inträtt, på nytt  ansöka om inkomstgaranti med åberopande av de nya  förhållandena.
Om ett beslut om jämkning enligt första stycket har grundat  sig på att garantitagaren gjort avsättning till  periodiseringsfond, upphovsmannakonto eller expansionsfond  och beloppet därefter helt eller delvis har återförts till  beskattning, ska frågan om inkomstgaranti för det år då  återförandet skedde prövas på yrkande av garantitagaren.
13 kap. Omställningsstöd och efterlevandeskydd
Tillämpningsområde
1 §
I detta kapitel finns bestämmelser om omställningsstöd  och efterlevandeskydd.
Omställningsstödet består av
1. stödåtgärder som erbjuds vid avgången från riksdagen,  och
2. ekonomiska förmåner under en omställningstid 
(ekonomiskt omställningsstöd).
Detta kapitel gäller för de ledamöter som inte omfattas av  bestämmelserna i 12 kapitlet.
Syfte
2 §
Syftet med omställningsstödet är att underlätta för den  som har varit riksdagsledamot att övergå till  förvärvsarbete.
Stödåtgärder för omställning
3 §
/Upphör att gälla U:2026-01-01/
En ledamot som lämnar riksdagsuppdraget före 66 års ålder  har, för att kunna övergå till förvärvsarbete, rätt till  stödåtgärder i enlighet med vad Riksdagsförvaltningen  bestämmer.
Lag (2022:1563)
.
3 §
/Träder i kraft I:2026-01-01/
En ledamot som lämnar riksdagsuppdraget före uppnådd  riktålder för pension har, för att kunna övergå till  förvärvsarbete, rätt till stödåtgärder i enlighet med vad  Riksdagsförvaltningen bestämmer.
Lag (2022:1564)
.
4 §
Den som har nyttjat ett erbjudande enligt 3 § ska på  begäran av Riksdagsförvaltningen redovisa vilka åtgärder han  eller hon har vidtagit för att övergå till förvärvsarbete.
Ekonomiskt omställningsstöd
5 §
Den som har varit ledamot av riksdagen har rätt till  ekonomiskt omställningsstöd
1. i tre månader, om ledamoten har tillhört riksdagen under en  sammanhängande tid om minst ett år,
2. i sex månader, om ledamoten har tillhört riksdagen under en  sammanlagd tid om minst två år,
3. i ett år, om ledamoten har tillhört riksdagen under en  sammanlagd tid om minst fyra år, eller
4. i två år, om ledamoten har tillhört riksdagen under en  sammanlagd tid om minst åtta år.
Det ekonomiska omställningsstödet uppgår för den som är talman  när han eller hon lämnar riksdagsuppdraget till 85 procent av  talmansarvodet enligt 3 kap. 1 § vid avgångstillfället. För  den som är ledamot uppgår stödet till 85 procent av  ledamotsarvodet enligt 3 kap. 2 § vid avgångstillfället.
Ekonomiskt omställningsstöd ska jämställas med inkomst av  anställning enligt 59 kap. 8 § socialförsäkringsbalken.
Lag (2022:346)
.
6 §
När ett stöd enligt 5 § har upphört får ytterligare  ekonomiskt omställ-ningsstöd beviljas för högst ett år i  taget om
1. ledamoten under avgångsåret hade fyllt minst 55 år,
2. ledamoten vid avgången hade tillhört riksdagen under en  sammanlagd tid om minst åtta år, och
3. det finns särskilda skäl.
Vid bedömningen av om det finns särskilda skäl ska avseende  fästas vid
1. om och hur ledamoten har nyttjat de stödåtgärder som avses  i 3 § eller vilka åtgärder han eller hon annars har vidtagit  för att söka övergå till förvärvsarbete, och
2. ledamotens personliga och ekonomiska förhållanden.
Stöd enligt första stycket får beviljas om det finns  särskilda skäl, även om förutsättningarna i 1 och 2 inte är  uppfyllda. I sådana fall får stödet beviljas i högst ett  år.
Stöd som avses i första och tredje styckena får uppgå  till högst 45 procent av det arvode som avses i 3 kap. 1 §.  Stödet ska jämställas med inkomstgrundad ålderspension enligt  socialförsäkringsbalken.
7 §
Vid beräkning av tider enligt 5 och 6 §§ ska hänsyn inte  tas till tid då ledamoten har fått ålderspension eller  sjukpension enligt bestämmelser i denna lag.
Ledighet som har beviljats av riksdagen eller av talmannen  begränsar inte rätten till förmåner enligt detta kapitel.  Detsamma gäller vid sjukfrånvaro.
Den tid som en ledamot har ålagts att återbetala arvodet för  enligt 3 kap. 13 § ska inte räknas in som grund för förmåner  enligt detta kapitel.
Lag (2022:1563)
.
7 a § § En ledamot som har tjänstgjort som statsråd får  tillgodoräkna sig den tiden vid beräkningen av den sammanlagda  respektive sammanhängande tiden i riksdagen om han eller hon  har avgått från statsrådsbefattningen innan
1. rätt till inkomstgaranti enligt förordningen (2016:1022) om  inkomstgaranti, tjänstepension och vissa försäkringsförmåner  för statsråd har inträtt, eller
2. rätt till inkomstgaranti eller motsvarande förmåner enligt  äldre föreskrifter har inträtt.
Lag (2022:346)
.
8 §
/Upphör att gälla U:2026-01-01/
Rätten till ekonomiskt omställningsstöd gäller längst till  och med månaden innan den månad då ledamoten fyller 66 år  eller, om ledamoten avlider dessförinnan, till och med den  månad då dödsfallet inträffar.
Stödet ska betalas månadsvis.
Lag (2022:1563)
.
8 §
/Träder i kraft I:2026-01-01/
Rätten till ekonomiskt omställningsstöd gäller längst till  och med månaden innan den månad då ledamoten uppnår riktåldern  för pension eller, om ledamoten avlider dessförinnan, till och  med den månad då dödsfallet inträffar.
Stödet ska betalas månadsvis.
Lag (2022:1564)
.
9 §
Om en tidigare ledamot som har ett gällande beslut om  ekonomiskt omställningsstöd återinträder i riksdagen förskjuts  det ekonomiska omställningsstödet med en tid som motsvarar den  nya tjänstgöringstiden. Pågående utbetalning ska upphöra under  den tiden.
När ledamoten på nytt lämnar riksdagsuppdraget ska tidigare  beslut om ekonomiskt omställningsstöd omprövas. Om ledamoten  då har rätt till ekonomiskt omställningsstöd under längre tid  eller med högre belopp än enligt tidigare beslut ska  Riksdagens arvodesnämnd fatta ett nytt beslut om det  ekonomiska omställningsstödet. I annat fall gäller tidigare  beslut.
Lag (2022:346)
.
10 §
Ekonomiskt omställningsstöd enligt 6 § ska knytas an  till det prisbasbelopp som gällde för avgångsåret och  omräknas vid förändring av detta belopp.
11 §
Av 67 kap. 6 § inkomstskattelagen (1999:1229) följer att  ekonomiskt omställningsstöd enligt 5 och 6 §§ inte utgör  arbetsinkomst.
Avräkning av annan ersättning eller inkomst
12 §
Ekonomiskt omställningsstöd ska minskas med vad  ledamoten får i form av sjukersättning och  aktivitetsersättning enligt socialförsäkringsbalken under den  tid stödet betalas.
Ekonomiskt omställningsstöd ska minskas med det belopp i  svensk valuta som motsvarar vad ledamoten får i form av  arvode enligt artikel 10 i Europaparlamentets ledamotsstadga.
Om en ledamot som har ekonomiskt omställningsstöd samtidigt  tar emot övergångsersättning enligt artikel 13 i  Europaparlamentets ledamotsstadga minskas stödet med det  belopp i svensk valuta som motsvarar vad ledamoten får i  övergångsersättning.
13 §
Ekonomiskt omställningsstöd ska minskas med följande  inkomster:
1. inkomst som är pensionsgrundande enligt 59 kap.  socialförsäkringsbalken,
2. inkomst av anställning eller uppdrag utomlands som inte  beskattas i Sverige,
3. delpension enligt kollektivavtal,
4. pension och livränta i andra fall än som avses i 12 §,  och
5. andra kontanta förmåner på grund av anställning eller  uppdrag än dem som avses i 1-4.
Minskningen ska ske med den sammanlagda inkomsten enligt  denna paragraf som per år överstiger ett prisbasbelopp.
14 §
Om den som har ekonomiskt omställningsstöd samtidigt  även tar emot avgångsförmåner på grund av uppdrag som  statsråd, statlig chefsanställning eller kommunalt  förtroendeuppdrag, och avgångsförmånerna ska minskas med  hänsyn till andra inkomster, får minskningen justeras om det  behövs med hänsyn till de sammanlagda effekterna av de olika  regelsystemen. Statens tjänstepensionsverk ska efter samråd  med berörda utbetalare besluta om en sådan justering.
15 §
Föreligger inte rätt till ekonomiskt omställningsstöd  under ett helt kalenderår, ska endast inkomster som hänför  sig till den tid då rätt till stödet föreligger medräknas vid  minskningen.
Minskningen ska fördelas på det antal kalenderdagar som det  ekonomiska omställningsstödet betalas.
Jämkning av ekonomiskt omställningsstöd
16 §
Om det är skäligt får ett ekonomiskt omställningsstöd  dras in helt eller delvis (jämkning) om stödmottagaren
1. förvärvsarbetar i väsentlig omfattning åt någon annan och  inte tar ut skälig ersättning för detta arbete,
2. redovisar inkomst av aktiv näringsverksamhet och denna har  reducerats på grund av avdrag för
- avsättning till periodiseringsfond,
- avsättning till upphovsmannakonto,
- avsättning till expansionsfond,
- eget pensionssparande,
- underskott av annan verksamhetsgren,
3. redovisar inkomst av passiv näringsverksamhet där det  ingår arbetsinkomster, eller
4. har dömts för brott som har medfört att stödmottagaren har  skilts från uppdraget som riksdagsledamot eller har dömts för  brott av sådan allvarlig art att det framstår som sannolikt  att stödmottagaren skulle ha skilts från uppdraget som  riksdagsledamot om han eller hon hade varit kvar i riksdagen.
Utöver vad som följer av första stycket får ekonomiskt  omställningsstöd enligt 5 § och som gäller i mer än ett år  jämkas om stödmottagaren inte har vidtagit tillräckliga  åtgärder för att övergå till förvärvsarbete. Vid bedömningen  av jämkningsfrågan ska särskilt beaktas om och hur den som  tar emot stödet har tagit del av det omställningsstöd som  avses i 3 §.
17 §
Ett beslut om jämkning gäller omedelbart, om inte något  annat beslutas.
Rätt till efterlevandeskydd
18 §
Ett arvsberättigat barn, som inte har fyllt 20 år, till  den som vid sin död var berättigad till ekonomiskt  omställningsstöd enligt 5 § första stycket 4 har rätt till  efterlevandeskydd. Med arvsberättigat barn ska jämställas  barn som har mottagits i adoptionssyfte.
19 §
Om det finns särskilda skäl får efterlevandeskydd  beviljas en efterlevande maka eller make eller den som enligt 
11 kap. 2 § jämställs med efterlevande maka eller make. Ett  sådant beslut kan omprövas.
Utbetalningstid för efterlevandeskyddet
20 §
Efterlevandeskydd betalas under högst två år.
Efterlevandeskyddet upphör vid utgången av den månad då den  berättigade avlider.
Efterlevandeskyddets storlek
21 §
Efterlevandeskyddet betalas per kalenderår med ett  belopp som för varje berättigad motsvarar ett  prisbasbelopp.
Beslut i frågor om ekonomiskt omställningsstöd och  efterlevandeskydd
22 §
Riksdagens arvodesnämnd ska besluta om en ledamots rätt  till ekonomiskt omställningsstöd i samband med att ledamoten  lämnar riksdagsuppdraget.
Lag (2022:346)
.
23 §
Riksdagens arvodesnämnd beslutar efter skriftlig ansökan om
1. förlängt ekonomiskt omställningsstöd enligt 6 §,
2. efterlevandeskydd enligt 18 och 19 §§, och
3. eftergift av återkrav och ränta till följd av beslut om  jämkning.
Riksdagens arvodesnämnd beslutar även i frågor om jämkning av  ekonomiskt omställningsstöd enligt 15 §.
Beslut om förmåner enligt första stycket 1 och 2 kan inte  beviljas för längre tid tillbaka än sex månader före  ansökningsmånaden.
Lag (2022:346)
.
Utbetalning av ekonomiskt omställningsskydd och  efterlevandeskydd
24 §
Den som vill att ekonomiskt omställningsstöd eller  efterlevandeskydd ska betalas ut ska skriftligen ansöka om  det hos Statens tjänstepensionsverk. Utbetalning får inte ske  för längre tid tillbaka än sex månader före ansökan om  utbetalning.
Uppgiftslämnande
25 §
I samband med att en ledamot lämnar riksdagsuppdraget ska  Riksdagsförvaltningen till Riksdagens arvodesnämnd lämna de  uppgifter som nämnden behöver för att kunna fastställa  ledamotens rätt till ekonomiskt
omställningsstöd. Riksdagsförvaltningen ska på begäran till  Riksdagens arvodesnämnd överlämna de uppgifter som en tidigare  ledamot har lämnat enligt 4 §.
Lag (2022:346)
.
26 §
Den som ansöker om eller tar emot ekonomiskt  omställningsstöd ska på begäran lämna Riksdagens arvodesnämnd  sådana uppgifter som nämnden behöver för sin prövning av ett  ärende enligt bestämmelserna i detta kapitel.
27 §
Den som har ansökt om utbetalning enligt 24 § ska  skriftligen lämna sådana uppgifter som Statens  tjänstepensionsverk behöver för att bedöma sökandens rätt  till utbetalning. Uppgifterna ska lämnas på heder och  samvete.
Om den som har ansökt om utbetalning inte lämnar begärda  uppgifter, får Statens tjänstepensionsverk hålla inne vidare  utbetalningar.
Om den som har beviljats utbetalning av ekonomiskt  omställningsstöd får väsentligt ändrade inkomstförhållanden  och dessa kan antas påverka rätten till utbetalning, ska han  eller hon utan särskild begäran lämna uppgift om detta till  Statens tjänstepensionsverk.
28 §
Arbetsgivare och andra som har betalat ut ersättning  eller stöd ska på begäran av Statens tjänstepensionsverk  lämna sådana uppgifter om en namngiven person om sådana  förhållanden som är av betydelse för tillämpningen av  bestämmelserna i detta kapitel.
Den som inte fullgör sin skyldighet enligt första stycket får  föreläggas att fullgöra skyldigheten. Föreläggandet får  förenas med vite.
29 §
Skatteverket ska på begäran lämna Riksdagens  arvodesnämnd sådana uppgifter om en namngiven person som har  betydelse i ett ärende om jämkning av ekonomiskt  omställningsstöd enligt 16 § första stycket 1-3. Detsamma  gäller uppgifter som har betydelse för frågan om ekonomiskt  omställningsstöd enligt 33 §.
30 §
Skatteverket ska till Statens tjänstepensionsverk lämna  uppgifter om inkomst som är pensionsgrundande enligt 59 kap.  socialförsäkringsbalken, om uppgifterna har betydelse i ett  ärende om ekonomiskt omställningsstöd enligt bestämmelserna i  detta kapitel.
Återkrav
31 §
Om ekonomiskt omställningsstöd har betalats ut med ett  för högt belopp ska stödmottagaren betala tillbaka  mellanskillnaden. Detsamma gäller om stödet har jämkats. Ett  belopp som ska betalas tillbaka ska, när det är lämpligt, i  stället avräknas mot kommande utbetalningar av ekonomiskt  omställningsstöd.
Avräkning enligt första stycket får inte ske förrän beslutet  har vunnit laga kraft.
Om det finns särskilda skäl får återkravet efterges helt eller  delvis.
Statens tjänstepensionsverk beslutar om återkrav och eftergift  av ett sådant krav.
Lag (2022:346)
.
32 §
Om ekonomiskt omställningsstöd har betalats ut med ett  för högt belopp och mellanskillnaden inte har betalats  tillbaka inom en månad efter det att krav på återbetalning har  framställts, ska stödmottagaren betala ränta enligt 6 §  räntelagen (1975:635) för tid därefter till dess betalning  sker. Detsamma gäller om stödet har jämkats. Om det finns  särskilda skäl får kravet på ränta efterges helt eller delvis.
Bestämmelserna i första stycket ska också gälla om  stödmottagaren har försummat att lämna de uppgifter som behövs  för bestämmande av det belopp som ska betalas tillbaka. I ett  sådant fall ska dock ränta enligt 5 § räntelagen tas ut från  den dag då uppgifterna senast skulle ha lämnats in.
Lag (2022:346)
.
32 a §
Den som är återbetalningsskyldig enligt 31 och 32 §§  ska betala ränta enligt 5 § räntelagen (1975:635) på det  återkrävda beloppet om det
1. har träffats ett avtal om avbetalningsplan med den  återbetalningsskyldige, eller
2. om den återbetalningsskyldige har medgetts anstånd med  betalningen.
Ränta ska beräknas från den dag då avtalet om avbetalningsplan  träffades eller anståndet medgavs. Ränta ska dock inte betalas  för tid innan återkravet har förfallit till betalning.
Lag (2022:346)
.
Ansökan om ekonomiskt omställningsstöd efter  jämkningsbeslut
33 §
Om ett ekonomiskt omställningsstöd har  jämkats enligt 16 §, får stödmottagaren när nya förhållanden  har inträtt på nytt ansöka om ekonomiskt omställningsstöd.
Om ett beslut som har fattats med tillämpning av 16 § har  grundats på att stödmottagaren har gjort avsättning till  periodiseringsfond, upphovsmannakonto eller expansionsfond  och beloppet därefter helt eller delvis har återförts till  beskattning, ska frågan om stöd för det år då återförandet  skedde prövas på yrkande av stödmottagaren.
14 kap. Försäkring, företagshälsovård och rehabilitering
Försäkring
1 §
En ledamot har rätt till försäkringsförmåner i form av  grupplivförsäkring, tjänstereseförsäkring och  arbetsskadeförsäkring i enlighet med vad Riksdagsförvaltningen  bestämmer.
Lag (2022:346)
.
Företagshälsovård
2 §
En ledamot har rätt till företagshälsovård i enlighet med  vad Riksdagsförvaltningen bestämmer.
Lag (2022:346)
.
Ersättning för rehabilitering
3 §
Om det finns särskilda skäl kan en riksdagsledamot efter  prövning av Riksdagsförvaltningen få ersättning för kostnader  för insatser i rehabiliteringssyfte.
14 a kap. Återkrav
1 §
En ledamot är skyldig att betala tillbaka utbetalning av  arvode, resekostnadsersättning, traktamente, logiersättning  eller pension enligt denna lag, som har lämnats felaktigt  eller med ett för högt belopp, om han eller hon har orsakat  utbetalningen genom att
1. lämna oriktiga uppgifter, eller
2. inte fullgöra en uppgifts- eller anmälningsskyldighet.
Detsamma gäller om en sådan utbetalning i annat fall har  lämnats felaktigt eller med ett för högt belopp och ledamoten  insett eller skäligen borde ha insett detta.
Vad som sägs i första och andra styckena gäller även tidigare  ledamöter samt efterlevande som tagit emot förmåner enligt 
11-13 kap.
Lag (2022:346)
.
2 §
Den som är återbetalningsskyldig enligt 1 § ska betala  ränta enligt 5 § räntelagen (1975:635) på det återkrävda  beloppet om det
1. har träffats ett avtal om avbetalningsplan med den  återbetalningsskyldige, eller
2. om den återbetalningsskyldige har medgetts anstånd med  betalningen.
Ränta ska beräknas från den dag då avtalet om  avbetalningsplanen träffades eller anståndet medgavs. Ränta  ska dock inte betalas för tid innan återkravet har förfallit  till betalning.
Lag (2022:346)
.
3 §
Om återbetalning inte har skett inom en månad från det att  ett krav på återbetalning framställts ska den  återbetalningsskyldige betala ränta enligt 6 § räntelagen 
(1975:635) på det obetalda beloppet till dess betalning sker.
Lag (2022:346)
.
4 §
Om det finns särskilda skäl får ett återkrav och ränta  efterges helt eller delvis.
Lag (2022:346)
.
5 §
Statens tjänstepensionsverk beslutar om återkrav av  pension och om eftergift av ett sådant krav. Detsamma gäller  krav på ränta.
Lag (2022:346)
.
6 §
Bestämmelser om återkrav av inkomstgaranti och ekonomiskt  omställningsstöd finns i 12 kap. 35 och 36 §§ och 13 kap. 31  och 32 §§.
Lag (2022:346)
.
15 kap. Överklagande
Beslut av Riksdagsförvaltningen
1 §
Beslut av Riksdagsförvaltningen om tillhandahållande av  barnverksamhet får inte överklagas.
Övriga beslut av Riksdagsförvaltningen enligt denna lag får  överklagas till Riksdagens överklagandenämnd.
Lag (2022:346)
.
Beslut av Riksdagens arvodesnämnd
2 §
Beslut av Riksdagens arvodesnämnd enligt 3 kap. 16 § och 
19 § tredje stycket, 12 kap. eller 13 kap. får överklagas hos  allmän förvaltningsdomstol. Vid överklagande till kammarrätten  krävs prövningstillstånd.
Ett beslut enligt 3 kap. 2 § får inte överklagas.
Lag (2022:346)
.
Beslut av Statens tjänstepensionsverk
3 §
Beslut av Statens tjänstepensionsverk enligt denna lag  får överklagas hos allmän förvaltningsdomstol. Vid  överklagande till kammarrätten krävs prövningstillstånd.
Allmänna bestämmelser om överklagande
4 §
Ett beslut överklagas skriftligt. Klaganden ska i  överklagandet ange vilket beslut som överklagas och den  ändring i beslutet som han eller hon vill ha.
Överklagandet ska lämnas in till den myndighet som har  meddelat beslutet. Det ska ha kommit in dit inom tre veckor  från den dag då klaganden fick del av beslutet.
Övergångsbestämmelser
2016:1108
1. Denna lag träder i kraft den 1 januari 2017 då lagen 
(1994:1065) om ekonomiska villkor för riksdagens ledamöter  ska upphöra att gälla.
2. Övergångsbestämmelserna till lagen (1994:1065) om  ekonomiska villkor för riksdagens ledamöter och ändringar i  den lagen ska fortfarande gälla.
2020:962
1. Denna lag träder i kraft den 1 januari 2021.
2. Äldre föreskrifter gäller fortfarande för den som uppnår 
61 års ålder före den 1 januari 2021.
2021:1123
1. Denna lag träder i kraft den 1 januari 2022.
2. Äldre föreskrifter gäller fortfarande för arvode som avser  tid före ikraftträdandet.
2022:346
1. Denna lag träder i kraft den 1 juli 2022.
2. Äldre föreskrifter gäller fortfarande i fråga om ledamöter  som har beviljats logiersättning före ikraftträdandet.
3. De nya bestämmelserna i 4 kap. 9 § och 5 kap. 5 § tillämpas  på tjänsteresor som genomförs efter ikraftträdandet.
2022:1563
1. Denna lag träder i kraft den 1 januari 2023.
2. Äldre föreskrifter gäller fortfarande för den som uppnår  respektive åldersgräns före den 1 januari 2023.
2022:1564
1. Denna lag träder i kraft den 1 januari 2026.
2. Äldre föreskrifter gäller fortfarande för den som uppnår  respektive åldersgräns före den 1 januari 2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.