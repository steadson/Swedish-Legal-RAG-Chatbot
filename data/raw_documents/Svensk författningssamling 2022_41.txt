Title: Förordning (2022:41) om ersättning till en länsstyrelse för arbete med ett omfattande infrastrukturobjekt
SFS Number: Svensk författningssamling 2022:41
URL: https://www.riksdagen.se/sv/dokument-och-lagar/dokument/svensk-forfattningssamling/forordning-202241-om-ersattning-till-en_sfs-2022-41/
Source Link: http://rkrattsbaser.gov.se/sfst?bet=2022:41
Amendment Register Link: http://rkrattsbaser.gov.se/sfsr?bet=2022:41
Ministry/Authority: Landsbygds- och infrastrukturdepartementet RSIB TP
Issued: 2022-01-20
Metadata: {"Utfärdad": "2022-01-20"}

==================================================

Förordning (2022:41) om ersättning till en länsstyrelse för arbete med ett omfattande infrastrukturobjekt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:41
Departement/myndighet
:   
Landsbygds- och infrastrukturdepartementet RSIB TP
Utfärdad
:   
2022-01-20
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser om ersättning  till en länsstyrelse för kostnader för länsstyrelsens arbete  med ett sådant infrastrukturobjekt som avses i 2 § 8  förordningen (2009:236) om en nationell plan för  transportinfrastruktur och som regeringen har fastställt en  rätt till ersättning för.
2 §
Denna förordning är meddelad med stöd av 8 kap. 7 §  regeringsformen.
Ersättningen
3 §
Ersättningen ska avse sådana kostnader för en  länsstyrelses arbete med ett infrastrukturobjekt som föranleds  av en tillämpning av 2-4 kap. och 5 kap. 3-5 §§ miljöbalken.  Kostnaderna ska ha uppstått innan byggande och anläggning av  infrastrukturobjektet har avslutats.
Om regeringen med stöd av andra bestämmelser redan har  beslutat om ersättning till en länsstyrelse för sådana  kostnader som avses i första stycket, ska ersättning enligt  denna förordning inte betalas.
4 §
Ersättning enligt 3 § ska betalas som en timersättning.  Vid beräkning av timersättningen ska bestämmelserna i 7 kap. 
12 § förordningen (1998:940) om avgifter för prövning och  tillsyn enligt miljöbalken tillämpas.
5 §
Ersättning enligt 3 § får totalt uppgå till högst 
0,1 procent av infrastrukturobjektets beräknade totalkostnad,  inklusive eventuell medfinansiering, i en nationell plan för  transportinfrastruktur. Totalkostnaden ska avse den prisnivå  som anges i den nationella planen.
Ansökan och beslut
6 §
Trafikverket prövar frågor om ersättning enligt denna  förordning. Trafikverket betalar också ut ersättningen.
7 §
En ansökan om ersättning får avse endast ett  infrastrukturobjekt.
Ansökan ska ha kommit in till Trafikverket senast inom den tid  som verket beslutar.
8 §
Den länsstyrelse som ansöker om ersättning ska på begäran  av Trafikverket inom den tid som verket bestämmer lämna de  uppgifter som behövs för prövningen.
9 §
Trafikverket får meddela föreskrifter om verkställigheten  av denna förordning.
10 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.