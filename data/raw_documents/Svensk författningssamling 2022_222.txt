Title: Förordning (2022:222) om särskild kvot i fristående skolor
SFS Number: Svensk författningssamling 2022:222
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022222-om-sarskild-kvot-i_sfs-2022-222/
Source Link: http://rkrattsbaser.gov.se/sfst?bet=2022:222
Amendment Register Link: http://rkrattsbaser.gov.se/sfsr?bet=2022:222
Ministry/Authority: Utbildningsdepartementet
Issued: 2022-03-24
Metadata: {"Utfärdad": "2022-03-24", "Ändrad": "t.o.m. SFS 2023:33"}

==================================================

Förordning (2022:222) om särskild kvot i fristående skolor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:222
Departement/myndighet
:   
Utbildningsdepartementet
Utfärdad
:   
2022-03-24
Ändrad
:   
t.o.m. SFS 2023:33
Tidsbestämd
: 
2024-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller vid urval till fristående  förskoleklasser, grundskolor och grundsärskolor som har fler  sökande än det finns platser för.
Förordningen gäller dock inte sådana fristående skolor som har  begränsat sitt mottagande till vissa elever enligt 9 kap. 17 §  första stycket andra meningen, 10 kap. 35 § första stycket  andra meningen 1-3 eller 11 kap. 34 § första stycket andra  meningen 1-3 skollagen (2010:800).
Särskild kvot
2 §
Vid urval till en sådan fristående skola som avses i 1 §  första stycket får huvudmannen avsätta ett begränsat antal  platser per läsår för vissa elever (särskild kvot) som ges  företräde framför övriga sökande.
I den särskilda kvoten får bara de elever ingå som varit  bosatta i landet kortare tid än två år före starten av det  aktuella läsåret.
3 §
Huvudmannen beslutar hur många platser som ska ingå i den  särskilda kvoten. Dessa platser får dock motsvara högst fem  procent av det högsta antal elever som huvudmannen har  beslutat att den fristående skolan har möjlighet att ge  utbildning med bibehållen god kvalitet under det aktuella  läsåret.
4 §
Om det inte finns plats för alla sökande som ingår i den  särskilda kvoten ska ett urval göras bland dessa sökande på  samma grunder som i övrigt tillämpas vid urval till skolan.
En elev som har ingått i den särskilda kvoten men inte tagits  emot inom den tid som anges i 2 § andra stycket ska få  tillgodoräkna sig denna tid vid urval bland sökande som inte  ingår i kvoten, om skolan tillämpar anmälningstid som  urvalsgrund.
5 §
Bestämmelser om urval bland övriga sökande finns i 9 kap. 
18 §, 10 kap. 36 § och 11 kap. 35 § skollagen (2010:800).
Informations- och anmälningsskyldighet
6 §
En huvudman som tillämpar bestämmelserna om särskild kvot  i denna förordning ska informera om att ett visst antal  platser avsätts till en särskild kvot och om hur många elever  som tas emot i den särskilda kvoten under läsåret. Information  ska finnas tillgänglig för dem som sedan tidigare står i kö  till skolan och för presumtiva sökande.
Huvudmannen ska anmäla till Statens skolinspektion och till  den kommun där skolan är belägen att elever tas emot i  särskild kvot under läsåret.
Bemyndigande
7 §
Statens skolinspektion får meddela ytterligare  föreskrifter om verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.