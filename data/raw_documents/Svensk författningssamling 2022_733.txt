Title: Lag (2022:733) med kompletterande bestämmelser till EU:s förordning om Ecris-TCN
SFS Number: Svensk författningssamling 2022:733
URL: https://www.riksdagen.se/sv/dokument-och-lagar/dokument/svensk-forfattningssamling/lag-2022733-med-kompletterande-bestammelser_sfs-2022-733/
Source Link: http://rkrattsbaser.gov.se/sfst?bet=2022:733
Amendment Register Link: http://rkrattsbaser.gov.se/sfsr?bet=2022:733
Ministry/Authority: Justitiedepartementet L4
Issued: 2022-06-02
Metadata: {"Utfärdad": "2022-06-02", "Ändrad": "t.o.m. SFS 2025:141"}

==================================================

Lag (2022:733) med kompletterande bestämmelser till EU:s förordning om Ecris-TCN
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:733
Departement/myndighet
:   
Justitiedepartementet L4
Utfärdad
:   
2022-06-02
Ändrad
:   
t.o.m. SFS 2025:141
Ändringsregister
:
SFSR (Regeringskansliet)
Källa
:
Fulltext (Regeringskansliet)
/Träder i kraft I:den dag som regeringen bestämmer/
Lagens innehåll
1 §
Denna lag innehåller kompletterande bestämmelser till  Europaparlamentets och rådets förordning (EU) 2019/816 av den 
17 april 2019 om inrättande av ett centraliserat system för  identifiering av medlemsstater som innehar uppgifter om  fällande domar mot tredjelandsmedborgare och statslösa  personer (Ecris-TCN) för att komplettera det europeiska  informationssystemet för utbyte av uppgifter ur  kriminalregister och om ändring av förordning (EU) 2018/1726 
(EU:s förordning om Ecris-TCN).
Termer och uttryck i lagen
2 §
Termer och uttryck i denna lag har samma betydelse som i  EU:s förordning om Ecris-TCN. Vad som sägs om  tredjelandsmedborgare gäller också unionsmedborgare som även  är medborgare i ett tredjeland.
Användning av Ecris-TCN
3 §
Ecris-TCN ska användas endast när det görs en sökning i  belastningsregistret efter begäran av en myndighet eller av en  enskild som begär uppgifter om sig själv.
4 §
Om en myndighet i enlighet med artikel 7.1 andra stycket i  EU:s förordning om Ecris-TCN i ett visst fall beslutar att  Ecris-TCN inte ska användas, ska den underrätta  centralmyndigheten om detta i samband med att den begär  uppgifter ur belastningsregistret.
5 §
När en myndighet begär uppgifter ur belastningsregistret  om en tredjelandsmedborgare får Ecris-TCN användas även om  ändamålet med sökningen inte är sådant som anges i artikel 7.1  i EU:s förordning om Ecris-TCN.
I dessa fall ska Ecris-TCN användas endast om det efterfrågas  av den myndighet som begär uppgifterna.
6 §
Vid en sökning i belastningsregistret på en  unionsmedborgare ska centralmyndigheten använda Ecris-TCN för  att kontrollera om han eller hon förekommer där i egenskap av  tredjelandsmedborgare om
1. det av lag eller annan författning följer att ett utdrag ur  belastningsregistret ska visas upp eller lämnas, eller
2. det efterfrågas av den som begär uppgifter ur  belastningsregistret.
Fingeravtryck
7 §
Fingeravtryck som behandlas i Polismyndighetens  biometriregister med stöd av 5 kap. 3 § andra stycket och 4 § 
3 lagen (2018:1693) om polisens behandling av personuppgifter  inom brottsdatalagens område ska föras in i Ecris-TCN.
Lag (2025:141)
.
Ansiktsbilder
8 §
Ansiktsbilder som behandlas i Polismyndighetens  biometriregister med stöd av lagen (2018:1693) om polisens  behandling av personuppgifter inom brottsdatalagens område ska  föras in i Ecris-TCN.
Lag (2025:141)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.