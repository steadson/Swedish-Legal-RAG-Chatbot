Title: Förordning (2007:1475) om vissa särskilda uppgifter för Stockholms universitet som rör svenska som andraspråk och utbildning i svenska för invandrare
SFS Number: Svensk författningssamling 2007:1475
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071475-om-vissa-sarskilda_sfs-2007-1475/
Source Link: http://rkrattsbaser.gov.se/sfst?bet=2007:1475
Amendment Register Link: http://rkrattsbaser.gov.se/sfsr?bet=2007:1475
Ministry/Authority: Utbildningsdepartementet
Issued: 2007-12-19
Metadata: {"Utfärdad": "2007-12-19", "Ändrad": "t.o.m. SFS 2016:455"}

==================================================

Förordning (2007:1475) om vissa särskilda uppgifter för Stockholms universitet som rör svenska som andraspråk och utbildning i svenska för invandrare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1475
Departement/myndighet
:   
Utbildningsdepartementet
Utfärdad
:   
2007-12-19
Ändrad
:   
t.o.m. SFS 2016:455
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Stockholms universitet ska fullgöra vissa särskilda  uppgifter av nationellt intresse som rör svenska som  andraspråk samt kommunal vuxenutbildning i svenska för  invandrare och motsvarande utbildning vid folkhögskola enligt 
24 kap. skollagen (2010:800) enligt bestämmelserna i denna  förordning. Förordning (2016:455).
2 §
Stockholms universitet ska
- samla, sammanställa och förmedla kunskaper och erfarenheter,
- stödja och lämna information om utvecklingen av läromedel och användningen av informationsteknik, och
- stödja och vara ett resurscentrum för nya former av kompetensutveckling.
3 §
Stockholms universitet får också åta sig att utföra  särskilda uppdrag som rör svenska som andraspråk samt  kommunal vuxenutbildning i svenska för invandrare och  motsvarande utbildning vid folkhögskola enligt 24 kap.  skollagen (2010:800). Förordning (2016:455).
4 §
Den verksamhet som Stockholms universitet bedriver enligt denna förordning ska redovisas särskilt i den redovisning som universitetet lämnar till regeringen enligt förordningen
(2000:605) om årsredovisning och budgetunderlag.
Övergångsbestämmelser
2012:104
Denna förordning träder i kraft den 1 juli 2012. Äldre föreskrifter gäller dock fortfarande för svenskundervisning för invandrare och motsvarande utbildning enligt 13 kap.
skollagen (1985:1100).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.