Title: Förordning (2020:172) om hemlig dataavläsning
SFS Number: Svensk författningssamling 2020:172
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020172-om-hemlig-dataavlasning_sfs-2020-172/
Source Link: http://rkrattsbaser.gov.se/sfst?bet=2020:172
Amendment Register Link: http://rkrattsbaser.gov.se/sfsr?bet=2020:172
Ministry/Authority: Justitiedepartementet DÅ
Issued: 2020-04-02
Metadata: {"Utfärdad": "2020-04-02", "Ändrad": "t.o.m. SFS 2025:127"}

==================================================

Förordning (2020:172) om hemlig dataavläsning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:172
Departement/myndighet
:   
Justitiedepartementet DÅ
Utfärdad
:   
2020-04-02
Ändrad
:   
t.o.m. SFS 2025:127
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
I denna förordning finns kompletterande bestämmelser till  lagen (2020:62) om hemlig dataavläsning. Begrepp och uttryck  som används i förordningen har samma innebörd och  tillämpningsområde som i lagen.
Otillåten tilläggsinformation
2 §
Den verkställande myndigheten ska skyndsamt underrätta  åklagaren om att otillåten tilläggsinformation enligt 23 a §  första stycket första meningen lagen (2020:62) om hemlig  dataavläsning har hämtats in.
Åklagaren ska därefter underrätta Säkerhets- och  integritetsskyddsnämnden om
1. i vilket ärende den otillåtna tilläggsinformationen har  hämtats in,
2. innehållet i beslutet om hemlig dataavläsning,
3. vad den otillåtna tilläggsinformationen har omfattat,
4. när och hur länge den otillåtna inhämtningen har pågått,  och
5. orsaken till att den otillåtna tilläggsinformationen har  hämtats in.
Underrättelsen till Säkerhets- och integritetsskyddsnämnden  ska lämnas skyndsamt. Om de uppgifter som underrättelsen ska  innehålla då inte finns tillgängliga ska underrättelsen så  snart som möjligt kompletteras. Förordning (2025:127).
Skyldighet att medverka
3 §
Vid sådan medverkan som avses i 24 § första stycket lagen 
(2020:62) om hemlig dataavläsning ska den som bedriver  verksamhet som ska anmälas enligt 2 kap. 1 § lagen (2022:482)  om elektronisk kommunikation bistå den verkställande  myndigheten enligt myndighetens begäran. Sådan medverkan kan  omfatta att den anmälningspliktige
1. tillhandahåller tillgänglig teknisk information om det  avläsningsbara informationssystem som omfattas av beslutet om  hemlig dataavläsning,
2. tillhandahåller tillgängliga upplysningar om vilka  förbindelser som används av det avläsningsbara  informationssystem som omfattas av beslutet om hemlig  dataavläsning,
3. använder tillgängliga tekniska metoder enligt 22 § lagen om  hemlig dataavläsning eller tillhandahåller möjlighet att  använda sådana metoder, eller
4. tillhandahåller andra liknande tillgängliga åtgärder som  kan användas för att möjliggöra verkställighet av hemlig  dataavläsning. Förordning (2022:522).
Bemyndigande om ersättning vid medverkan
4 §
Post- och telestyrelsen får, efter att ha hämtat in  synpunkter från Ekobrottsmyndigheten, Polismyndigheten,  Säkerhetspolisen och Tullverket, meddela föreskrifter om  ersättningen enligt 24 § andra stycket lagen (2020:62) om  hemlig dataavläsning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.