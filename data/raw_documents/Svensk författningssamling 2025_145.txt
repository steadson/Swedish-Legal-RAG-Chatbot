Title: Förordning om upptagning av biometriska underlag i brottsbekämpningen (2025:145)
SFS Number: Svensk författningssamling 2025:145
URL: https://www.riksdagen.se/sv/dokument-och-lagar/dokument/svensk-forfattningssamling/forordning-om-upptagning-av-biometriska-underlag-i_sfs-2025-145/
Source Link: http://rkrattsbaser.gov.se/sfst?bet=2025:145
Amendment Register Link: http://rkrattsbaser.gov.se/sfsr?bet=2025:145
Ministry/Authority: Justitiedepartementet
Issued: 2025-02-27
Metadata: {"Utfärdad": "2025-02-27"}

==================================================

Förordning om upptagning av biometriska underlag i brottsbekämpningen (2025:145)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:145
Departement/myndighet
:   
Justitiedepartementet
Utfärdad
:   
2025-02-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om upptagning av  prov för dna-analys, fingeravtryck, fotografi, video,  röstprov, handstilsprov samt avtryck av fot och öra 
(biometriska underlag) enligt rättegångsbalken, lagen 
(1964:167) med särskilda bestämmelser om unga lagöverträdare,  lagen (1994:451) om intensivövervakning med elektronisk  kontroll, fängelselagen (2010:610) och lagen (2022:700) om  särskild kontroll av vissa utlänningar.
2 §
Säkerhetspolisen, Tullverket och Kustbevakningen får vid  upptagning av biometriska underlag enligt 28 kap.  rättegångsbalken biträdas av Polismyndigheten.
3 §
Polismyndigheten får vid upptagning av biometriska  underlag enligt 28 kap. 12 a § första stycket 3 och 14 §  första stycket 2 rättegångsbalken biträdas av den myndighet  som utreder brottet.
4 §
Polismyndigheten får vid upptagning av biometriska  underlag enligt 28 kap. 12 a § andra stycket och 14 § tredje  stycket rättegångsbalken biträdas av Kriminalvården.
5 §
Om någon annan myndighet än Polismyndigheten har tagit upp  biometriska underlag i syfte att uppgifterna ska registreras i  biometriregister som förs enligt lagen (2018:1693) om polisens  behandling av personuppgifter inom brottsdatalagens område ska  underlagen, tillsammans med uppgifter om personens  signalement, skyndsamt sändas till Polismyndigheten.
6 §
Polismyndigheten får meddela närmare föreskrifter om  upptagning av biometriska underlag och signalement.
Övergångsbestämmelser
2025:145
1. Denna förordning träder i kraft den 1 juli 2025.
2. Genom förordningen upphävs förordningen (1992:824) om  fingeravtryck m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.