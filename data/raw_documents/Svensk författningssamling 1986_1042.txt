Title: Lag (1986:1042) om verkställighet av 
vissa utländska beslut om rättegångskostnader
SFS Number: Svensk författningssamling 1986:1042
URL: https://www.riksdagen.se/sv/dokument-och-lagar/dokument/svensk-forfattningssamling/lag-19861042-om-verkstallighet-av-vissa_sfs-1986-1042/
Source Link: http://rkrattsbaser.gov.se/sfst?bet=1986:1042
Amendment Register Link: http://rkrattsbaser.gov.se/sfsr?bet=1986:1042
Ministry/Authority: Justitiedepartementet DÅ
Issued: 1986-12-04
Metadata: {"Utfärdad": "1986-12-04", "Ändrad": "t.o.m. SFS 1988:118"}

==================================================

Lag (1986:1042) om verkställighet av 
vissa utländska beslut om rättegångskostnader
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1986:1042
Departement/myndighet
:   
Justitiedepartementet DÅ
Utfärdad
:   
1986-12-04
Ändrad
:   
t.o.m. SFS 1988:118
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I den mån det har avtalats i en överenskommelse mellan Sverige och  främmande stat skall ett beslut av en utländsk domstol om skyldighet för  en kärande eller intervenient att betala rättegångskostnader på ansökan  verkställas här. Med kärande jämställs en målsägande som fört talan i  brottmål om enskilt anspråk i anledning av brott.
2 §
Ansökan om verkställighet görs hos kronofogdemyndigheten.
3 §
Till ansökningen skall fogas följande handlingar:
1. Beslutet i original eller av behörig myndighet bestyrkt kopia.
2. Bevis att beslutet har vunnit laga kraft.
3. Intyg att lagakraftbeviset har utfärdats av en behörig myndighet.  Intyget skall vara utfärdat av en svensk beskickning eller konsul eller  av chefen för justitieförvaltningen i den stat där beslutet har  meddelats.
Bevis och intyg som avses i första stycket 2 och 3 behöver inte ges in,  om det på annat sätt styrks att beslutet har vunnit laga kraft.
I den mån det har avtalats i en överenskommelse med främmande stat  behöver andra handlingar inte fogas till ansökningen än en bestyrkt  kopia av de delar av beslutet som innehåller parternas namn, deras  ställning i rättegången och själva åläggandet, bevis att beslutet har  vunnit laga kraft samt, om det har särskilt avtalats, bevis att beslutet  är verkställbart i den stat där det har meddelats.
4 §
Om en handling som åberopas i ärendet är skriven på ett annat språk  än danska, norska eller svenska, skall en bestyrkt översättning till  svenska bifogas. Av beslutet behöver endast själva åläggandet  översättas.
5 §
Beslut om verkställighet skall meddelas utan att parterna hörs.
Om det i en överenskommelse med främmande stat har avtalats att  kostnader för översättning och bestyrkande av denna skall anses som  rättegångskostnader, beslutar kronofogdemyndigheten på sökandens begäran  om ersättning för kostnaderna.
6 §
Det utländska beslutet och beslut som avses i 5 § andra stycket  verkställs på samma sätt som en svensk domstols lagakraftägande dom, om  ej högre rätt förordnar annat.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.