Title: Förordning (2007:1174) med instruktion för övervakningsnämnderna
SFS Number: Svensk författningssamling 2007:1174
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071174-med-instruktion-for_sfs-2007-1174/
Source Link: http://rkrattsbaser.gov.se/sfst?bet=2007:1174
Amendment Register Link: http://rkrattsbaser.gov.se/sfsr?bet=2007:1174
Ministry/Authority: Justitiedepartementet KRIM
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2022:1402"}

==================================================

Förordning (2007:1174) med instruktion för övervakningsnämnderna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1174
Departement/myndighet
:   
Justitiedepartementet KRIM
Utfärdad
:   
2007-11-29
Ändrad
:   
t.o.m. SFS 2022:1402
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Övervakningsnämndernas verksamhetsområden beslutas av  regeringen.
Bestämmelser om övervakningsnämndernas sammansättning och  uppgifter finns i
- 26, 28 och 37 kap. brottsbalken,
- passlagen (1978:302),
- lagen (1994:451) om intensivövervakning med elektronisk  kontroll,
- fängelselagen (2010:610),
- förordningen (1994:1060) om intensivövervakning med  elektronisk kontroll,
- förordningen (1998:642) om verkställighet av  frivårdspåföljder, och
- fängelseförordningen (2010:2010).
Förordning (2022:1402).
Ledning
2 §
En övervakningsnämnd leds av en nämnd.
Organisation
3 §
Ordförande och vice ordförande i övervakningsnämnderna förordnas av Domarnämnden. Nämndens beslut om förordnande får inte överklagas. Förordning (2008:431).
4 §
En övervakningsnämnd biträds av en sekreterare, som förordnas av nämnden. Mer än en sekreterare får förordnas endast om Kriminalvården medger det.
Det ingår i sekreterarens uppgifter att ansvara för att ärenden och inkommande handlingar diarieförs.
5 §
Övervakningsnämnderna ska varje år före den 1 mars ge in en berättelse till Kriminalvården om sin verksamhet under det senaste budgetåret.
Ärendenas handläggning
6 §
Ärendena avgörs efter föredragning av sekreteraren, eller om en övervakningsnämnd så beslutar, av en kriminalvårdstjänsteman.
En övervakningsnämnd får bestämma att en kriminalvårdstjänsteman ska närvara vid ett sammanträde för att lämna upplysningar. En kriminalvårdstjänsteman har alltid rätt att vara närvarande, när nämnden behandlar ett ärende som han eller hon handlägger.
Chefen för kriminalvårdsregionen har också rätt att närvara vid övervakningsnämndens sammanträden.
7 §
Den som är ersättare för ledamot ska få tillfälle att genom information följa arbetet i övervakningsnämnden.
När det är lämpligt bör ersättaren kallas till sammanträde även när inte någon ordinarie ledamot har förfall.
Vid behov ska särskilda informationsmöten för ledamöter och ersättare anordnas.
8 §
Vid övervakningsnämndernas sammanträden ska det föras protokoll, som ska justeras av ordföranden.
9 §
En underrättelse om en övervakningsnämnds beslut ska  sändas till Kriminalvården. Har en övervakningsnämnd ändrat  villkoren i en behandlingsplan som har beslutats enligt 
28 kap. 6 b § brottsbalken, ska en underrättelse om beslutet  också sändas till åklagaren. Förordning (2020:291).
10 §
En övervakningsnämnd ska genom besök i de kriminalvårdsanstalter som hör till nämndens verksamhetsområde skaffa sig kännedom om förhållandena i anstalterna. Vid sådana besök ska de intagna få tillfälle till samtal med nämnden eller någon av ledamöterna.
11 §
Ordföranden och sekreteraren samt den eller de kriminalvårdstjänstemän som ordföranden utser får pröva frågor om utlämnande av allmänna handlingar och frågor som uppkommer i samband med att nämndens beslut överklagas eller att omprövning begärs av ett sådant beslut.
12 §
För arbete i en övervakningsnämnd ska följande ersättning  lämnas.
Befattning		Ersättning
Ordförande		21 000 kronor per år samt 240 kronor 
			per dag under vilken arbete utförts för 
			nämndens räkning
Vice ordförande		10 000 kronor per år samt 240 kronor 
			per dag under vilken arbete utförts för 
			nämndens räkning
Tillfällig ersättare  för en ordförande	1 600 kronor per sammanträde
Ordförande som har  beredskap enligt 5 §  förordningen 
(1994:1060) om  intensivövervakning  med elektronisk  kontroll eller 
2 kap. 9 a §  förordningen 
(1998:642) om  verkställighet av
frivårdspåföljder       1 000 kronor per dag
Kriminalvården beslutar om ersättning till övriga ledamöter i  en övervakningsnämnd. Förordning (2022:1402).
13 §
Kallelser och andra handlingar får tillställas den dömde genom delgivning.
Undantag från myndighetsförordningen
14 §
Följande bestämmelser i myndighetsförordningen (2007:515)
ska inte tillämpas på övervakningsnämnderna:
3 § om ledningens ansvar,
4 § första stycket 3 och 4 om verksamhetsplan och intern styrning och kontroll,
5 § om delegering,
8 § om arbetsgivarpolitik,
15 § om beslutförhet,
16 § om brådskande ärenden,
20 § om föredragning,
22-24 §§ om anställningar och uppdrag,
27 § om myndighetens rätt att företräda staten vid domstol,
28 § om åtgärder med anledning av Riksrevisionens revisionsberättelse, och
29 § om ärendeförteckning till Justitiekanslern.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.