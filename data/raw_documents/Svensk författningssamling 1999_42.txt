Title: Lag (1999:42) om förbud mot vissa hälsofarliga varor
SFS Number: Svensk författningssamling 1999:42
URL: https://www.riksdagen.se/sv/dokument-och-lagar/dokument/svensk-forfattningssamling/lag-199942-om-forbud-mot-vissa-halsofarliga_sfs-1999-42/
Source Link: http://rkrattsbaser.gov.se/sfst?bet=1999:42
Amendment Register Link: http://rkrattsbaser.gov.se/sfsr?bet=1999:42
Ministry/Authority: Socialdepartementet
Issued: 1999-02-25
Metadata: {"Utfärdad": "1999-02-25", "Ändrad": "t.o.m. SFS 2024:835"}

==================================================

Lag (1999:42) om förbud mot vissa hälsofarliga varor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:42
Departement/myndighet
:   
Socialdepartementet
Utfärdad
:   
1999-02-25
Ändrad
:   
t.o.m. SFS 2024:835
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller varor som på grund av sina inneboende egenskaper medför fara för människors liv eller hälsa och som används eller kan antas användas i syfte att uppnå berusning eller annan påverkan.
Regeringen föreskriver på vilka varor lagen skall tillämpas.
2 §
Lagen ska inte tillämpas på
1. varor som är narkotika enligt narkotikastrafflagen (1968:64)
om inte annat följer av 15 § lagen (1992:860) om kontroll av narkotika.
2. sådana medel som avses i lagen (1991:1969) om förbud mot vissa dopningsmedel, eller
3. läkemedel som är godkända inom Europeiska unionen.
Lag (2011:113)
.
3 §
Varor som avses i denna lag får inte utan tillstånd
1. införas till landet,
2. överlåtas,
3. framställas,
4. förvärvas i överlåtelsesyfte,
5. anskaffas, bearbetas, förpackas, transporteras, förvaras  eller på annat sådant sätt hanteras om varorna inte är  avsedda för eget bruk,
6. bjudas ut till försäljning, eller
7. innehas.
Regeringen eller den myndighet som regeringen bestämmer får  meddela tillstånd till hantering för ett vetenskapligt eller  industriellt ändamål. Tillstånd får förenas med de villkor  som behövs, såväl i samband med beslutet om tillstånd som  senare under tillståndstiden.
Ett tillstånd får återkallas, om
1. tillståndet inte längre utnyttjas, eller
2. tillståndshavaren i väsentlig mån brutit mot ett meddelat  villkor eller inte följer bestämmelserna i denna lag.
Regeringen eller den myndighet som regeringen bestämmer får  meddela föreskrifter om införsel, överlåtelse, framställning,  förvärv i överlåtelsesyfte, utbjudande till försäljning,  innehav, anteckningar och märkning samt om undantag från  kravet på tillstånd.
Den myndighet som regeringen bestämmer har tillsyn över  efterlevnaden av denna lag samt av de föreskrifter och  villkor som har meddelats i anslutning till lagen.
Lag (2018:1113)
.
3 a §
Den som för in, överlåter, framställer, i  överlåtelsesyfte förvärvar, till försäljning bjuder ut eller innehar varor enligt denna lag ska föra de anteckningar som behövs för att tillsynsmyndigheten ska kunna kontrollera att denna lag och föreskrifter som har meddelats i anslutning till lagen efterlevs. Föreståndare för en vetenskaplig institution där varor enligt denna lag används för vetenskapligt ändamål ska föra sådana anteckningar som behövs för att tillsynsmyndigheten ska kunna kontrollera användningen.
Lag (2011:113)
.
3 b §
Den som för in, överlåter, framställer, i överlåtelsesyfte förvärvar, till försäljning bjuder ut eller innehar varor enligt denna lag ska på varans förpackning genom märkning eller på annat sätt ange substansens namn.
Lag (2011:113)
.
3 c §
Tillsynsmyndigheten har rätt att få de upplysningar  och handlingar som behövs för tillsynen och får meddela de  förelägganden och förbud som behövs för att denna lag eller  föreskrifter som har meddelats i anslutning till lagen ska  efterlevas.
För tillsyn har tillsynsmyndigheten rätt till tillträde dels  till områden, lokaler och andra utrymmen som används i  samband med införsel, överlåtelse, framställning, förvärv i  överlåtelsesyfte, utbjudande till försäljning eller innehav  av varor enligt denna lag, dels till utrymmen där prövning av  varornas egenskaper utförs. Tillsynsmyndigheten får i sådana  utrymmen göra undersökningar och ta prover.  Tillsynsmyndigheten har dock inte med stöd av denna lag rätt  till tillträde till bostäder.
Polismyndigheten ska lämna det biträde som behövs för tillsyn  enligt denna paragraf.
Den som förfogar över sådana varor som avses i andra stycket  ska lämna det biträde vid undersökningen som  tillsynsmyndigheten begär.
För prov som tillsynsmyndigheten har tagit betalas inte  ersättning.
Ett beslut om föreläggande eller förbud får förenas med vite.  Om tillträde eller biträde vägras får tillsynsmyndigheten  också förelägga vite.
Lag (2018:1113)
.
3 d §
Bestämmelser om vad som gäller när en vara enligt denna lag som får hanteras för industriellt ändamål i stället förklaras som narkotika finns i 15 § lagen (1992:860) om kontroll av narkotika.
Lag (2011:113)
.
3 e §
Polismyndigheten ska på uppdrag av  Folkhälsomyndigheten med hjälp av fingerade uppgifter göra  inköp av varor som kan behöva regleras enligt denna lag.
Lag (2018:1113)
.
4 §
Den som uppsåtligen bryter mot 3 § första stycket 2, 
3, 4, 5, 6 eller 7 ska dömas till böter eller fängelse i  högst ett år.
Den som av grov oaktsamhet bryter mot 3 § första stycket 2, 
3, 4, 5 eller 6 ska dömas till böter eller fängelse i högst  sex månader. I ringa fall ska det inte dömas till ansvar  enligt detta stycke.
Den som uppsåtligen eller av oaktsamhet bryter mot 3 a eller 
3 b § eller föreskrift som meddelats med stöd av denna lag  ska dömas till böter.
Om straff för olovlig införsel finns bestämmelser i lagen 
(2000:1225) om straff för smuggling.
Lag (2018:1113)
.
5 §
Bestämmelserna i 2 § 1 och 3 § lagen (1958:205) om  förverkande av alkohol m.m. ska tillämpas på motsvarande sätt  då varor som avses i 1 § denna lag har tagits i beslag. Tiden  för att begära rättens prövning ska dock räknas från dagen för  beslutet.
Lag (2024:835)
.
6 §
Beslut av förvaltningsmyndighet i fråga om tillstånd eller återkallande av tillstånd enligt 3 § andra eller tredje stycket får överklagas hos allmän förvaltningsdomstol.
Prövningstillstånd krävs vid överklagande till kammarrätten.
Lag (2005:472)
.
Övergångsbestämmelser
2005:472
1. Denna lag träder i kraft den dag regeringen bestämmer.
2. Tillstånd som Läkemedelsverket har meddelat före ikraftträdandet skall gälla enligt det meddelade tillståndet, såvida inte föreskrifter om undantag från kravet på tillstånd som har meddelats enligt 3 § fjärde stycket omfattar även sådant fall som tillståndet avser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.