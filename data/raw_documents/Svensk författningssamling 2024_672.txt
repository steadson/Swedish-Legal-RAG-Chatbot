Title: Förordning (2024:672) om statliga universitets och högskolors uttag av avgifter vid resurssamordning med enskilda utbildningsanordnare
SFS Number: Svensk författningssamling 2024:672
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024672-om-statliga-universitets-och_sfs-2024-672/
Source Link: http://rkrattsbaser.gov.se/sfst?bet=2024:672
Amendment Register Link: http://rkrattsbaser.gov.se/sfsr?bet=2024:672
Ministry/Authority: Utbildningsdepartementet
Issued: 2024-09-26
Metadata: {"Utfärdad": "2024-09-26"}

==================================================

Förordning (2024:672) om statliga universitets och högskolors uttag av avgifter vid resurssamordning med enskilda utbildningsanordnare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:672
Departement/myndighet
:   
Utbildningsdepartementet
Utfärdad
:   
2024-09-26
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om statliga  universitets och högskolors uttag av avgifter när de samordnar  sitt resursutnyttjande av varor och tjänster med enskilda  utbildningsanordnare.
Förordningen är meddelad med stöd av 8 kap. 7 §  regeringsformen.
Ord och uttryck i förordningen
2 §
I denna förordning avses med
enskild utbildningsanordnare: en utbildningsanordnare som har  tillstånd enligt lagen (1993:792) om tillstånd att utfärda  vissa examina,
högskola: ett universitet eller en högskola som omfattas av  högskolelagen (1992:1434),
resurssamordning: samordning av resursutnyttjande av varor  eller tjänster.
Avgifter vid resurssamordning
3 §
En högskola får, om det är förenligt med högskolans  uppgifter, mot avgift tillhandahålla varor och tjänster till  en enskild utbildningsanordnare om varorna eller tjänsterna  tillhandahålls inom ramen för resurssamordning mellan  högskolan och den enskilda utbildningsanordnaren.
4 §
Högskolan bestämmer storleken på avgifter enligt 3 §.
Avgifterna ska beräknas så att de bidrar till att täcka  verksamhetens kostnader.
Om verksamheten är konkurrensutsatt, ska avgifternas storlek  beräknas så att de helt täcker verksamhetens kostnader.
5 §
En högskola får disponera inkomster från avgifter enligt 
3 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.