Title: Drivmedelsförordning (2011:346)
SFS Number: Svensk författningssamling 2011:346
URL: https://www.riksdagen.se/sv/dokument-och-lagar/dokument/svensk-forfattningssamling/drivmedelsforordning-2011346_sfs-2011-346/
Source Link: http://rkrattsbaser.gov.se/sfst?bet=2011:346
Amendment Register Link: http://rkrattsbaser.gov.se/sfsr?bet=2011:346
Ministry/Authority: Klimat- och näringslivsdepartementet
Issued: 2011-03-31
Metadata: {"Utfärdad": "2011-03-31", "Ändrad": "t.o.m. SFS 2025:780"}

==================================================

Drivmedelsförordning (2011:346)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:346
Departement/myndighet
:   
Klimat- och näringslivsdepartementet
Utfärdad
:   
2011-03-31
Ändrad
:   
t.o.m. SFS 2025:780
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning är meddelad med stöd av
- 22 § drivmedelslagen (2011:319) i fråga om 5-6 a och 
11 a §§, 12 § 1-3, 5 och 6 samt 13 §,
- 9 § lagen (2005:148) om skyldighet att tillhandahålla  förnybara drivmedel i fråga om 12 § 7,
- 8 kap. 11 § regeringsformen i fråga om 12 § 4, och
- 8 kap. 7 § regeringsformen i fråga om övriga bestämmelser.
Ytterligare bestämmelser om bränslen finns i  svavelförordningen (2014:509) och förordningen (2024:460) om  infrastruktur för alternativa drivmedel. Förordning (2025:590).
Definitioner
2 §
Termer och uttryck i denna förordning har samma innebörd som i drivmedelslagen (2011:319).
2 a §
I denna förordning avses med miljöinformation om  drivmedel information om ett drivmedels utsläpp av  växthusgaser över livscykeln, vilka fossila råvaror eller  förnybara råvaror som ingår i drivmedlet och råvarornas  ursprungsland. Förordning (2018:1517).
Miljöklasser
3 §
En klassificering av drivmedel i någon av miljöklasserna  i 4-6 och 8-10 §§ drivmedelslagen (2011:319) ska göras med hänsyn till de provningsmetoder som anges i  Europaparlamentets och rådets direktiv 98/70/EG av den 
13 oktober 1998 om kvaliteten på bensin och dieselbränslen  och om ändring av rådets direktiv 93/12/EEG, i lydelsen  enligt Europaparlamentets och rådets direktiv (EU) 2015/1513.
Förordning (2017:1298).
4 §
Transportstyrelsen prövar om ett alternativt drivmedel uppfyller kraven i 12-15 §§ drivmedelslagen (2011:319).
Kostnader för information om felaktiga drivmedel
5 §
Om Transportstyrelsen har fått kostnader för att i en drivmedelsleverantörs ställe informera om felaktiga drivmedel enligt 18 § drivmedelslagen (2011:319), ska drivmedelsleverantören ersätta kostnaderna.
Undantag från förbud
6 §
Trots det som sägs i 6 och 16 §§ drivmedelslagen (2011:319)
får bensin som är avsedd endast för drift av kolvmotorer i luftfartyg saluföras, om blyhalten i bensinen vid 15 grader Celsius inte överstiger 0,8 gram bly per liter bensin.
6 a §
Trots förbudet i 16 § drivmedelslagen (2011:319) får en bensin eller ett dieselbränsle saluföras till den som avser att använda drivmedlet för att
1. utveckla nya drivmedel, motorer eller utsläppsbegränsande anordningar,
2. anpassa drivmedel, motorer eller utsläppsbegränsande anordningar för marknader utanför Europeiska unionen, eller
3. i en anläggning för fordonstillverkning fylla på nytillverkade fordon så att fordonen kan levereras till sina köpare.
Saluföring med stöd av första stycket får inte ske där drivmedel saluförs till andra än dem som avses i första stycket. Förordning (2012:395).
Kvalitetsrapport
7 §
En kvalitetsrapport enligt 19 § drivmedelslagen (2011:319)  ska lämnas till Transportstyrelsen. Förordning (2017:904).
8 §
Transportstyrelsen ska rapportera om kvaliteten på bensin och dieselbränslen till Europeiska kommissionen enligt artikel 8 i direktiv 98/70/EG.
Utsläppsrapport
9 §
En utsläppsrapport enligt 20 § drivmedelslagen (2011:319)  ska avse ett kalenderår och lämnas till Statens  energimyndighet senast den 1 april året efter kalenderåret.
Förordning (2017:904).
10 §
Har upphävts genom förordning (2025:590).
11 §
Har upphävts genom förordning (2025:590).
Miljöinformation om drivmedel
11 a §
Den som bedriver verksamhet med att tillhandahålla ett  flytande eller gasformigt drivmedel eller som i den  verksamheten också tillhandahåller el som drivmedel, ska ge  konsumenter miljöinformation om det drivmedel som  tillhandahålls.
Informationen ska ges i enlighet med de föreskrifter som  Statens energimyndighet meddelar med stöd av 13 § första  stycket 2 och ska
1. baseras på uppgifter som har lämnats enligt 20 §  drivmedelslagen (2011:319), 9 § denna förordning, 3 kap. 1 e §  lagen (2010:598) om hållbarhetskriterier för vissa bränslen  och 44 § förordningen (2025:588) om hållbarhetskriterier för  vissa bränslen, oavsett om uppgifterna har krävts enligt  bestämmelserna eller lämnats frivilligt,
2. presenteras i sin helhet på drivmedelsleverantörens  webbplats, och
3. i en deklaration på de anordningar som i verksamheten är  avsedda för konsumenters påfyllnad av drivmedlet
a) presenteras i förkortad form i fråga om uppgifter om  utsläpp av växthusgaser och vilka råvaror som ingår i  drivmedlet, och
b) innehålla en hänvisning till webbplatsen.
I deklarationen ska det framgå att informationen avser  historiska data om det drivmedel som saluförs och inte  aktuella data om det drivmedel som faktiskt erbjuds vid  köptillfället. Förordning (2025:590).
11 b §
Informationsskyldigheten i 11 a § gäller inte ett  säljställe med en årlig försäljningsvolym som understiger 
1 500 kubikmeter flytande drivmedel eller 1 000 000  kubikmeter gasformigt drivmedel. Om den som tillhandahåller  drivmedlet ändå väljer att lämna information, ska  informationen uppfylla kraven i 11 a §.
Förordning (2018:1517).
11 c §
Drivmedelsleverantören ska tillhandahålla de  deklarationer som ska fästas på anordningar för påfyllnad av  drivmedel enligt 11 a §. Förordning (2018:1517).
Bemyndiganden
12 §
Transportstyrelsen får meddela föreskrifter om
1. skyldighet för den som tillhandahåller en bensin eller ett  dieselbränsle att informera konsumenter om hur stor andel  biodrivmedel som bensinen eller dieselbränslet har, om  metalltillsatser i drivmedlet och om lämplig användning av  olika bränsleblandningar,
2. märkning, utformning, provning och kontroll av anordningar  för påfyllning av drivmedel i syfte att minimera spill och  säkra återföring av bensinångor,
3. märkning av anordningar för påfyllning av drivmedel i syfte  att informera konsumenter om metalltillsatser i drivmedlet,
4. prövning som avses i 4 §,
5. rapportering enligt 19 § drivmedelslagen (2011:319) och  undantag från rapporteringsskyldigheten,
6. avgifter för tillsyn och för ärendehandläggning enligt  drivmedelslagen och föreskrifter som har meddelats i  anslutning till den lagen, och
7. avgifter för prövning av ansökan om dispens enligt lagen 
(2005:1248) om skyldighet att tillhandahålla förnybara  drivmedel. Förordning (2024:181).
13 §
Statens energimyndighet får meddela föreskrifter om
1. rapportering enligt 20 § drivmedelslagen (2011:319) och om  undantag från rapporteringsskyldigheten, och
2. utformningen av och innehållet i information till  konsumenter enligt 11 a § och när informationen ska vara fäst  på påfyllnadsanordningen, publicerad på webbplatsen och  uppdaterad.
Föreskrifterna enligt första stycket 2 ska i fråga om  råvarornas ursprungsland avse uppgifter som är tillgängliga  för drivmedelsleverantörerna och innebära att konsumenter ges  information om varifrån råvarorna ursprungligen kommer. Om  ursprungslandet är utanför Europeiska unionen eller Europeiska  ekonomiska samarbetsområdet men det saknas uppgift om vilket  land som är ursprungsland, ska föreskrifterna innebära att  konsumenterna får information om detta.
Innan Statens energimyndighet meddelar föreskrifter enligt  första stycket 2, ska myndigheten ge Kommerskollegium,  Konsumentverket och Transportstyrelsen tillfälle att yttra  sig. Förordning (2025:590).
Tillsyn
14 §
Transportstyrelsen utövar tillsyn över att  drivmedelslagen (2011:319), denna förordning och föreskrifter  som har meddelats med stöd av förordningen följs, om inte  något annat följer av andra stycket.
Statens energimyndighet utövar tillsyn över att 9 och 11 a-
11 c §§ denna förordning och föreskrifter som har meddelats  med stöd av 13 § denna förordning följs.
Förordning (2025:590).
 
14 a § Transportstyrelsen är marknadskontrollmyndighet och  utövar marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i Europaparlamentets och rådets  direktiv 98/70/EG av den 13 oktober 1998 om kvaliteten på  bensin och dieselbränslen och om ändring av rådets direktiv 
93/12/EEG.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  drivmedelslagen (2011:319). Förordning (2022:1177).
Uppföljning
15 §
Statens energimyndighet ska följa upp effekterna av  den miljöinformation om drivmedel som ska ges enligt denna  förordning. Förordning (2018:1517).
Övergångsbestämmelser
2018:1517
Denna förordning träder i kraft den 1 januari 2020 i fråga om 
1, 2 a, 13 och 15 §§ och i övrigt den 1 oktober 2021.
Förordning (2020:210).
2025:590
1. Denna förordning träder i kraft den 1 juli 2025.
2. Äldre föreskrifter gäller fortfarande för utsläppsrapporter  som avser tiden före den 1 januari 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.