Title: Förordning (2003:615) om etikprövning av forskning som avser människor
SFS Number: Svensk författningssamling 2003:615
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2003615-om-etikprovning-av-forskning_sfs-2003-615/
Source Link: http://rkrattsbaser.gov.se/sfst?bet=2003:615
Amendment Register Link: http://rkrattsbaser.gov.se/sfsr?bet=2003:615
Ministry/Authority: Utbildningsdepartementet
Issued: 2003-10-09
Metadata: {"Utfärdad": "2003-10-09", "Ändrad": "t.o.m. SFS 2023:64"}

==================================================

Förordning (2003:615) om etikprövning av forskning som avser människor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:615
Departement/myndighet
:   
Utbildningsdepartementet
Utfärdad
:   
2003-10-09
Ändrad
:   
t.o.m. SFS 2023:64
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns föreskrifter som ansluter  till lagen (2003:460) om etikprövning av forskning som avser  människor. De uttryck och benämningar som används i lagen har  samma betydelse i denna förordning.
För etikprövning enligt lagen finns Etikprövningsmyndigheten  och Överklagandenämnden för etikprövning.  Förordning (2018:1880).
2 §
Har upphävts genom förordning (2019:1145).
3 §
Har upphävts genom förordning (2018:1880).
Ansökan som avser en ändring av godkänd forskning
4 §
En ändring av tidigare godkänd forskning får etikprövas.  En ansökan om ändring prövas av Etikprövningsmyndigheten även  om Överklagandenämnden för etikprövning har prövat den  ursprungliga ansökan. Förordning (2023:64).
Rådgivande yttrande
4 a §
Etikprövningsmyndigheten får lämna rådgivande yttranden  över forskning som avser människor i de fall forskningen inte  omfattas av lagen (2003:460) om etikprövning av forskning som  avser människor. Myndigheten får även lämna rådgivande  yttranden över arbeten eller studier som utförs inom ramen för  högskoleutbildning på grundnivå eller på avancerad nivå.
Förordning (2019:1145).
4 b §
En begäran om ett rådgivande yttrande ska lämnas  till Etikprövningsmyndigheten. Förordning (2018:1880).
Forskning som inbegriper äggdonation
4 c §
När Etikprövningsmyndigheten eller  Överklagandenämnden för etikprövning fattat beslut om  etikprövning av forskning ska myndigheten sända en kopia av  beslutet till Vetenskapsrådet. Om beslutet innebär att  forskning som inbegriper äggdonation godkänns, ska  myndigheten sända en kopia av beslutet till  Socialstyrelsen. Förordning (2018:1880).
Handläggningstider
Klinisk läkemedelsprövning
5 §
I de fall ansökan avser klinisk undersökning på  människor av ett läkemedels egenskaper (klinisk  läkemedelsprövning) ska Etikprövningsmyndigheten fatta beslut  inom de tider som anges i nedanstående tabell. Tiden börjar  löpa från och med det att en komplett ansökan kommit in till  myndigheten.
Ansökan avser					Antal dagar
Läkemedel för genterapi eller somatisk cellterapi eller  läkemedel som innehåller  genetiskt modifierade organismer		90
- i de fall det finns föreskrifter om  skyldighet för Etikprövningsmyndigheten  att höra någon annan myndighet	
						180
Ändring enligt 4 §				35
Xenogen cellterapi	ingen tidsbegränsning
Övriga kliniska läkemedelsprövningar		60  Förordning (2018:1880).
6 §
Tiden enligt 5 § får vid ett tillfälle förlängas om  Etikprövningsmyndigheten begär ytterligare information från  den sökande. Antalet dagar enligt 5 § förlängs i sådana fall  med det antal dagar som löper från det att informationen  begärdes till dess att den kommit in.  Förordning (2018:1880).
7 §
Överklagandenämnden för etikprövning ska fatta beslut  inom det antal dagar som anges i 5 § i ärenden som avser  klinisk läkemedelsprövning och som Etikprövningsmyndigheten  har överlämnat enligt 29 § lagen (2003:460) om etikprövning  av forskning som avser människor. Tiden börjar löpa från och  med det att en komplett ansökan har kommit in till  Etikprövningsmyndigheten. Handläggningstiden vid  Överklagandenämnden för etikprövning får förlängas på det  sätt som anges i 6 § under förutsättning att  Etikprövningsmyndigheten inte redan har tillämpat ett sådant  förfarande i det överlämnade ärendet. Förordning (2018:1880).
Annan forskning
8 §
Etikprövningsmyndigheten bör vid etikprövning av annan  forskning än klinisk läkemedelsprövning besluta inom 60  dagar. Vid ändring enligt 4 § bör myndigheten besluta inom 35  dagar. Förordning (2018:1880).
Överlämnande av ärende
9 §
När ett ärende överlämnas enligt 29 § lagen (2003:460)  om etikprövning av forskning som avser människor, ska  Etikprövningsmyndigheten bifoga ett yttrande. Yttrandet ska  redovisa de olika uppfattningar för och emot ett godkännande  som har framförts vid myndighetens sammanträde. I de fall  myndigheten inhämtat ytterligare information i ärendet ska  denna information bifogas yttrandet. Förordning (2018:1880).
Rätt att ta ut avgifter
10 §
Etikprövningsmyndigheten har rätt att ta ut  avgifter för prövning av ärenden enligt lagen (2003:460) om  etikprövning av forskning som avser människor. För sådana  avgifter ska bestämmelserna i 11-14 §§ avgiftsförordningen 
(1992:191) tillämpas.
Etikprövningsmyndigheten har rätt att ta ut avgifter för  sådana rådgivande yttranden som anges i 4 a §. För sådana  avgifter ska bestämmelserna i 11-13 §§ avgiftsförordningen  tillämpas. Förordning (2018:1880).
11 §
Avgifter enligt 10 § är indelade i kategorier  beroende på vilken typ av ansökan som ska prövas. Avgifterna  framgår av bilagan till denna förordning.  Förordning (2018:1880).
Föreskrifter
12 §
Etikprövningsmyndigheten får meddela föreskrifter om  undantag från kravet på godkännande vid etikprövning för  forskning eller från kravet på att behandling av  personuppgifter ska godkännas enligt lagen (2003:460) om  etikprövning av forskning som avser människor, när det står  klart att forskningen inte innebär någon beaktansvärd risk  för enskildas hälsa eller säkerhet eller för intrång i  enskildas personliga integritet.
Etikprövningsmyndigheten får meddela ytterligare föreskrifter  om verkställigheten av lagen om etikprövning av forskning som  avser människor och av denna förordning.  Förordning (2018:1880).
Överklagande
13 §
Ett beslut om rådgivande yttrande enligt 4 a § får  inte överklagas.
Beslut om ansökningsavgift i ärenden om rådgivande yttranden  enligt 4 a § får överklagas till Överklagandenämnden för  etikprövning. Förordning (2018:1880).
Övergångsbestämmelser
2003:615
1. Denna förordning träder i kraft den 1 januari 2004.
2. Bestämmelserna i 5-7 §§ tillämpas inte på ansökningar som har kommit in före den 1 maj 2004.
2018:1880
1. Denna förordning träder i kraft den 1 januari 2019.
2. Vid tillämpning av 4 § ska, om en ursprunglig ansökan har  prövats av en avdelning inom en regional etikprövningsnämnd,  motsvarande avdelning inom Etikprövningsmyndigheten pröva en  ansökan som avser ändring av det godkännandet.
Bilaga
Ansökan som                             Avgift
avser forskning där endast en 		5 000 kr forskningshuvudman deltar
avser forskning där mer än en 		16 000 kr forskningshuvudman deltar
	
avser forskning där mer än en  forskningshuvudman deltar,  men  där samtliga forskningspersoner 	5 000 kr eller forskningsobjekt enligt 4 §  lagen (2003:460) om etikprövning av  forskning som avser människor, har  ett omedelbart samband med endast  en av forskningshuvudmännen
endast innefattar behandling av 	5 000 kr personuppgifter
	
avser forskning som gäller klinisk 	16 000 kr läkemedelsprövning
	
avser ändring enligt 4 §		2 000 kr Förordning (2018:1880).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.