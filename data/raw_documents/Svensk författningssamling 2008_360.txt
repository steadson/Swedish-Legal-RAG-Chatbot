Title: Patientdataförordning (2008:360)
SFS Number: Svensk författningssamling 2008:360
URL: https://www.riksdagen.se/sv/dokument-och-lagar/dokument/svensk-forfattningssamling/patientdataforordning-2008360_sfs-2008-360/
Source Link: http://rkrattsbaser.gov.se/sfst?bet=2008:360
Amendment Register Link: http://rkrattsbaser.gov.se/sfsr?bet=2008:360
Ministry/Authority: Socialdepartementet
Issued: 2008-05-29
Metadata: {"Utfärdad": "2008-05-29", "Ändrad": "t.o.m. SFS 2022:924"}

==================================================

Patientdataförordning (2008:360)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:360
Departement/myndighet
:   
Socialdepartementet
Utfärdad
:   
2008-05-29
Ändrad
:   
t.o.m. SFS 2022:924
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna förordning tillämpas vid sådan behandling av  personuppgifter inom hälso- och sjukvården som är helt eller  delvis automatiserad och som regleras av patientdatalagen 
(2008:355) och lagen (2022:913) om sammanhållen vård- och  omsorgsdokumentation. De uttryck och benämningar som används i  lagarna har samma betydelse i denna förordning.
I förordningen (1985:796) med vissa bemyndiganden för  Socialstyrelsen att meddela föreskrifter m.m. finns  ytterligare föreskrifter som ansluter till patientdatalagen.
Förordning (2022:924).
Bemyndiganden
2 §
Socialstyrelsen får, efter att ha gett  Integritetsskyddsmyndigheten tillfälle att yttra sig, meddela  föreskrifter om verkställigheten av
1. tilldelning av behörighet för åtkomst till uppgifter som  förs helt eller delvis automatiserat enligt 4 kap. 2 §  patientdatalagen (2008:355) samt sådan tilldelning av  behörighet vid sammanhållen vård- och omsorgsdokumentation  enligt 4 kap. 3 § lagen (2022:913) om sammanhållen vård- och  omsorgsdokumentation,
2. dokumentation och kontroll av elektronisk åtkomst enligt 
4 kap. 3 § patientdatalagen samt dokumentation och kontroll av  åtkomst vid sammanhållen vård- och omsorgsdokumentation enligt 
4 kap. 4 § lagen om sammanhållen vård- och  omsorgsdokumentation,
3. de krav på säkerhetsåtgärder som ska gälla vid sådan  direktåtkomst eller annat elektroniskt utlämnande som avses i 
5 kap. 5 § patientdatalagen och i 4 kap. 2 § lagen om  sammanhållen vård- och omsorgsdokumentation, och
4. den information som ska ges till patienten enligt 8 kap. 
5 § patientdatalagen. Förordning (2022:924).
3 §
Socialstyrelsen får, efter att ha gett  Integritetsskyddsmyndigheten tillfälle att yttra sig, meddela  föreskrifter om verkställigheten av patientdatalagen 
(2008:355) och lagen (2022:913) om sammanhållen vård- och  omsorgsdokumentation i fråga om säkerhetsåtgärder vid helt  eller delvis automatiserad behandling av personuppgifter.
Förordning (2022:924).
4 §
Socialstyrelsen får meddela föreskrifter om att vissa slags journalhandlingar ska bevaras under längre tid än vad som sägs i 3 kap. 17 § första stycket patientdatalagen (2008:355).
Förordning (2008:1061).
5 §
Integritetsskyddsmyndigheten får meddela föreskrifter om  sådan kryptering som regionerna ska använda för att skydda  patienternas identitet vid sambearbetning av uppgifter enligt 
4 kap. 6 § tredje stycket patientdatalagen (2008:355).
Förordning (2020:1125).
Medgivande till behandling
6 §
Frågor om medgivande till behandling enligt 7 kap. 8 §  tredje stycket och 8 a § patientdatalagen (2008:355) prövas av  Integritetsskyddsmyndigheten efter att ha gett Socialstyrelsen  tillfälle att yttra sig. Förordning (2020:1125).
Övergångsbestämmelser
2012:692
1. Denna förordning träder i kraft den 1 januari 2013.
2. Ansökningar som kommit in till regeringen före den 1 januari 2013 men ännu inte avgjorts ska överlämnas till Datainspektionen för prövning.
2013:124
1. Denna förordning träder i kraft den 1 april 2013.
2. Ansökningar som kommit in till regeringen före den 1 april 2013 men ännu inte avgjorts ska överlämnas till Datainspektionen för prövning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.