Title: Förordning (1927:485) om nedsättning av pengar hos myndighet
SFS Number: Svensk författningssamling 1927:485
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1927485-om-nedsattning-av-pengar-hos_sfs-1927-485/
Source Link: http://rkrattsbaser.gov.se/sfst?bet=1927:485
HTML Document Link: None
Amendment Register Link: http://rkrattsbaser.gov.se/sfsr?bet=1927:485
Ministry/Authority: Justitiedepartementet L2
Issued: 1927-12-16
Metadata: {"Utfärdad": "1927-12-16", "Ändrad": "t.o.m. SFS 2024:205"}

==================================================

Förordning (1927:485) om nedsättning av pengar hos myndighet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1927:485
Departement/myndighet
: 
Justitiedepartementet L2
Utfärdad
: 
1927-12-16
Ändrad
: 
t.o.m. SFS 2024:205
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Nedsättning av pengar enligt lagen (1927:56) om nedsättning av pengar hos myndighet får ske hos länsstyrelserna i Norrbottens, Örebro, Stockholms, Östergötlands, Västra Götalands eller Skåne län.
Förordning (2024:205).
2 §
Över ärenden som avses i lagen (1927:56) om nedsättning av pengar hos myndighet skall vederbörande länsstyrelse föra särskild dagbok.
I dagboken skall antecknas tiden då ett ärende har anhängiggjorts eller en skrivelse i ärendet har kommit in.
Dagboken skall även innehålla en kortfattad redogörelse för vilka åtgärder som har vidtagits i ärendet och när de har vidtagits. Ärendena skall tas upp i fortlöpande nummerföljd för varje år. Ett ärende skall ända tills det avförs ha det nummer under vilket det först har tagits upp.
Till dagboken skall i varje ärende såsom bilagor fogas de handlingar som hör till ärendet samt, i fall då nedsatta medel har placerats på ett räntebärande konto, bevis över insättningen. Förordning (2012:367).
3 §
Belopp som har nedsatts hos länsstyrelse enligt lagen
(1927:56) om nedsättning av pengar hos myndighet skall bokföras under ett särskilt konto i de till Ekonomistyrningsverket ingående räkenskaperna.
Under året upplupen ränta skall tas upp i räkenskaperna så snart som möjligt under påföljande år. Förordning (2012:367).
4 §
Har upphävts genom förordning (1994:943).
5 §
Bestämmelser om hur nedsatta medel ska placeras finns i 3 kap. 4 § kapitalförsörjningsförordningen (2011:210).
Förordning (2011:233).
6 §
Har upphävts genom förordning (1989:931).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.