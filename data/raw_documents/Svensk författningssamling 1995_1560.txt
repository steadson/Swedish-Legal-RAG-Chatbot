Title: Lag (1995:1560) om årsredovisning i försäkringsföretag
SFS Number: Svensk författningssamling 1995:1560
URL: https://www.riksdagen.se/sv/dokument-och-lagar/dokument/svensk-forfattningssamling/lag-19951560-om-arsredovisning-i_sfs-1995-1560/
Source Link: http://rkrattsbaser.gov.se/sfst?bet=1995:1560
Amendment Register Link: http://rkrattsbaser.gov.se/sfsr?bet=1995:1560
Ministry/Authority: Finansdepartementet FMA FPM
Issued: 1995-12-20
Metadata: {"Utfärdad": "1995-12-20", "Ändrad": "t.o.m. SFS 2024:349"}

==================================================

Lag (1995:1560) om årsredovisning i försäkringsföretag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1560
Departement/myndighet
:   
Finansdepartementet FMA FPM
Utfärdad
:   
1995-12-20
Ändrad
:   
t.o.m. SFS 2024:349
Övrig text
:   
Rättelseblad (2016:949) har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Allmänna bestämmelser om årsredovisningen
3 kap. Balansräkning och resultaträkning
4 kap. Värderingsregler
5 kap. Noter m.m.
6 kap. Förvaltningsberättelse m.m.
7 kap. Koncernredovisning
8 kap. Offentlighet
9 kap. Delårsrapport
10 kap. Överklagande
Övergångsbestämmelser
1 kap. Inledande bestämmelser
Lagens tillämpningsområde
1 §
Denna lag är tillämplig på försäkringsföretag. Med  försäkringsföretag avses i denna lag
1. försäkringsaktiebolag, ömsesidiga försäkringsbolag och  försäkringsföreningar som omfattas av försäkringsrörelselagen 
(2010:2043), och
2. tjänstepensionsaktiebolag, ömsesidiga tjänstepensionsbolag  och tjänstepensionsföreningar som omfattas av lagen (2019:742)  om tjänstepensionsföretag.
Vid tillämpningen av bestämmelserna i denna lag på  tjänstepensionsföretag ska det som sägs om
1. livförsäkringsföretag avse tjänstepensionsföretag,
2. försäkringsaktiebolag avse tjänstepensionsaktiebolag,
3. ömsesidiga försäkringsbolag avse ömsesidiga  tjänstepensionsbolag,
4. ömsesidiga livförsäkringsbolag avse ömsesidiga  tjänstepensionsbolag,
5. försäkringsföreningar avse tjänstepensionsföreningar, och
6. livförsäkringsföreningar avse tjänstepensionsföreningar.
Bestämmelserna om koncernredovisning i 7 kap. ska tillämpas på  finansiella holdingföretag som uteslutande eller huvudsakligen  förvaltar andelar i dotterföretag som är försäkringsföretag  eller utländska företag av motsvarande slag. Med finansiellt  holdingföretag avses ett aktiebolag, ett handelsbolag eller en  ekonomisk förening vars verksamhet uteslutande eller så gott  som uteslutande består i att i vinstsyfte förvärva och  förvalta andelar i dotterföretag.
Från denna lag får medges undantag för sådana  försäkringsföretag som får undantas från  försäkringsrörelselagen enligt 1 kap. 19 d eller 20 § samma  lag. Frågor om sådana undantag prövas av Finansinspektionen.
För sådana företag som medgivits undantag från denna lag ska i  stället sådana föreskrifter som meddelats med stöd av 4 §  andra stycket gälla.
Lag (2020:657)
.
Hänvisningarna till årsredovisningslagen
2 §
När det i denna lag hänvisas till en bestämmelse i årsredovisningslagen (1995:1554) ska bestämmelsen tillämpas även om den anges gälla för aktiebolag, om inte annat särskilt föreskrivs.
Bestämmelser i årsredovisningslagen som ska tillämpas på större företag och större koncerner ska tillämpas på försäkringsföretag som omfattas av denna lag, om inte annat särskilt föreskrivs.
Bestämmelser i årsredovisningslagen som gäller ekonomiska föreningar ska tillämpas på ömsesidiga försäkringsbolag och försäkringsföreningar, om inte annat särskilt föreskrivs.
Om bestämmelsen i årsredovisningslagen hänvisar till en annan bestämmelse i årsredovisningslagen eller till årsredovisningslagen i dess helhet, ska även hänvisningen tillämpas, om inte annat följer av bestämmelserna i denna lag eller föreskrifter som meddelats med stöd av denna lag.
Lag (2010:2058)
.
Definitioner
3 §
Följande bestämmelser i 1 kap. årsredovisningslagen
(1995:1554) ska tillämpas:
3 § första stycket 2 om definition av andelar,
4 § om vad som avses med koncern, moderföretag, dotterföretag och koncernföretag,
4 a § om vad som avses med ägarintresse,
5 § om vad som avses med intresseföretag,
5 a § om vad som avses med gemensamt styrt företag,
6 § om hänsynstagande till vissa rättigheter hos mellanman m.m.,
7 § om skyldighet för moderföretag och dotterföretag att lämna varandra upplysningar, och
8 och 9 §§ om vad som avses med närstående.
Lag (2015:818)
.
3 a §
Vid tillämpningen av 6 kap. 10 § årsredovisningslagen 
(1995:1554) och 7 kap. 31 a § samma lag ska nettoomsättning  avse det som ingår i Premieinkomst (före avgiven  återförsäkring) i bilaga 2.
Lag (2024:349)
.
Normgivningsbemyndigande
4 §
Regeringen eller, efter regeringens bemyndigande,  Finansinspektionen får meddela närmare föreskrifter om
1. löpande bokföring, årsbokslut, årsredovisning och  koncernredovisning i försäkringsföretag som omfattas av denna  lag, och
2. den koncernredovisning som finansiella holdingföretag ska  upprätta enligt denna lag.
Regeringen eller, efter regeringens bemyndigande,  Finansinspektionen får meddela föreskrifter om i vilken  utsträckning denna lag och föreskrifter som meddelats med stöd  av första stycket ska tillämpas i sådana företag som helt  eller delvis undantagits från lagens tillämpning enligt 1 §  fjärde stycket.
Lag (2022:646)
.
5 §
Regeringen eller, efter regeringens bemyndigande, Finansnspektionen får föreskriva att denna lags bestämmelser, eller föreskrifter som meddelas med stöd av denna lag, om koncerner skall gälla för en grupp av företag, som inte utgör en koncern enligt 3 §, men som har en gemensam eller i huvudsak gemensam ledning.
Räkenskapsår för försäkringsföretag
6 §
För försäkringsföretag är kalenderår räkenskapsår om inte annat följer av 3 kap. 3 § bokföringslagen (1999:1078).
Lag (1999:1114)
.
2 kap. Allmänna bestämmelser om årsredovisningen
Årsredovisningens upprättande
1 §
Om rörelsen i ett försäkringsföretag omfattar flera försäkringsgrenar, ska även en resultatanalys ingå i årsredovisningen.
Lag (2010:2058)
.
Årsredovisningslagens tillämpning
2 §
Följande bestämmelser om årsredovisningens innehåll i 
2 kap. årsredovisningslagen (1995:1554) ska tillämpas:
1 § första stycket om årsredovisningens delar,
2 § om överskådlighet och god redovisningssed,
3 § om rättvisande bild,
3 a § om väsentlighet,
4 § om andra grundläggande redovisningsprinciper,
5 § om form m.m.,
6 § om valuta, och
7 § första och femte-åttonde styckena om årsredovisningens  undertecknande och datering.
Lag (2024:349)
.
3 kap. Balansräkning och resultaträkning
Uppställningsformer för balans- och resultaträkningarna
1 §
Balansräkningen skall upprättas enligt den uppställningsform som anges i bilaga 1 till denna lag. Resultaträkningen skall upprättas enligt den uppställningsform som anges i bilaga 2. Hänvisningar i denna lag till bokstäver eller siffror gäller poster i dessa uppställningsformer, om inte annat framgår.
Årsredovisningslagens tillämpning
2 §
Följande bestämmelser om balansräkningen och  resultaträkningen i 3 kap. årsredovisningslagen (1995:1554)  ska tillämpas:
1 § om balansräkningens innehåll,
2 § om resultaträkningens innehåll,
4 § första, tredje och fjärde styckena om uppställning och  sammanslagning av poster m.m.,
5 § första-tredje styckena om jämförelsetal,
5 a § om överkursfonder,
6 § första stycket om fordran på insatser,
8 § om specificering av större periodiseringsposter,
9 § om avsättningar, och
10 § om specificering av vissa större avsättningar.
Vid tillämpningen av 3 kap. 4 § årsredovisningslagen ska det  som sägs där om sammanslagning av poster som föregås av  arabiska siffror inte gälla för posterna upptagna i schemat  för resultaträkningen i bilaga 2 eller för sådana poster i  balansräkningen som ska tas upp under Placeringstillgångar där  livförsäkringstagaren bär placeringsrisk (D), Återförsäkrares  andel av försäkringstekniska avsättningar (E) eller  Försäkringstekniska avsättningar (DD och EE).
Lag (2020:989)
.
Förpliktelse till följd av försäkringsavtal
3 §
En förpliktelse som uppkommit till följd av försäkringsavtal behöver inte tas upp som en eventualförpliktelse.
Lag (2015:818)
.
Särskilda regler om indelningen av eget kapital
4 §
Eget kapital ska delas upp på följande sätt:
1. I livförsäkringsföretag som inte får dela ut vinst ska som  bundet eget kapital tas upp Aktiekapital, Garantikapital,  Verksamhetskapital, Bunden överkursfond, Förlagsinsatser,  Konsolideringsfond, Kapitalandelsfond, Fond för verkligt  värde, Fond för utvecklingsutgifter och vinst eller förlust  för räkenskapsåret. Förlust för räkenskapsåret tas då upp som  avdragspost.
2. I livförsäkringsföretag som får dela ut vinst ska eget  kapital delas upp i bundet eget kapital och fritt eget kapital  eller ansamlad förlust. Under bundet eget kapital ska det tas  upp Aktiekapital, Garantikapital, Verksamhetskapital, Bunden  överkursfond, Förlagsinsatser, Uppskrivningsfond, Reservfond,  Kapitalandelsfond, Fond för verkligt värde och Fond för  utvecklingsutgifter. Under fritt eget kapital eller ansamlad  förlust ska det tas upp fria fonder, var för sig, balanserad  vinst eller förlust och vinst eller förlust för  räkenskapsåret. Balanserad förlust och förlust för  räkenskapsåret tas då upp som avdragsposter.
3. I skadeförsäkringsföretag ska eget kapital delas upp i  bundet eget kapital och fritt eget kapital eller ansamlad  förlust. Under bundet eget kapital ska det tas upp  Aktiekapital, Garantikapital, Verksamhetskapital, Bunden  överkursfond, Förlagsinsatser, Uppskrivningsfond, Reservfond,  Kapitalandelsfond och Fond för utvecklingsutgifter. Under  fritt eget kapital eller ansamlad förlust ska det tas upp fria  fonder, var för sig, balanserad vinst eller förlust samt vinst  eller förlust för räkenskapsåret. Balanserad förlust och  förlust för räkenskapsåret tas då upp som avdragsposter.
Lag (2020:989)
.
4 kap. Värderingsregler
Årsredovisningslagens tillämpning
1 §
Följande bestämmelser om värderingen i 4 kap.
årsredovisningslagen (1995:1554) ska tillämpas:
2 § om immateriella anläggningstillgångar,
3 § om anskaffningsvärde för anläggningstillgångar,
4 § om avskrivning av anläggningstillgångar,
5 § om nedskrivning av anläggningstillgångar,
6 § om uppskrivning av anläggningstillgångar,
7 och 8 §§ om ianspråktagande av uppskrivningsfonden och fonden för utvecklingsutgifter,
9 § första-fjärde styckena om värdering av omsättningstillgångar,
10 § om värdering av pågående arbeten,
11 § om varulagrets anskaffningsvärde,
12 § om redovisning till bestämd mängd och fast värde,
13 § om omräkning av fordringar och skulder i utländsk valuta,
13 a § om redovisning enligt kapitalandelsmetoden,
14 § om egna aktier,
14 a-14 d §§ om värdering av finansiella instrument,
14 e § om värdering av säkrade poster,
15 § om periodisering av vissa belopp vid upptagande av lån, och
15 a § om avsättningar.
Lag (2015:818)
.
Hur värderingsreglerna ska tilllämpas på ett försäkringsföretags tillgångar och skulder
2 §
De i 1 § angivna bestämmelserna i 4 kap.
årsredovisningslagen (1995:1554) ska tillämpas med följande avvikelser:
1. 2 § tillämpas på immateriella tillgångar (B).
2. 3 § ska tillämpas på samtliga tillgångar, om inte något annat följer av detta kapitel.
3. 4 § ska tillämpas på dels immateriella tillgångar (B), dels placeringstillgångar (C) samt dels sådana materiella tillgångar och varulager (G.I) och övriga tillgångar (G.III)
som stadigvarande ska brukas eller innehas, utom när sådana tillgångar tas upp till sitt verkliga värde.
4. a) 5 § ska tillämpas på dels immateriella tillgångar (B), dels placeringstillgångar (C) samt dels sådana materiella tillgångar och varulager (G.I) och övriga tillgångar (G.III)
som stadigvarande ska brukas eller innehas, utom när sådana tillgångar tas upp till sitt verkliga värde.
b) 5 § andra stycket ska tillämpas endast på placeringar i koncernföretag, intresseföretag, gemensamt styrda företag och övriga företag som det finns ett ägarintresse i (C.II), andra finansiella placeringstillgångar (C.III.1-7) samt depåer hos företag som avgivit återförsäkring (C.IV), utom när sådana tillgångar tas upp till sitt verkliga värde.
5. a) 6 och 8 §§ gäller endast skadeförsäkringsbolag och ska tillämpas på placeringstillgångar (C) samt på sådana tillgångar hänförliga till materiella tillgångar och varulager (G.I) som stadigvarande ska innehas eller brukas, utom när sådana tillgångar tas upp till sitt verkliga värde.
b) Aktier och andelar i koncernföretag, intresseföretag, gemensamt styrda företag och övriga företag som det finns ett ägarintresse i får inte skrivas upp till högre värde än vad som medges av Finansinspektionen.
6. Uppskrivningsbelopp enligt 6 § får endast användas för ökning av aktiekapitalet genom fondemission eller för avsättning till en uppskrivningsfond (AA.III).
7. 7 § första stycket 2 och andra stycket om användning av uppskrivningsfonden eller fonden för utvecklingsutgifter för att täcka förlust får inte tillämpas.
8. 9 § ska tillämpas på dels fordringar (F), dels kassa och bank (G.II), dels sådana materiella tillgångar och varulager
(G.I) och övriga tillgångar (G.III) som inte stadigvarande ska brukas eller innehas, utom när sådana tillgångar tas upp till sitt verkliga värde.
9. 12 § ska tillämpas på materiella tillgångar och varulager
(G.I).
10. 13 a § får om det finns särskilda skäl och efter Finansinspektionens medgivande tillämpas även av andra försäkringsföretag än sådana företag som det hänvisas till i den bestämmelsen.
11. Utgifter och inkomster enligt 14 § tredje stycket för egna aktier ska redovisas mot bundet eget kapital i livförsäkringsaktiebolag som inte får dela ut vinst.
12. Finansiella instrument ska tas upp till sitt verkliga värde om det är förenligt med 14 a §.
13. Försäkringsföretag som omfattas av denna lag får tillämpa 14 b § tredje stycket.
14. Placeringstillgångar för vilka livförsäkringstagaren bär placeringsrisken (D) ska alltid tas upp till sitt verkliga värde.
Lag (2015:818)
.
3 §
Har upphävts genom
lag (2004:1177)
.
Periodisering av överkurs och underkurs
4 §
Om erlagt belopp för räntebärande värdepapper eller lånefordringar som inte tas upp till sitt verkliga värde enligt 4 kap. 14 a § årsredovisningslagen (1995:1554) överstiger eller underskrider det belopp som skall erhållas på förfallodagen
(överkurs respektive underkurs), skall mellanskillnaden periodiseras.
Vid beräkning av anskaffningsvärdet för räntebärande värdepapper och lånefordringar skall sådan periodisering av över- eller underkurs som avses i första stycket beaktas.
En periodisering enligt första stycket får underlåtas under samma förutsättningar som de som anges i 4 kap. 15 § andra meningen årsredovisningslagen. Om en periodisering underlåts skall upplysning om förhållandet lämnas i en not.
Lag (2004:1177)
.
Värdering av vissa placeringstillgångar till verkligt värde
5 §
Andra placeringstillgångar (C) än finansiella instrument får tas upp till sitt verkliga värde.
Värdering enligt första stycket får ske bara om alla tillgångar som ingår i en och samma post som föregås av en arabisk siffra eller som tas upp under Byggnader och mark
(C.I) värderas på samma sätt.
Lag (2011:1556)
.
6 §
Vinster eller förluster som uppkommer när tillgångar tas upp till sitt verkliga värde enligt 5 § denna lag eller 4 kap. 14 a eller 14 e § årsredovisningslagen (1995:1554) ska redovisas som särskilda poster i resultaträkningen, om inte värdeförändringen ska redovisas i en fond för verkligt värde enligt 4 kap. 14 d § andra stycket samma lag.
Lag (2011:1556)
.
Upplysningar om en alternativ värdering av placeringstillgångar
7 §
Om placeringstillgångar (C) i balansräkningen värderas med utgångspunkt i anskaffningsvärdet, ska upplysningar om en värdering till verkligt värde lämnas i en not.
Upplysningarna ska lämnas fördelade på de i balansräkningen enligt bilaga 1 upptagna tillgångsposterna. När placeringstillgångar (C eller D) i balansräkningen värderas till verkligt värde enligt 5 § eller 4 kap. 14 a eller 14 e
§ årsredovisningslagen (1995:1554), ska på samma sätt upplysningar om en värdering med utgångspunkt i anskaffningsvärdet lämnas i en not.
Lag (2011:1556)
.
Förutbetalda anskaffningskostnader
8 §
Direkta och indirekta anskaffningskostnader som har ett klart samband med tecknande av försäkringsavtal skall tas upp som tillgång, om de är av väsentligt värde för den bedrivna rörelsen under kommande år.
Redovisning av försäkringstekniska avsättningar
9 §
De försäkringstekniska avsättningarna (DD och EE) skall motsvara belopp som krävs för att bolaget skall kunna uppfylla alla åtaganden som skäligen kan förväntas uppkomma med anledning av ingångna försäkringsavtal.
Lag (2004:1177)
.
5 kap. Noter m.m.
Årsredovisningslagens tillämpning
1 §
Följande bestämmelser om upplysningar i noter i 5 kap.  årsredovisningslagen (1995:1554) ska tillämpas:
3 § om noternas ordningsföljd,
4 § om värderingsprinciper,
5 § om avvikelser från grundläggande redovisningsprinciper,
7 § om jämförelsetal,
8 § om anläggningstillgångar,
9 § om goodwill,
10 § om finansiella instrument,
11 § om uppskrivningsfond,
12 § om fond för verkligt värde,
13 § om långfristiga skulder,
14 § om ställda säkerheter,
15 § om eventualförpliktelser,
16 § om åtaganden till förmån för koncernföretag m.fl.,
17 § första stycket om ekonomiska arrangemang som inte  redovisas i balansräkningen,
18 § om lån till ledande befattningshavare,
19 § om exceptionella intäkter och kostnader,
20 § om medelantalet anställda under räkenskapsåret,
21 § om moderföretag,
22 § om väsentliga händelser efter räkenskapsårets slut,
23 § första stycket och 24 § om transaktioner med närstående,
25 § om ytterligare upplysningar om anläggningstillgångar,
26 § om omsättningstillgångar,
27 § om ytterligare upplysningar om finansiella instrument,
28 § om inköp och försäljningar mellan koncernföretag,
29 och 30 §§ om dotterföretag och vissa andra företag,
31 § om ytterligare upplysningar om långfristiga skulder,
32 § om ytterligare upplysningar om lån till ledande  befattningshavare,
33 § om konvertibla lån,
34 § om aktiekapitalet,
35 § om disposition av vinst eller förlust,
36 § om skatter,
37 § om ytterligare upplysningar om anställda,
38 § första stycket om könsfördelningen bland ledande  befattningshavare,
39 och 40 §§ om löner, andra ersättningar och sociala  kostnader,
41 § om pensioner och liknande förmåner,
42 § om tidigare styrelse och verkställande direktör,
43 § om suppleanter och vice verkställande direktör,
44 § om avtal om avgångsvederlag,
45 § om ytterligare upplysningar om moderföretag,
46 § om ytterligare upplysningar om ställda säkerheter,
48 § om ersättningar till revisorer och revisionsföretag, och
49 § om europabolag och europakooperativ.
Vid tillämpningen av 5 kap. 40 och 41 §§ årsredovisningslagen  ska samtliga företag som omfattas av denna lag anses som  publika aktiebolag.
Försäkringsaktiebolag ska även tillämpa 5 kap. 38 § andra  stycket årsredovisningslagen om könsfördelningen i styrelsen.
Upplysningarna ska lämnas i noter.
Lag (2024:349)
.
Särskilda regler om upplysningar i noter
2 §
De i 1 § angivna bestämmelserna i 5 kap.
årsredovisningslagen (1995:1554) ska tillämpas med följande avvikelser:
1. Utöver värderingsprinciper enligt 4 § ska det anges vilket belopp som respektive värderingsprincip resulterat i.
2. a) 8 § första stycket och 25 § andra stycket ska tillämpas på dels immateriella tillgångar (B), dels byggnader och mark
(C.I), dels placeringar i koncernföretag, intresseföretag, gemensamt styrda företag och övriga företag som det finns ett ägarintresse i (C.II).
b) 8 § andra stycket och 25 § tredje stycket ska tillämpas på dels immateriella tillgångar (B), dels placeringstillgångar
(C), dels sådana materiella tillgångar och varulager (G.I)
och övriga tillgångar (G.III) som stadigvarande ska brukas eller innehas.
3. Vid tillämpningen av 15 § ska upplysning lämnas särskilt om
a) garantier,
b) oåterkalleliga åtaganden som innebär risktagande, varvid åtaganden till följd av återköpstransaktioner ska anges särskilt, och
c) övriga eventualförpliktelser.
4. 28 § ska i stället för inköp och försäljning gälla mottagen och avgiven återförsäkring.
5. Fråga om tillstånd enligt 30 § första stycket att utelämna uppgifter om dotterföretag och vissa andra företag prövas av Finansinspektionen.
6. Utöver upplysningar enligt 20 och 37 §§ ska även uppgift lämnas om medelantalet anställda uppdelat på kontorstjänstemän, fälttjänstemän och övriga anställda i Sverige. Dessutom ska medelantalet fritidsombud och specialombud i Sverige anges var för sig.
7. Uppgift enligt 40 § första stycket 2 om löner och ersättningar till anställda ska delas upp på kontorstjänstemän, fälttjänstemän och övriga anställda i Sverige. Dessutom ska ersättningsbeloppen för fritidsombud och specialombud i Sverige anges för varje grupp.
Lag (2015:818)
.
Särskilda regler om övriga upplysningar
2 a §
Utöver det som följer av övriga bestämmelser i denna lag ska årsredovisningen innehålla de upplysningar som anges i 3-6 §§. Upplysningarna ska lämnas i noter. Om det inte står i strid med kravet på överskådlighet, får upplysningarna i stället lämnas i balansräkningen eller resultaträkningen.
Lag (2015:818)
.
Upplysningar om tillgångar
3 §
Utöver vad som följer av 1 § skall följande uppgifter lämnas om tillgångar:
1. Byggnader och mark som används för den egna verksamheten skall anges.
2. Övriga lån (C.III.5) skall specificeras på belopp för vilka försäkringsbrev utgör huvudsaklig säkerhet och, om resterande belopp är väsentligt, även i övrigt specificeras till storlek och art.
3. Större belopp i posterna Övriga finansiella placeringstillgångar (C.III.7) och Övriga tillgångar (G.III), skall specificeras till storlek och art.
4. Tillgångar för villkorad återbäring (D.1) skall delas upp på tillgångar för vilka försäkringstagaren direkt respektive indirekt bär placeringsrisk.
5. Förutbetalda anskaffningskostnader (H.II) och Återförsäkrares andel av förutbetalda anskaffningskostnader
(II.I) skall anges uppdelade på skadeförsäkringsrörelse och livförsäkringsrörelse.
6. Om det bokförda värdet för räntebärande värdepapper överstiger eller underskrider det belopp som skall infrias på förfallodagen, skall mellanskillnaden anges. Summan av överstigande belopp skall anges för sig och summan av underskridande belopp skall anges för sig.
Lag (2000:75)
.
Upplysningar om avsättningar och eget kapital
4 §
Utöver det som följer av 1 § ska följande upplysningar lämnas om avsättningar och eget kapital:
1. Om avsättningen för kvardröjande risker i posten Ej intjänade premier och kvardröjande risker (DD.1) uppgår till väsentligt belopp, ska beloppet anges.
2. Om garanterad återbäring i posten Livförsäkringsavsättning
(DD.2) uppgår till väsentligt belopp, ska beloppet anges.
3. Om avvecklingsresultat uppgår till väsentligt belopp ska det anges i en not med fördelning på kategori av skada och belopp. Med avvecklingsresultat avses skillnaden mellan å ena sidan avsättningen för oreglerade skador från föregående år vid räkenskapsårets ingång, efter avdrag för under räkenskapsåret gjorda utbetalningar av ersättningar för skador från föregående år, och å andra sidan avsättningen för oreglerade skador från föregående år vid räkenskapsårets slut.
4. Villkorad återbäring (EE.1) ska delas upp på avsättningar som försäkringstagaren direkt respektive indirekt bär risk för.
5. Skadeförsäkringsföretag och livförsäkringsföretag som får dela ut vinst ska lämna närmare upplysningar om det belopp av fritt eget kapital som inte kan anses utdelningsbart med hänsyn till bestämmelserna i 4 kap. 1 §
försäkringsrörelselagen (2010:2043) och 17 kap. 3 § tredje stycket aktiebolagslagen (2005:551) och om de förhållanden som motiverar bedömningen.
Lag (2015:818)
.
6. Livförsäkringsföretag ska lämna upplysning om belopp som inte får användas för vinstutdelning eller förlusttäckning enligt bolagsordning eller stadgar.
Lag (2015:818)
.
7. Garantikapital, verksamhetskapital och förlagsinsatser i annan valuta än redovisningsvalutan ska räknas om enligt växelkursen på balansdagen. Skillnaden mellan det omräknade beloppet och motsvarande belopp vid räkenskapsårets ingång ska
- föras mot Balanserad vinst eller förlust i ömsesidiga skadeförsäkringsbolag, ömsesidiga livförsäkringsbolag som får dela ut vinst och försäkringsföreningar som får dela ut vinst, och
- föras mot Andra fonder i ömsesidiga livförsäkringsbolag som inte får dela ut vinst och livförsäkringsföreningar som inte får dela ut vinst.
Lag (2015:818)
.
Upplysningar om resultaträkningens poster
5 §
Utöver vad som följer av 1 § skall följande uppgifter lämnas om resultaträkningens poster:
1. I fråga om skadeförsäkring skall anges
a) premieinkomsten, brutto,
b) premieintäkter, brutto,
c) försäkringsersättningar, brutto,
d) driftskostnader, brutto, samt
e) resultat av avgiven återförsäkring.
Posterna skall fördelas på direkt försäkring och mottagen återförsäkring, om mottagen återförsäkring utgör tio procent eller mer av premieinkomst, brutto.
2. Direkt skadeförsäkring skall fördelas enligt följande försäkringsklasser
a) olycksfall och sjukdom,
b) motorfordon, ansvar mot tredje man,
c) motorfordon, övriga klasser,
d) sjöfart, luftfart och transport,
e) brand och annan skada på egendom,
f) allmän ansvarighet,
g) kredit och borgen,
h) rättsskydd,
i) assistans, samt
j) övriga försäkringsklasser.
3. I fråga om livförsäkring skall premieinkomsten anges brutto.
Om mottagen återförsäkring utgör tio procent eller mer av denna premieinkomst skall inkomsten fördelas mellan direkt försäkring och mottagen återförsäkring.
4. Premieinkomst för direkt livförsäkring skall fördelas enligt följande indelningsgrunder
a) I premier för individuell försäkring,
II gruppförsäkringspremier,
b) I periodiska premier,
II engångspremier,
c) I premier för ej återbäringsberättigade avtal,
II premier för återbäringsberättigade avtal, samt
III premier för livförsäkringsavtal för vilka försäkringstagaren bär risk.
5. Uppgift skall lämnas om det sammanlagda beloppet av total premieinkomst, brutto, för direkt försäkring som avser försäkringsavtal som tecknats av företaget i
a) Sverige,
b) andra länder som ingår i Europeiska ekonomiska samarbetsområdet, samt
c) övriga länder.
6. Det totala beloppet för provisioner för direkt försäkring under räkenskapsåret skall anges i en not.
7. Om kapitalavkastning överförs mellan teknisk och icke-
teknisk redovisning i resultaträkningen, skall upplysningar om grunderna för överföringen lämnas i en not.
Lag (1999:603)
.
Upplysningar om koncernföretag och vissa andra företag
6 §
Utöver det som följer av 1 § ska för var och en av posterna under Fordringar (F) och Skulder (HH) upplysningar lämnas om de belopp som avser koncernföretag, intresseföretag, gemensamt styrda företag respektive övriga företag som det finns ett ägarintresse i.
Lag (2015:818)
.
6 kap. Förvaltningsberättelse m.m.
Årsredovisningslagens tillämpning
1 §
Följande bestämmelser i 6 kap. årsredovisningslagen 
(1995:1554) ska tillämpas:
1 § första-fjärde styckena om förvaltningsberättelsens  innehåll,
2 § om förslag till dispositioner av vinst eller förlust m.m.,
2 a § om vissa upplysningar i förvaltningsberättelsen i  aktiebolag vars aktier är upptagna till handel på en reglerad  marknad eller en motsvarande marknad utanför Europeiska  ekonomiska samarbetsområdet, och
10-14 §§ om hållbarhetsrapport.
Det som sägs i 6 kap. 1 § andra stycket 6-8  årsredovisningslagen om upplysningar om kvotvärde ska dock i  stället avse nominellt belopp.
Försäkringsaktiebolag vars aktier är upptagna till handel på  en reglerad marknad i Sverige ska även tillämpa 6 kap. 1 a §  årsredovisningslagen om förvaltningsberättelsens innehåll.
Försäkringsaktiebolag vars överlåtbara värdepapper är upptagna  till handel på en reglerad marknad ska även tillämpa 6 kap. 6-9 §§ årsredovisningslagen om bolagsstyrningsrapport.
Det som sägs i första stycket om 6 kap. 10-14 §§  årsredovisningslagen gäller inte tjänstepensionsaktiebolag,  ömsesidiga tjänstepensionsbolag och tjänstepensionsföreningar.  Sådana captivebolag för försäkring respektive återförsäkring  som avses i artikel 13.2 eller 13.5 i Europaparlamentets och  rådets direktiv 2009/138/EG av den 25 november 2009 om  upptagande och utövande av försäkrings- och  återförsäkringsverksamhet (Solvens II) och som är företag av  sådan storlek som avses i 6 kap. 10 § första stycket  årsredovisningslagen får begränsa innehållet i  hållbarhetsrapporten enligt 6 kap. 12 g § samma lag.
Vid tillämpningen av 6 kap. 11 a § årsredovisningslagen ska  försäkringsföretag, som ingår i en grupp och omfattas av  grupptillsyn enligt 19 kap. försäkringsrörelselagen 
(2010:2043), behandlas som dotterföretag till den gruppens  moderföretag.
Lag (2024:349)
.
Särskilda upplysningar i förvaltningsberättelsen
2 §
Utöver vad som följer av 1 § skall i förvaltningsberättelsen upplysningar lämnas om
1. skade- respektive livförsäkringsrörelsens tekniska resultat för vart och ett av de fem senaste räkenskapsåren, och
2. företagets konsolidering med avseende på kapitalstyrka vid utgången av vart och ett av de fem senaste räkenskapsåren.
Resultatanalys
3 §
Försäkringsföretag ska i resultatanalysen, fördelat på försäkringsgrenar, lämna upplysningar om försäkringstekniska avsättningar (DD och EE), återförsäkrares andel av försäkringstekniska avsättningar (E), intäkter, kostnader och rörelseresultat.
Lag (2010:2058)
.
7 kap. Koncernredovisning
Koncernredovisningens upprättande
1 §
Försäkringsföretag som är moderföretag och sådana  finansiella holdingföretag som avses i 1 kap. 1 § tredje  stycket ska för varje räkenskapsår upprätta koncernredovisning  enligt denna lag, om inte annat följer av 2 §.
Lag (2022:646)
.
Årsredovisningslagens tillämpning
2 §
Följande bestämmelser om koncernredovisning i 7 kap.  årsredovisningslagen (1995:1554) ska tillämpas:
2 och 3 a §§ om när koncernredovisning inte behöver upprättas,
4 § 1-4 om koncernredovisningens delar,
5 § om dotterföretag som ska omfattas av koncernredovisningen,
6 § om överskådlighet, god redovisningssed och rättvisande  bild,
7 § andra stycket om valuta,
8 § första meningen om allmänna krav på koncernbalansräkningen  och koncernresultaträkningen,
9 § om innehav utan bestämmande inflytande,
10 § om balansdag,
12 § om enhetliga principer för koncernredovisningen och  årsredovisningen,
13 § om elimineringar mellan koncernföretag,
15 § om förändringar i koncernens sammansättning,
16 och 17 §§ om dotterföretag och vissa andra företag,
18-23 §§ om hur dotterföretag ska räknas in i  koncernredovisningen,
25-30 §§ om hur andelar i intresseföretag och gemensamt styrda  företag ska räknas in i koncernredovisningen,
31 § andra och tredje styckena om koncernens system för intern  kontroll och riskhantering, och
31 a-31 e §§ om hållbarhetsrapport för koncernen.
Det som sägs i första stycket om 7 kap. 31 a-31 e §§  årsredovisningslagen gäller inte tjänstepensionsaktiebolag,  ömsesidiga tjänstepensionsbolag och tjänstepensionsföreningar.  Det gäller inte heller andra finansiella holding-
företag än sådana som bedrivs i den form som avses i 6 kap. 
10 § årsredovisningslagen. Vid tillämpningen av 7 kap. 31 b §  årsredovisningslagen ska försäkringsföretag, som ingår i en  grupp och omfattas av grupptillsyn enligt 19 kap.  försäkringsrörelselagen (2010:2043), behandlas som  dotterföretag till den gruppens moderföretag.
Lag (2024:349)
.
Särskilda regler om när koncernredovisning inte behöver upprättas
3 §
De i 2 § angivna bestämmelserna i 7 kap.
årsredovisningslagen (1995:1554) ska tillämpas med följande avvikelser:
1. I stället för det som sägs i 2 § första stycket 2 a) ska gälla att moderföretagets koncernredovisning har upprättats och reviderats enligt den lagstiftning som i den staten har tillkommit i enlighet med rådets direktiv 91/674/EEG av den 19 december 1991 om årsbokslut och sammanställd redovisning för försäkringsföretag, i lydelsen enligt Europaparlamentets och rådets direktiv 2006/46/EG.
2. I stället för den hänvisning som i 2 § tredje stycket görs till bestämmelser om ingivande och kungörande gäller en hänvisning till 8 kap. 5, 5 a och 6 §§ denna lag.
3. I stället för den i 10 § föreskrivna tiden gäller en tid om sex månader.
4. Det som anges i 12 § första och tredje styckena om att andra värderingsprinciper får användas än i moderföretagets årsredovisning och att koncernföretagens tillgångar, avsättningar och skulder inte behöver räknas om, gäller även tillgångar vars värdering påverkar eller bestämmer försäkringstagarnas rättigheter och avsättningar som värderas med regler specifika för försäkringsrörelse. I sådant fall ska upplysning om detta lämnas i en not.
5. Fråga om tillstånd enligt 17 § att utelämna uppgifter om dotterföretag och vissa andra företag prövas av Finansinspektionen.
Lag (2015:818)
.
Allmänna regler för koncernredovisningen
4 §
För koncernredovisningen gäller i tillämpliga delar
1. de allmänna bestämmelserna om årsredovisningen i 2 kap.
2 §, med undantag för hänvisningarna till 2 kap. 1-3 §§
årsredovisningslagen (1995:1554),
2. bestämmelserna om balansräkning och resultaträkning i 3 kap., med det tillägget att det som avsatts till kapitalandelsfonden ska tas upp i koncernbalansräkningen som bundet eget kapital under Andra fonder (AA.V),
3. bestämmelserna om värderingsregler i 4 kap.,
4. bestämmelserna om noter m.m. i 5 kap., med undantag för 2 § 5 och hänvisningarna till 5 kap. 21, 29, 30 och 45 §§
årsredovisningslagen, samt
5. bestämmelserna om upplysningarna i förvaltningsberättelsen i 6 kap. 1 §  första stycket och 2 §, med undantag för hänvisningen till 6 kap. 2 § första stycket årsredovisningslagen.
Trots första stycket 4 får uppgifter enligt 5 kap. 40 §
tredje stycket tredje meningen och 5 kap. 41 § andra stycket tredje meningen årsredovisningslagen utelämnas i fråga om dotterföretag. Vid tillämpningen av dessa bestämmelser ska dock de lämnade uppgifterna innefatta även löner och andra förmåner från koncernföretag.
Lag (2015:818)
.
Koncernredovisning i moderföretag som omfattas av IAS-förordningen
5 §
Företag som avses i 1 § och som omfattas av artikel 4 i  Europaparlamentets och rådets förordning (EG) nr 1606/2002 av  den 19 juli 2002 om tilllämpning av internationella  redovisningsstandarder, i lydelsen enligt Europaparlamentets  och rådets förordning (EU) 297/2008, ska tillämpa enbart  följande bestämmelser i detta kapitel:
1. 1 § om skyldighet att upprätta koncernredovisning,
2. 2 § när det gäller hänvisningarna till
a) 7 kap. 2 och 3 a §§ årsredovisningslagen (1995:1554) om när  koncernredovisning inte behöver upprättas,
b) 7 kap. 4 § 4 samma lag om förvaltningsberättelse,
c) 7 kap. 12 § första stycket samma lag om enhetliga  värderingsprinciper,
d) 7 kap. 31 § andra och tredje styckena samma lag om  koncernens system för intern kontroll och riskhantering,
e) 7 kap. 31 a-31 e §§ samma lag om hållbarhetsrapport för  koncernen,
3. 3 § 1, 2 och 4 när det gäller hänvisningen till 7 kap. 12 §  första stycket årsredovisningslagen, med särskilda regler om  när koncernredovisning inte behöver upprättas,
4. 4 § när det gäller hänvisningarna till
a) 2 kap. 2 § denna lag, i den del som paragrafen hänvisar  till årsredovisningslagens bestämmelser i 2 kap. 5 § om form  m.m. och 2 kap. 7 § om undertecknande och datering,
b) 3 kap. 4 § denna lag om indelningen av eget kapital,
c) 5 kap. 1 § denna lag, i den del som paragrafen hänvisar  till följande bestämmelser i 5 kap. årsredovisningslagen:
- 18 § om lån till ledande befattningshavare,
- 20 § om medelantalet anställda under räkenskapsåret,
- 32 § om ytterligare upplysningar om lån till ledande  befattningshavare,
- 37 § om ytterligare upplysningar om anställda,
- 38 § första stycket om köns-fördelningen bland ledande  befattningshavare,
- 40 § första stycket 1 och andra och tredje styckena om löner  och andra ersättningar,
- 41 § om pensioner och liknande förmåner,
- 42 § om tidigare styrelse och verkställande direktör,
- 43 § om suppleanter och vice verkställande direktör,
- 44 § om avtal om avgångsvederlag, och
- 48 § om ersättningar till revisorer och revisionsföretag,
d) 5 kap. 2 § 3 denna lag med särskilda regler om upplysningar  i noter,
e) 5 kap. 3 § 4 denna lag om villkorad återbäring,
f) 5 kap. 4 § 1 och 3-5 denna lag om avsättningar och eget  kapital,
g) 6 kap. 1 § denna lag, i den del som paragrafen hänvisar  till 6 kap. 1 § första-tredje styckena årsredovisningslagen om  förvaltningsberättelsens innehåll, och
h) 6 kap. 2 § denna lag om särskilda upplysningar i  förvaltningsberättelsen.
Företaget behöver inte lämna upplysningar enligt 6 kap. 1 § om  upplysningarna lämnas på någon annan plats i redovisningen. I  sådant fall ska förvaltningsberättelsen innehålla en  hänvisning till den plats där uppgifterna har lämnats.
Det som sägs i första stycket om 7 kap. 31 a-31 e §§  årsredovisningslagen gäller inte tjänstepensionsaktiebolag,  ömsesidiga tjänstepensionsbolag och tjänstepensionsföreningar.  Det gäller inte heller andra finansiella holdingföretag än  sådana som bedrivs i den form som avses i 6 kap. 10 §  årsredovisningslagen.
Lag (2024:349)
.
6 §
Företag som avses i 1 § men som inte omfattas av artikel 4 i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder får upprätta koncernredovisning i enlighet med dessa internationella redovisningsstandarder. I sådant fall tillämpas 5 §.
Lag (2004:1177)
.
8 kap. Offentlighet
Registreringsmyndighet
1 §
Bolagsverket är registreringsmyndighet för försäkringsföretag.
Lag (2004:254)
.
Årsredovisningslagens tillämpning
2 §
Följande bestämmelser i 8 kap. årsredovisningslagen 
(1995:1554) ska tillämpas:
14 och 15 §§ om publicering av årsredovisningen,
15 a § om offentliggörande av bolagsstyrningsrapport, och
16 § 2 om utelämnande av uppgift i koncernredovisningen.
Företag som omfattas av skyldigheten att upprätta en  hållbarhetsrapport ska även tillämpa 8 kap. 3 b och 15 b §§  årsredovisningslagen om offentliggörande och  tillgängliggörande av årsredovisningen och  granskningsberättelsen.
Lag (2024:349)
.
Uppgifter om anmärkningar enligt försäkringsrörelselagen
3 §
Har upphävts genom
lag (2010:2058)
.
Årsredovisningens avlämnande till revisorerna
4 §
Årsredovisningen för det förflutna räkenskapsåret skall lämnas till revisorerna och lekmannarevisorerna senast en månad före ordinarie stämma.
Lag (1999:1115)
.
Ingivande till registreringsmyndighet
5 §
Försäkringsföretag ska ge in bestyrkta kopior av  årsredovisningen, revisionsberättelsen och  granskningsberättelsen för det förflutna räkenskapsåret till  registreringsmyndigheten inom en månad efter det att  resultaträkningen och balansräkningen blivit fastställda.
På kopian av årsredovisningen ska en styrelseledamot eller den  verkställande direktören intyga att balansräkningen och  resultaträkningen har fastställts. Uppgift ska också lämnas om  fastställelsedagen. Intyget ska även innehålla uppgift om  stämmans beslut när det gäller försäkringsföretagets vinst  eller förlust.
Med en bestyrkt kopia jämställs vid tillämpningen av denna lag  ett elektroniskt original.
Lag (2024:349)
.
5 a §
Handlingar som avses i 5 § får överföras elektroniskt till registreringsmyndigheten.
Ett bevis om fastställelse enligt 5 § andra stycket får undertecknas med en elektronisk signatur.
Regeringen eller den myndighet som regeringen bestämmer meddelar närmare föreskrifter om
1. elektronisk överföring till registreringsmyndigheten av sådana handlingar som avses i 5 §,
2. bestyrkande av att en elektronisk kopia överensstämmer med originalet, och
3. den elektroniska signaturen enligt andra stycket.
Lag (2007:1462)
.
5 b §
Har upphävts genom
lag (2013:438)
.
Registrering i försäkringsregistret
5 c §
Registreringsmyndigheten ska registrera årsredovisning och revisionsberättelse för försäkringsaktiebolag i försäkringsregistret.
Registreringen ska göras på svenska. Om ett försäkringsaktiebolag som en registrering avser begär det, ska registreringen dessutom göras på något annat officiellt språk inom Europeiska unionen eller på norska eller isländska.
Den som begär att en registrering ska göras på något annat språk än svenska ska, om inte registreringsmyndigheten beslutar något annat, ge in en översättning till det språket av de uppgifter eller handlingar som ska registreras. Översättningen ska vara gjord av en översättare som är auktoriserad eller har motsvarande utländsk behörighet.
Lag (2007:1462)
.
Kungörande
6 §
När årsredovisning och revisionsberättelse enligt 5 och 5 a §§ har getts in till registreringsmyndigheten, ska myndigheten kungöra detta i en tidning.
I fråga om försäkringsaktiebolag ska en kungörelse skrivas på samma språk som registreringen i försäkringsregistret.
Lag (2007:1462)
.
Vite
7 §
Verkställande direktör eller styrelseledamot i ett försäkringsföretag som enligt denna lag skall ge in redovisningshandling eller revisionsberättelse till registreringsmyndigheten, kan av myndigheten föreläggas vid vite att fullgöra denna skyldighet.
Fråga om utdömande av vitet prövas av registreringsmyndigheten.
Lag (2000:824)
.
Koncernredovisning, koncernrevisionsberättelse och  granskningsberättelse för koncernen
8 §
Detta kapitel ska tillämpas också på koncernredovisning,  koncernrevisionsberättelse och granskningsberättelse för  koncernen.
Lag (2024:349)
.
9 kap. Delårsrapport
Skyldighet att lämna delårsrapport
1 §
Bestämmelser om företag som skall lämna delårsrapport finns i 16 kap. lagen (2007:528) om värdepappersmarknaden.
Lag (2007:543)
.
Årsredovisningslagens tillämpning
2 §
Bestämmelserna om delårsrapport i 9 kap.
årsredovisningslagen (1995:1554) ska tillämpas med undantag för 1 § första stycket och andra stycket andra och tredje meningarna samt hänvisningen i 2 § första stycket till 8 kap.
3 b §. En delårsrapport i ett försäkringsaktiebolag som ges in till registreringsmyndigheten ska registreras enligt 8 kap.
5 c § denna lag.
Lag (2007:1462)
.
10 kap. Överklagande
1 §
Finansinspektionens och registreringsmyndighetens  beslut enligt denna lag får överklagas till allmän  förvaltningsdomstol.
Prövningstillstånd krävs vid överklagande till  kammarrätten.
Lag (2018:803)
.
Övergångsbestämmelser
1995:1560
1. Denna lag träder i kraft den 1 januari 1996 och tillämpas första gången för räkenskapsår som inleds närmast efter den 31 december 1995.
2. Förekommer i lag eller annan författning hänvisning till föreskrift i 11 kap. försäkringsrörelselagen (1982:713) som ersatts genom bestämmelse i denna lag, tillämpas i stället den nya bestämmelsen.
3. Bestämmelsen i 4 kap. 5 § tredje stycket årsredovisningslagen
(1995:1554) skall inte tillämpas på nedskrivning som har gjorts före lagens ikraftträdande.
4. Belopp som har avsatts till uppskrivningsfond före lagens ikraftträdande får användas för erforderlig nedskrivning av värdet på andra anläggningstillgångar, om det finns särskilda skäl för en sådan utjämning. I så fall skall upplysning om detta lämnas i not.
5. Regeringen eller, efter regeringens bemyndigande, Finansinspektionen får för den första års- eller koncernredovisning som upprättas enligt denna lag föreskriva att 3 kap. 5 § andra stycket årsredovisningslagen (1995:1554) och 6 kap. 2 § denna lag inte skall tillämpas samt meddela närmare föreskrifter om vilka jämförande upplysningar som i stället skall lämnas.
1996:1146
Denna lag träder i kraft den 1 januari 1997 och tillämpas första gången i fråga om det räkenskapsår som inleds närmast efter den 31 december 1996.
1998:11
Denna lag träder i kraft den 1 januari 1999 och tillämpas första gången i fråga om det räkenskapsår som inleds närmast efter den 31 december 1998.
1999:228
1. Denna lag träder i kraft den 1 maj 1999.
2. Beträffande ansökningar som vid utgången av april månad 1999 har kommit in till regeringen eller, i förekommande fall, Finansinspektionen skall frågan, huruvida det är regeringen eller Finansinspektionen som skall pröva ansökningen, avgöras enligt äldre bestämmelser.
3. Beslut som har meddelats före ikraftträdandet skall överklagas enligt äldre bestämmelser. Detsamma gäller beslut i ärenden efter sådan ansökan som avses under 2.
1999:603
1. Denna lag träder i kraft den 1 januari 2000 samt tillämpas på räkenskapsår som inleds efter den 31 december 1999.
2. Försäkringsbolag som med stöd av punkten 2 i övergångs-
bestämmelserna till lagen (1999:600) om ändring i försäkrings-
rörelselagen (1982:713) tillämpar där angivna äldre bestämmelser skall alltjämt tillämpa äldre föreskrifter i 3 kap. 3 §, 4 kap. 9 §, 5 kap. 3-5 §§, 6 kap. 3 §, 7 kap. 4 § och bilaga 1 och 2 till lagen.
3. Äldre föreskrifter i 4 kap. 2 § 6 gäller för den uppskrivningsfond som livförsäkringsbolag innehar vid ingången av det räkenskapsår som påbörjats den 1 januari 2000.
Uppskrivningsfonden skall redovisas som bundet eget kapital, om inte föreskrifterna i 2 skall tillämpas.
1999:1114
1. Denna lag träder i kraft den 1 januari 2000.
2. De nya föreskrifterna skall tillämpas första gången för det räkenskapsår som inleds närmast efter den 31 december 1999.
3. Understödsföreningar får tillämpa äldre föreskrifter i 29 och 30 §§ lagen (1972:262) om understödsföreningar för det första räkenskapsår som inleds närmast efter den 31 december 1999. En sådan tillämpning skall anmälas till Finansinspektionen före den 1 januari 2000.
4. Regeringen eller den myndighet som regeringen bestämmer får för den första årsredovisning som en understödsförening upprättar enligt lagen (1995:1560) om årsredovisning i försäkringsföretag föreskriva att 3 kap. 5 § andra stycket årsredovisningslagen (1995:1554) och 6 kap. 2 § lagen om årsredovisning i försäkringsföretag inte skall tillämpas samt meddela närmare föreskrifter om vilka jämförande upplysningar som i stället skall lämnas.
5. Föreskrifterna i 4 kap. 5 § tredje stycket årsredovisningslagen skall inte tillämpas på nedskrivning som en understödsförening har gjort före ikraftträdandet av denna lag.
2000:44
Denna lag träder i kraft den 1 mars 2000 och tillämpas första gången för det räkenskapsår som inleds närmast efter den 31 december 2000.
2000:75
Denna lag träder i kraft den 10 mars 2000. Äldre bestämmelser gäller dock fortfarande i fråga om redovisningen för räkenskapsår som har avslutats före lagens ikraftträdande.
2000:824
1. Denna lag träder i kraft den 1 januari 2002.
2. Registreringsärenden, som har kommit in till Finansinspektionen men i vilka inspektionen inte har fattat beslut före ikraftträdandet, skall överlämnas till Patent- och registreringsverket för fortsatt handläggning.
2002:1064
1. Denna lag träder i kraft den 1 juli 2003 och tillämpas första gången för det räkenskapsår som inleds närmast efter den 31 december 2002.
2. För räkenskapsår som inleds under första halvåret 2003 skall uppgift om sjukfrånvaron avse tiden efter den 30 juni 2003.
2003:488
Denna lag träder i kraft den 1 januari 2004 och tillämpas för räkenskapsår som avslutas den 31 december 2003 eller senare.
2003:773
Denna lag träder i kraft den 1 januari 2004 och tillämpas första gången för det räkenskapsår som inleds närmast efter den 31 december 2003.
2004:254
1. Denna lag träder i kraft den 1 juli 2004.
2. Ärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.
2004:1177
1. Denna lag träder i kraft den 1 januari 2005 och tillämpas första gången för räkenskapsår som inleds närmast efter den 31 december 2004.
2. Ett företag som upprättar koncernredovisning med tillämpning av de redovisningsstandarder som har antagits enligt Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder får föra över belopp som i koncernredovisningen har avsatts till kapitalandelsfonden till fritt eget kapital.
3. Äldre bestämmelser i 4 kap. 1, 2 och 5 §§ får tillämpas för räkenskapsår som avslutas senast den 31 december 2006.
4. Företag som tillämpar punkten 3 skall tillämpa 4 kap. 3 och 6 §§, 5 kap. 4 § samt bilaga 1 i deras äldre lydelser.
2004:1178
Denna lag träder i kraft den 1 januari 2006 och tillämpas första gången för räkenskapsår som inleds närmast efter den 31 december 2011.
Lag (2010:692)
.
2006:567
1. Denna lag träder i kraft den 1 juli 2006 och tillämpas första gången för räkenskapsår som inleds närmast efter den 30 juni 2006.
2. Om det i en förvaltningsberättelse som har upprättats mellan den 1 januari 2006 och den 1 juli 2006 har lämnats upplysningar om nominellt belopp för aktier, skall dessa upplysningar anses likvärdiga med upplysningar om kvotvärde.
2006:873
Denna lag träder i kraft den 1 januari 2007 och tillämpas första gången för det räkenskapsår som inleds närmast efter den 31 december 2006.
2007:369
Denna lag träder i kraft den 1 juli 2007. Bestämmelserna i 7 kap. 3 § får dock tillämpas för det räkenskapsår som inleds närmast efter den 31 december 2006.
2007:874
Denna lag träder i kraft den 1 januari 2008 och tillämpas första gången för det räkenskapsår som inleds närmast efter utgången av december 2007.
2009:36
Denna lag träder i kraft den 1 mars 2009 och tillämpas första gången för det räkenskapsår som inleds närmast efter den 28 februari 2009.
2010:688
Denna lag träder i kraft den 1 augusti 2010 och tillämpas första gången för det räkenskapsår som avslutas närmast efter den 31 juli 2010.
2010:1526
Denna lag träder i kraft den 1 januari 2011 och tillämpas första gången för det räkenskapsår som avslutas närmast efter den 31 december 2010.
2010:2058
1. Denna lag träder i kraft den 1 april 2011 och tillämpas på räkenskapsår som inleds efter den 31 december 2010.
2. Äldre bestämmelser ska alltjämt tillämpas för understödsföreningar som med stöd av 7 § lagen (2010:2044) om införande av försäkringsrörelselagen (2010:2043) tillämpar lagen (1972:262) om understödsföreningar.
3. Medel som i ett försäkringsaktiebolag som får dela ut vinst har tillförts överkursfonden före den 1 april 2011 utgör även därefter bundet eget kapital. I årsredovisningar för räkenskapsår som inleds efter den 31 december 2010 ska de tas upp under reservfonden.
2013:452
1. Denna lag träder i kraft den 15 juli 2013.
2. Äldre bestämmelser gäller för ärenden som har kommit in till Finansinspektionen före ikraftträdandet.
2015:818
1. Denna lag träder i kraft den 1 januari 2016.
2. Lagen tillämpas första gången för det räkenskapsår som inleds närmast efter den 31 december 2015.
2016:949
1. Denna lag träder i kraft den 1 december 2016.
2. Lagen tillämpas första gången för det räkenskapsår som  inleds närmast efter den 31 december 2016.
2024:349
1. Denna lag träder i kraft den 1 juli 2024.
2. För företag som avses i 6 kap. 10 § första stycket  årsredovisningslagen (1995:1554) och som under det senaste  räkenskapsåret före ikraftträdandet i genomsnitt har haft fler  än 500 anställda ska de nya bestämmelserna om  hållbarhetsrapport tillämpas första gången för det  räkenskapsår som inleds närmast efter utgången av juni 2024.
3. Det som sägs i punkten 2 gäller även företag som avses i 
7 kap. 31 a § första stycket årsredovisningslagen, varvid det  som sägs om antalet anställda i stället ska avse koncernen.
4. För företag som avses i 6 kap. 10 § första stycket  årsredovisningslagen och 7 kap. 31 a § första stycket samma  lag, men som inte omfattas av punkterna 2 eller 3 ska de nya  bestämmelserna om hållbarhetsrapport tillämpas första gången  för det räkenskapsår som inleds närmast efter utgången av 
2024.
5. För företag som avses i 6 kap. 10 § andra stycket  årsredovisningslagen ska de nya bestämmelserna om  hållbarhetsrapport tillämpas första gången för det  räkenskapsår som inleds närmast efter utgången av 2025.
6. För captivebolag som avses i 6 kap. 1 § femte stycket ska  de nya bestämmelserna om hållbarhetsrapport tillämpas första  gången för det räkenskapsår som inleds närmast efter utgången  av 2025.
7. Företag som avses i 6 kap. 10 § andra stycket  årsredovisningslagen får, för räkenskapsår som inleds före  utgången av 2027, underlåta att upprätta hållbarhetsrapport,  förutsatt att företaget i förvaltningsberättelsen anger varför  en sådan rapport inte har upprättats.
8. Om information om ett företags värdekedja inte finns  tillgänglig, behöver den nya bestämmelsen om bolagets  värdekedja i 6 kap. 12 c § andra stycket årsredovisningslagen  inte tillämpas av företaget under de första tre räkenskapsåren  från det att de nya bestämmelserna om hållbarhetsrapport blev  tillämpliga i enlighet med punkterna 2-7. Om företaget inte  tillämpar bestämmelsen, ska det i hållbarhetsrapporten  redogöra för de ansträngningar som har gjorts för att erhålla  informationen, skälen till att informationen inte har kunnat  erhållas och det sätt på vilket företaget avser att i  framtiden ta fram informationen.
9. Till och med det räkenskapsår som inleds närmast efter  utgången av 2028 ska det som sägs om undantag från  rapporteringsskyldighet i 6 kap. 11 a § första stycket  årsredovisningslagen och 7 kap. 31 b § första stycket samma  lag även gälla om ett dotterföretag, vars moderföretag har  sitt säte utanför Europeiska ekonomiska samarbetsområdet 
(EES), upprättar en hållbarhetsrapport för koncernen som  omfattar koncernens alla dotterföretag inom EES. Detta  förutsätter dock att dotterföretaget är ett av de  dotterföretag i koncernen som har genererat den största  omsättningen inom EES under minst ett av de fem föregående  räkenskapsåren. Om hållbarhetsrapporten för koncernen  innehåller de upplysningar som avses i artikel 8 i  Europaparlamentets och rådets förordning (EU) 2020/852 för  koncernens alla dotterföretag inom EES, ska kraven i 6 kap. 
11 a § tredje stycket 2 årsredovisningslagen och 7 kap. 31 b §  tredje stycket 2 samma lag anses vara uppfyllda.
10. Ett företag som var skyldigt att upprätta en  hållbarhetsrapport före ikraftträdandet av denna lag ska  tillämpa bestämmelserna om hållbarhetsrapport i den äldre  lydelsen, dock längst till dess de nya bestämmelserna om  hållbarhetsrapport ska börja tillämpas av företaget enligt  punkterna 2-7.
11. Försäkringsaktiebolag ska tillämpa den nya bestämmelsen i 
5 kap. 38 § årsredovisningslagen första gången för det  räkenskapsår som inleds närmast efter utgången av 2024.
12. Lagen ska i övrigt tillämpas första gången för det  räkenskapsår som inleds närmast efter utgången av juni 2024.
Bilaga 1
Uppställningsform för balansräkning
TILLGÅNGAR
A. Tecknat ej inbetalt kapital
B. Immateriella tillgångar
I	Goodwill
II	Andra immateriella tillgångar
C. Placeringstillgångar
I	Byggnader och mark
II	Placeringar i koncernföretag, intresseföretag,  gemensamt styrda företag och övriga företag som det finns ett  ägarintresse i
1. Aktier och andelar i koncernföretag
2. Räntebärande värdepapper emitterade av, och lån till,  koncernföretag
3. Aktier och andelar i intresseföretag och gemensamt styrda  företag
4. Räntebärande värdepapper emitterade av, och lån till,  intresseföretag och gemensamt styrda företag
5. Aktier och andelar i övriga företag som det finns ett  ägarintresse i
6. Räntebärande värdepapper emitterade av, och lån till,  övriga företag som det finns ett ägarintresse i
III	Andra finansiella placeringstillgångar
1. Aktier och andelar
2. Obligationer och andra räntebärande värdepapper
3. Andelar i investeringspooler
4. Lån med säkerhet i fast egendom
5. Övriga lån
6. Utlåning till kreditinstitut
7. Övriga finansiella placeringstillgångar
IV	Depåer hos företag som avgivit återförsäkring
D. Placeringstillgångar för vilka livförsäkringstagaren bär  placeringsrisk
1. Tillgångar för villkorad återbäring
2. Fondförsäkringstillgångar
E. Återförsäkrares andel av Försäkringstekniska avsättningar
1. Ej intjänade premier och kvardröjande risker
2. Livförsäkringsavsättning
3. Oreglerade skador
4. Återbäring och rabatter
5. Övriga försäkringstekniska avsättningar
6. Avsättning för livförsäkringar för vilka försäkringstagaren  bär risk
a) Villkorad återbäring
b) Fondförsäkringsåtaganden
F. Fordringar
I	Fordringar avseende direkt försäkring
II	Fordringar avseende återförsäkring
III	Övriga fordringar
G. Andra tillgångar
I	Materiella tillgångar och varulager
II	Kassa och bank
III	Övriga tillgångar
H. Förutbetalda kostnader och upplupna intäkter
I	Upplupna ränte- och hyresintäkter
II	Förutbetalda anskaffningskostnader
III	Övriga förutbetalda kostnader och upplupna intäkter
EGET KAPITAL, AVSÄTTNINGAR OCH SKULDER
AA. Eget kapital
I	Aktiekapital eller Garantikapital
II	Överkursfonder
1. Bunden överkursfond
2. Fri överkursfond
III	Uppskrivningsfond
IV	Konsolideringsfond
V	Andra fonder
1. Reservfond
2. Kapitalandelsfond
3. Fond för verkligt värde
4. Fond för utvecklingsutgifter
5. Övriga fonder
VI	Balanserad vinst eller förlust
VII	Årets resultat
BB. Obeskattade reserver
CC. Efterställda skulder
DD. Försäkringstekniska avsättningar (före avgiven  återförsäkring)
1. Ej intjänade premier och kvardröjande risker
2. Livförsäkringsavsättning
3. Oreglerade skador
4. Återbäring och rabatter
5. Utjämningsavsättning
6. Övriga försäkringstekniska avsättningar
EE. Försäkringsteknisk avsättning för livförsäkringar för  vilka försäkringstagaren bär risk (före avgiven  återförsäkring)
1. Villkorad återbäring
2. Fondförsäkringsåtaganden
FF. Andra avsättningar
1. Pensioner och liknande förpliktelser
2. Skatter
3. Övriga avsättningar
GG. Depåer från återförsäkrare
HH. Skulder
I	Skulder avseende direkt försäkring
II	Skulder avseende återförsäkring
III	Obligationslån
IV	Skulder till kreditinstitut
V	Övriga skulder
II. Upplupna kostnader och förutbetalda intäkter
I	Återförsäkrares andel av Förutbetalda  anskaffningskostnader
II	Övriga upplupna kostnader och förutbetalda intäkter
Lag (2020:989)
.
Bilaga 2
Uppställningsform för resultaträkningen
I.      TEKNISK REDOVISNING AV SKADEFÖRSÄKRINGSRÖRELSE
1.      Premieintäkter (efter avgiven återförsäkring)
a. Premieinkomst (före avgiven återförsäkring)
b. Premier för avgiven återförsäkring (-)
c. Förändring i Avsättning för ej intjänade premier och
kvardröjande risker, före avgiven återförsäkring (+/-)
d. Återförsäkrares andel av Förändring i avsättning för ej
intjänade premier och kvardröjande risker (+/-)
2.      Kapitalavkastning överförd från finansrörelsen (III.6)
3.      Övriga tekniska intäkter (efter avgiven återförsäkring)
4.      Försäkringsersättningar (efter avgiven återförsäkring)
a. Utbetalda försäkringsersättningar
aa) Före avgiven återförsäkring
bb) Återförsäkrares andel (-)
b. Förändring i Avsättning för oreglerade skador
aa) Före avgiven återförsäkring
bb) Återförsäkrares andel (-)
5.      Förändring i Övriga försäkringstekniska avsättningar
(efter avgiven återförsäkring) (+/-)
6.      Återbäring och rabatter (efter avgiven återförsäkring)
7.      Driftskostnader
8.      Övriga tekniska kostnader (efter avgiven
återförsäkring)
9.      Förändring i Utjämningsavsättning
10.     Skadeförsäkringsrörelsens tekniska resultat (införs som
post III.1)
II.     TEKNISK REDOVISNING AV LIVFÖRSÄKRINGSRÖRELSE
1.      Premieinkomst (efter avgiven återförsäkring)
a. Premieinkomst (före avgiven återförsäkring)
b. Premier för avgiven återförsäkring (-)
2.      Kapitalavkastning, intäkter
3.      Orealiserade vinster på placeringstillgångar
a. Värdeökning på placeringstillgångar för vilka
livförsäkringstagaren bär placeringsrisk
aa) Värdeökning på tillgångar för villkorad återbäring
bb) Värdeökning på fondförsäkringstillgångar
b. Värdeökning på övriga placeringstillgångar
4.      Övriga tekniska intäkter (efter avgiven återförsäkring)
5.      Försäkringsersättningar (efter avgiven återförsäkring)
a. Utbetalda försäkringsersättningar
aa) Före avgiven återförsäkring
bb) Återförsäkrares andel (-)
b. Förändring i Avsättning för oreglerade skador
aa) Före avgiven återförsäkring
bb) Återförsäkrares andel (-)
6.      Förändring i andra försäkringstekniska avsättningar
(efter avgiven återförsäkring) (+/-)
a. Livförsäkringsavsättning
aa) Före avgiven återförsäkring
bb) Återförsäkrares andel (-)
b. Försäkringsteknisk avsättning för livförsäkringar för
vilka försäkringstagaren bär risk
aa) Villkorad återbäring
bb) Fondförsäkringsåtaganden
c. Övriga försäkringstekniska avsättningar (efter avgiven
återförsäkring)
7.      Återbäring och rabatter (efter avgiven återförsäkring)
8.      Driftskostnader
9.      Kapitalavkastning, kostnader
10.     Orealiserade förluster på placeringstillgångar
a. Värdeminskning på placeringstillgångar för vilka
livförsäkringstagaren bär placeringsrisk
aa) Värdeminskning på tillgångar för villkorad återbäring
bb) Värdeminskning på fondförsäkringstillgångar
b. Värdeminskning på övriga placeringstillgångar
11.     Övriga tekniska kostnader (efter avgiven
återförsäkring)
12.     Kapitalavkastning överförd till finansrörelsen (införs
som post III.4)
13.     Livförsäkringsrörelsens tekniska resultat (införs som
post III.2)
III.    ICKE-TEKNISK REDOVISNING
1.      Skadeförsäkringsrörelsens tekniska resultat (post I.10)
2.      Livförsäkringsrörelsens tekniska resultat (post II.13)
3a.     Kapitalavkastning, intäkter i skadeförsäkringsrörelsen
3b.     Orealiserade vinster på placeringstillgångar
4.      Kapitalavkastning överförd från livförsäkringsrörelsen
(post II.12)
5a.     Kapitalavkastning, kostnader i
skadeförsäkringsrörelsen
5b.     Orealiserade förluster på
placeringstillgångar
6.      Kapitalavkastning överförd till skadeförsäkringsrörelsen
(post I.2)
7.      Övriga intäkter
8.      Övriga kostnader
9.      Bokslutsdispositioner
10.     Skatt på årets resultat
11.     Övriga skatter
12.     Årets resultat
Lag (2015:818)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.