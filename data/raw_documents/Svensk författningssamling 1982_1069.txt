Title: Förordning (1982:1069) om rymdverksamhet
SFS Number: Svensk författningssamling 1982:1069
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19821069-om-rymdverksamhet_sfs-1982-1069/
Source Link: http://rkrattsbaser.gov.se/sfst?bet=1982:1069
Amendment Register Link: http://rkrattsbaser.gov.se/sfsr?bet=1982:1069
Ministry/Authority: Utbildningsdepartementet
Issued: 1982-11-25
Metadata: {"Utfärdad": "1982-11-25", "Ändrad": "t.o.m. SFS 1994:114"}

==================================================

Förordning (1982:1069) om rymdverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:1069
Departement/myndighet
:   
Utbildningsdepartementet
Utfärdad
:   
1982-11-25
Ändrad
:   
t.o.m. SFS 1994:114
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Ansökan om tillstånd enligt lagen (1982:963) om rymdverksamhet  skall vara skriftlig och ges in till Rymdstyrelsen.
Rymdstyrelsen skall höra Post- och telestyrelsen eller andra statliga verk eller myndigheter som berörs av ansökningen och med eget yttrande överlämna ärendet till regeringen. Förordning (1994:114).
2 §
Rymdstyrelsen skall utöva kontroll av rymdverksamhet som bedrivs av den som har tillstånd till sådan verksamhet.
Förordning (1994:114).
3 §
Vid misstanke om brott mot lagen (1982:963) om rymdverksamhet eller mot villkor som meddelats med stöd av nämnda lag skall  Rymdstyrelsen underrätta regeringen. Förordning (1994:114).
4 §
Rymdstyrelsen skall föra register över de rymdföremål för vilka Sverige är att anse som utsändande stat enligt artikel 1 i konventionen den 14 januari 1975 om registrering av föremål som har sänts ut i yttre rymden.
Om förutom Sverige, en annan stat också kan anses som utsändande stat enligt konventionen skall rymdföremålet registreras i Sverige endast om så har överenskommits mellan de berörda staterna.
Av registret skall framgå
1. beteckning eller registernummer på rymdföremålet,
2. dag och område eller plats för utsändande,
3. grundläggande parametrar för kretsbanan, inbegripet
a) omloppstid
b) banplanets lutning
c) apogeum och
d) perigeum,
4. rymdföremålets allmänna användning.
Rymdstyrelsen skall genom Utrikesdepartementets förmedling lämna uppgifter från registret till Förenta nationernas generalsekreterare. Förordning (1994:114).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.