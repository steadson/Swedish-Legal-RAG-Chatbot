Title: Förordning (2003:69) om samarbete med Internationella brottmålsdomstolen
SFS Number: Svensk författningssamling 2003:69
URL: https://www.riksdagen.se/sv/dokument-och-lagar/dokument/svensk-forfattningssamling/forordning-200369-om-samarbete-med_sfs-2003-69/
Source Link: http://rkrattsbaser.gov.se/sfst?bet=2003:69
Amendment Register Link: http://rkrattsbaser.gov.se/sfsr?bet=2003:69
Ministry/Authority: Justitiedepartementet BIRS
Issued: 2003-02-27
Metadata: {"Utfärdad": "2003-02-27", "Ändrad": "t.o.m. SFS 2025:535"}

==================================================

Förordning (2003:69) om samarbete med Internationella brottmålsdomstolen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:69
Departement/myndighet
:   
Justitiedepartementet BIRS
Utfärdad
:   
2003-02-27
Ändrad
:   
t.o.m. SFS 2025:535
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmän bestämmelse
1 §
Denna förordning innehåller bestämmelser om tillämpning av lagen (2002:329) om samarbete med Internationella brottmålsdomstolen.
Tidsfrist för yttrande från Internationella brottmålsdomstolen
2 §
Om ett yttrande från Internationella brottmålsdomstolen  ska inhämtas enligt 7 § lagen (2002:329) om samarbete med In-
ternationella brottmålsdomstolen, ska rätten bestämma en tids-
frist inom vilken yttrandet ska lämnas. Tidsfristen får inte  överstiga fem dagar från det att Internationella brottmålsdom-
stolen har underrättats om möjligheten att avge ett yttrande.
Förordning (2023:868).
Rättslig hjälp i Sverige
3 §
Internationella brottmålsdomstolen ska underrättas om
- tid och plats för åklagares förhör enligt bestämmelserna om  förundersökning i brottmål,
- domstols förhandling enligt 4 kap. 2, 15 eller 16 § lagen 
(2000:562) om internationell rättslig hjälp i brottmål, och
- andra åtgärder som domare vid Internationella brottmålsdom-
stolen eller företrädare för parterna har begärt och medgetts  rätt att närvara vid. Förordning (2023:868).
4 §
När Internationella brottmålsdomstolen begär att förhör  ska hållas med någon som det finns anledning att anta har  gjort sig skyldig till ett brott som kan lagföras vid domsto-
len, ska åklagaren underrätta den som ska höras om att förhö-
ret sker på begäran av Internationella brottmålsdomstolen och  att denne
1. är misstänkt för brott som kan lagföras vid den domstolen,
2. har rätt att vägra att yttra sig utan att detta beaktas vid  domstolens avgörande av skuldfrågan,
3. har rätt till biträde av försvarare, och
4. har rätt att bli hörd i närvaro av försvararen, om inte den  misstänkte frivilligt avstår från rätten till biträde av för-
svarare.
Uppgift om att underrättelse enligt första stycket har lämnats  ska antecknas i protokollet över förhöret.  Förordning (2023:868).
5 §
Har upphävts genom förordning (2013:450).
Översättningar
6 §
Den åklagare eller domstol som handlägger en ansökan från  Interna-tionella brottmålsdomstolen om en åtgärd som avses i 
1 § lagen (2002:329) om samarbete med Internationella brott-
målsdomstolen får vid behov vända sig till Regeringskansliet  för översättning till svenska av ansökan och bifogade hand-
lingar. Förordning (2023:868).
7 §
Har upphävts genom förordning (2013:450).
Ersättningar
8 §
Regeringen eller Regeringskansliet beslutar om ersättning  av allmänna medel till offentlig försvarare för arbete i ett  ärende om överlämnande till Internationella brottmålsdomsto-
len, utom i fråga om ersättning för arbete som ska bestämmas  av domstol. Förordning (2023:868).
9 §
I fråga om ersättning enligt 18 § lagen (2002:329) om samarbete med Internationella brottmålsdomstolen tillämpas 1 §
andra och tredje styckena, 2-5, 8 och 10 §§ samt 11 § första stycket förordningen (1982:805) om ersättning av allmänna medel till vittnen m.m. Traktamente får dock bestämmas till högst 350 kr per dag.
10 §
En ansökan om ersättning eller förskott på ersättning som  avses i 9 § ska göras hos tingsrätten i den ort där den kal-
lade vistas. I övrigt tillämpas bestämmelserna i kungörelsen 
(1973:261) om utbetalning av vissa ersättningar i mål eller  ärende vid domstol, m.m. Förordning (2023:868).
Återkrav av kostnader
11 §
Följande kostnader ska återkrävas från Internationella  brottmålsdomstolen:
1. kostnader för översättningar, tolkning och utskrifter,
2. kostnader för vittnens resor och säkerhetsarrangemang,
3. kostnader för transport vid överförande av en i Sverige  frihetsberövad person,
4. kostnader för sakkunnigas resor och säkerhetsarrangemang  samt kostnader för sakkunnigas utlåtanden och rapporter som  domstolen har begärt, och
5. kostnader för transport för den som överlämnas till domsto-
len. Förordning (2023:868).
12 §
Extraordinära kostnader får återkrävas från Internation-
ella brottmålsdomstolen. Om det under handläggningen visar sig  att verkställande av en ansökan kommer att medföra extraordi-
nära kostnader, ska åklagare eller domstol underrätta Rege-
ringskansliet om detta.
Regeringskansliet ska i samråd med Internationella brottmåls-
domstolen fastställa vilka kostnader som den domstolen ska stå  för. Förordning (2023:868).
13 §
Den myndighet som återkräver en sådan kostnad som avses i 
11 eller 12 § ska överlämna sin ansökan om återkrav till Rege-
ringskansliet. Förordning (2023:868).
Verkställighet av straff
14 §
Om en fängelsedom som har meddelats av Internationella  brottmålsdomstolen verkställs i Sverige ska Kriminalvården un-
derrätta domstolen
1. när straffet är helt verkställt,
2. om den dömde har avvikit från en kriminalvårdsanstalt,
3. om Kriminalvården överväger att bevilja den dömde tillstånd  till vistelse utanför anstalt,
4. om den dömde deltar i brotts- och missbruksrelaterad pro-
gramverksamhet, och
5. om andra särskilda åtgärder eller omständigheter som gäller  den dömde.
Kriminalvården ska underrätta Regeringskansliet när sex måna-
der återstår till tidigaste dag för villkorlig frigivning.
Kriminalvården ska överlämna en underrättelse enligt första  stycket till Regeringskansliet. Förordning (2023:868).
15 §
En begäran om Internationella brottmålsdomstolens  samtycke till åtgärd enligt 3 kap. 22 § lagen (2025:520) om  internationell verkställighet i brottmål, ska innehålla
1. uppgift om det eller de brott som åtgärden avser,
2. en kopia av de straffbestämmelser och bestämmelser om  påföljder och preskription som gäller för aktuella brott,
3. en kopia av dom, anhållningsbeslut eller häktningsbeslut,  och
4. uppgift om den dömdes inställning till den åtgärd som  begäran om domstolens samtycke gäller.
Om en begäran om samtycke enligt första stycket grundar sig på  en framställning om överlämnande eller utlämning för brott  till en annan stat, ska begäran i stället innehålla
1. en kopia av framställningen om överlämnande eller utlämning  och bifogade handlingar, samt
2. uppgift om den dömdes inställning till begäran om  överlämnande eller utlämning. Förordning (2025:535).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.