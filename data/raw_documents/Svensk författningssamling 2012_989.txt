Title: Förordning (2012:989) med instruktion för Naturvårdsverket
SFS Number: Svensk författningssamling 2012:989
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012989-med-instruktion-for_sfs-2012-989/
Source Link: http://rkrattsbaser.gov.se/sfst?bet=2012:989
Amendment Register Link: http://rkrattsbaser.gov.se/sfsr?bet=2012:989
Ministry/Authority: Klimat- och näringslivsdepartementet
Issued: 2012-12-20
Metadata: {"Utfärdad": "2012-12-20", "Ändrad": "t.o.m. SFS 2024:1066"}

==================================================

Förordning (2012:989) med instruktion för Naturvårdsverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:989
Departement/myndighet
:   
Klimat- och näringslivsdepartementet
Utfärdad
:   
2012-12-20
Ändrad
:   
t.o.m. SFS 2024:1066
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Naturvårdsverket är förvaltningsmyndighet på miljöområdet  i frågor om klimat och luft, mark, biologisk mångfald,  förorenade områden, kretslopp och avfall, miljöövervakning  samt miljöforskning. Naturvårdsverket har en central roll i  miljöarbetet och ska vara pådrivande, stödjande och samlande  vid genomförandet av miljöpolitiken.
Naturvårdsverket ska verka för att det generationsmål för  miljöarbetet och de miljökvalitetsmål som riksdagen har  fastställt nås och ska vid behov föreslå åtgärder för  miljöarbetets utveckling.
Naturvårdsverket ska främja en hållbar utveckling med  utgångspunkt i generationsmålet och miljökvalitetsmålen och  därmed bidra till genomförandet av Agenda 2030 som Förenta  nationernas medlemsstater antagit. Förordning (2022:187).
1 a §
Naturvårdsverket är beredskapsmyndighet enligt  förordningen (2022:524) om statliga myndigheters beredskap.
Förordning (2022:555).
2 §
Naturvårdsverket ska inom miljömålssystemet
1. vägleda berörda myndigheter i deras arbete med genomförande  och uppföljning,
2. utvärdera och utveckla arbetet med tillämpade  samhällsekonomiska analyser inom miljö- och klimatområdet i  samråd med berörda myndigheter,
3. löpande genomföra utvärderingar, samhällsekonomiska  analyser och effektberäkningar av styrmedel och åtgärder,
4. minst en gång vart fjärde år redovisa en fördjupad  utvärdering av möjligheterna att nå miljömålen och utifrån  denna lämna förslag i syfte att målen ska nås, och
5. senast den 31 mars varje år samlat analysera, bedöma och  redovisa
a) resultatet av det närmast föregående årets statligt  initierade satsningar och deras bidrag till måluppfyllelse,
b) förutsättningarna att nå etappmålen, och
c) utvecklingstrenden för miljökvalitetsmålen och  generationsmålet.
I arbetet med redovisning enligt första stycket 4 och 5 ska  Naturvårdsverket inhämta synpunkter från och samordna berörda  myndigheter. Redovisningarna ska samordnas med den redovisning  som avses i 2 a § och den effektbedömning som avses i 28 §  klimatrapporteringsförordningen (2014:1434).  Förordning (2022:187).
2 a §
Naturvårdsverket ska
1. varje år lämna underlag till de redovisningar som avses i 
4 § andra stycket 1 och 2 klimatlagen (2017:720), och
2. vart fjärde år lämna underlag till de beskrivningar som  avses i 5 § andra stycket 1-7 klimatlagen och som ska ligga  till grund för en klimatpolitisk handlingsplan.
Redovisningen enligt första stycket 1 ska lämnas senast den 
31 mars varje år och redovisningen enligt första stycket 2 ska  lämnas senast den 15 mars året efter ordinarie val till  riksdagen, om inte regeringen beslutar annat.
Förordning (2022:834).
3 §
Naturvårdsverket ska inom sitt ansvarsområde särskilt
1. bevaka allmänna miljöintressen i mål och ärenden där  miljöbalken tillämpas och som handläggs hos myndigheter och  domstolar samt lämna Naturvårdsverkets synpunkter tidigt i  processen,
2. delta i miljöprövningar som gäller frågor som är  principiellt viktiga eller har stor betydelse för miljön,
3. vägleda statliga myndigheter i deras miljöledningsarbete,
4. samordna uppföljning och utvärdering av generationsmålet  och miljökvalitetsmålen Begränsad klimatpåverkan, Frisk luft,  Bara naturlig försurning, Skyddande ozonskikt, Myllrande  våtmarker, Storslagen fjällmiljö och Ett rikt växt- och  djurliv,
5. utveckla, följa upp och samordna arbetet med  miljöinformationsförsörjning och ansvara för den övergripande  administrativa samordningen av miljöövervakningen,
6. på ett kostnadseffektivt sätt göra kunskaper om miljön och  klimatet samt miljö- och klimatarbetet tillgängliga för  myndigheter, allmänheten och andra berörda,
7. i samråd med Havs- och vattenmyndigheten fördela medel för  miljöövervakning, uppföljning av miljökvalitetsmålen och  internationell rapportering och efter samråd med övriga  berörda myndigheter och organisationer ansvara för  genomförandet av miljöövervakningen samt beskriva och  analysera miljötillståndet inom sitt ansvarsområde,
8. finansiera miljöforskning till stöd för Naturvårdsverkets  och Havs- och vattenmyndighetens arbete och samråda med Havs-  och vattenmyndigheten om fördelningen,
9. ansvara för nationell samordning när det gäller förorenade  områden och avhjälpande av sådana föroreningsskador och  allvarliga miljöskador som avses i 10 kap. miljöbalken,
10. ansvara för administration, uppföljning och utvärdering av  de bidrag som omfattas av förordningen (2004:100) om  statsbidrag för avhjälpande av föroreningsskador,
11. förvärva och förvalta fastigheter för statens räkning för  att skydda värdefulla naturområden,
12. ansvara för att ta fram underlag för beslut att inrätta  nationalparker,
13. verka för att förutsättningarna för friluftslivet bevaras  och utvecklas,
14. samordna myndigheternas arbete när det gäller friluftsliv  och samverka med andra berörda i sådana frågor samt vartannat  år redovisa en samlad uppföljning av de friluftslivsmål som  regeringen fastställt och vart fjärde år lämna förslag i syfte  att målen ska nås,
15. verka för en hållbar utbyggnad av vindkraft,
16. ansvara för frågor om jakt och vilt enligt  jaktlagstiftningen,
17. medverka till att främja brukandet av vilt som resurs,
18. verka för en samhällsekonomiskt effektiv omställning till  en cirkulär ekonomi,
19. verka för minskad nedskräpning och hållbar  avfallshantering, inklusive avfallsförebyggande insatser och  giftfria kretslopp,
20. ansvara för nationell plastsamordning,
21. samordna myndigheternas arbete när det gäller  omgivningsbuller,
22. vara medlem i en sådan ideell förening som avses i 2 §  Laponiaförordningen (2011:840),
23. integrera ett jämställdhetsperspektiv i myndighetens  verksamhet, och
24. samordna berörda myndigheters arbete med metodutveckling  för klimateffektbedömningar samt vid behov bistå  Regeringskansliet med klimateffektbedömningar av styrmedel och  åtgärder som påverkar Sveriges utsläpp av växthusgaser.
Förordning (2022:187).
4 §
Naturvårdsverket ska delta i det arbete på miljöområdet  som regeringen bedriver inom EU och internationellt. I det  arbetet ska Naturvårdsverket inom sitt ansvarsområde särskilt
1. bidra med underlag och expertkunskap,
2. delta i möten enligt instruktioner från Regeringskansliet  och rapportera från mötena,
3. bedriva bilateralt samarbete med länder av strategisk  betydelse för det globala miljö- och klimatsamarbetet,
4. ansvara för internationell rapportering,
5. vid sitt deltagande i Europeiska kommissionens  arbetsgrupper tidigt bedöma konsekvenserna av viktiga förslag,  redovisa bedömningen till Regeringskansliet och ge dem som  berörs möjlighet att lämna synpunkter till Naturvårdsverket,  och
6. skyndsamt till Regeringskansliet redovisa konsekvenserna av  förslag till EU-lagstiftning som lämnas av Europeiska  kommissionen. Förordning (2022:187).
4 a §
Naturvårdsverket ska i fråga om tillsyn särskilt ta  initiativ till sådan samverkan mellan de tillsynsvägledande  myndigheterna som avses i 3 kap. 1 a §  miljötillsynsförordningen (2011:13) och till sådant samarbete  mellan tillsynsmyndigheter och tillsynsvägledande myndigheter  som avses i 26 kap. 6 § första stycket miljöbalken.
Förordning (2022:187).
4 b §
Naturvårdsverket har till uppgift att utöva  marknadskontroll inom sitt ansvarsområde.
Förordning (2022:1183).
5 §
Naturvårdsverket får bedriva tjänsteexport som är direkt kopplad till det utvecklingsarbete som Naturvårdsverket bedriver internationellt, inklusive sådan tjänsteexport som avser Sveriges internationella utvecklingssamarbete, och som ligger inom ramen för det uppdrag som anges i denna instruktion, annan förordning eller i beslut som regeringen har fattat.
6 §
Naturvårdsverket får i tvister om skadestånd enligt 32 kap.
miljöbalken väcka offentlig grupptalan enligt 32 kap. 13 §
miljöbalken och lagen (2002:599) om grupprättegång, om myndigheten anser att det är nödvändigt för att tillgodose angelägna allmänna miljöintressen.
7 §
Naturvårdsverket ska se till att de regelverk och rutiner som myndigheten disponerar över är kostnadseffektiva och enkla för medborgare och företag.
8 §
Naturvårdsverket ska inom sitt ansvarsområde hjälpa  Statens jordbruksverk med sådant underlag som behövs för  information, utbildning, tillsyn och för hur avvikelser ska  bedömas från stödsynpunkt när det gäller verksamhetskrav  enligt förordningen (2022:1826) om EU:s gemensamma  jordbrukspolitik. Förordning (2024:1045).
8 a §
Naturvårdsverket ska vara behörig myndighet enligt
1. Europaparlamentets och rådets förordning (EU) 2023/956 av  den 10 maj 2023 om inrättande av en mekanism för  koldioxidjustering vid gränsen, och
2. Europaparlamentets och rådets förordning (EU) 2024/1787 av  den 13 juni 2024 om minskade metanutsläpp inom energisektorn  och om ändring av förordning (EU) 2019/942.  Förordning (2024:1066).
8 b §
Naturvårdsverket ska vara nationell kontaktpunkt och samordnande myndighet i fråga om Europaparlamentets och rådets förordning (EU) nr 1293/2013 av den 11 december 2013 om inrättandet av ett program för miljö och klimatpolitik
(Life) samt om upphävande av förordning (EG) nr 614/2007.
Förordning (2023:613).
8 c §
Naturvårdsverket ska senast den 31 mars varje år  redovisa arbetet med naturvård och biologisk mångfald.  Redovisningen ska redogöra för
1. medelsanvändning för åtgärder för värdefull natur och  arbetet med skydd av denna,
2. genomförda åtgärder för värdefull natur och arbetet med  skydd av denna,
3. sysselsättningseffekter av 1 och 2,
4. statistik om ärenden för att bilda naturreservat, och
5. arbetet med genomförandeplanen för planerade nya och  utvidgade nationalparker.
Redovisningens struktur ska likna tidigare års redovisningar  så att uppgifterna i dem är enkla att jämföra med varandra.
Förordning (2023:613).
Ledning
9 §
Naturvårdsverket leds av en myndighetschef.
10 §
Vid Naturvårdsverket ska det finnas ett insynsråd som består av högst tio ledamöter.
Särskilda organ
Delegationen för cirkulär ekonomi
11 §
Har upphävts genom förordning (2022:187).
11 §
Inom Naturvårdsverket finns ett särskilt beslutsorgan som  benämns Delegationen för cirkulär ekonomi. Delegationen är ett  rådgivande organ till regeringen som ska
1. bidra till näringslivets omställning till en cirkulär  ekonomi,
2. identifiera hinder för näringslivets omställning till en  cirkulär ekonomi, och
3. synliggöra och kommunicera näringslivets möjligheter med en  omställning till en cirkulär ekonomi. Förordning (2022:834).
12 §
Delegationen för cirkulär ekonomi ska senast den 1 mars  varje år lämna en skriftlig rapport om sin verksamhet till  regeringen. Rapporten ska innehålla en redovisning av  föregående års verksamhet och en bedömning av hur den har  bidragit till näringslivets omställning. Rapporten får också  innehålla förslag på åtgärder som skulle kunna vidtas i syfte  att öka takten i näringslivets omställning till en cirkulär  ekonomi. Förordning (2022:834).
13 §
Delegationen för cirkulär ekonomi ansvarar för sina  beslut inför regeringen.
Delegationen ansvarar för sin verksamhet i övrigt inför  myndighetschefen. Förordning (2022:834).
14 §
Myndighetschefen ansvarar inför regeringen för att  Delegationen för cirkulär ekonomi tilldelas medel och resurser  i övrigt för sin verksamhet samt för att delegationens  verksamhet bedrivs författningsenligt och effektivt och att  den redovisas på ett tillförlitligt sätt.  Förordning (2022:834).
14 a §
Delegationen för cirkulär ekonomi ska bestå av en  ordförande, en vice ordförande och högst tio andra ledamöter,  där en majoritet ska företräda näringslivet.
Förordning (2022:834).
Vetenskapliga rådet för biologisk mångfald och ekosystemtjänster
15 §
Inom Naturvårdsverket finns Vetenskapliga rådet för biologisk mångfald och ekosystemtjänster. Rådet är ett rådgivande organ som ska
1. bidra med kunskap i det internationella arbetet inom ramen för den mellanstatliga plattformen för biologisk mångfald och ekosystemtjänster, och
2. vara rådgivande till berörda myndigheter i det arbete som bedrivs med anledning av att Sverige är part till Förenta nationernas konvention om biologisk mångfald och andra internationella instrument med anknytning till frågor om biologisk mångfald.
Anställningar och uppdrag
16 §
Generaldirektören är myndighetschef.
17 §
Ledamöterna i Delegationen för cirkulär ekonomi utses av  regeringen för en bestämd tid. Förordning (2022:834).
18 §
Naturvårdsverket utser för en bestämd tid ordförande och ledamöter i Vetenskapliga rådet för biologisk mångfald och ekosystemtjänster. Särskild hänsyn ska tas till ordförandens och övriga ledamöters kompetens för den uppgift som avses i 15
§ 1. Innan beslutet fattas ska Naturvårdsverket höra Havs- och vattenmyndigheten, Sametinget, Sida, Skogsstyrelsen, Statens energimyndighet, Statens jordbruksverk och Forskningsrådet för miljö, areella näringar och samhällsbyggande.
Personalansvarsnämnd
19 §
Vid Naturvårdsverket ska det finnas en personalansvarsnämnd.
Tillämpligheten av vissa förordningar
20 §
Naturvårdsverket ska tillämpa personalföreträdarförordningen (1987:1101).
21 §
Naturvårdsverket ska tillämpa internrevisionsförordningen
(2006:1228).
Överklagande
22 §
Beslut av myndighetschefen om fördelning av Naturvårdsverkets anslag för forskning får inte överklagas.
Övergångsbestämmelser
2012:989
Denna förordning träder i kraft den 18 januari 2013, då förordningen (2009:1476) med instruktion för Naturvårdsverket ska upphöra att gälla. De nya bestämmelserna ska dock tillämpas från och med den 1 januari 2013.
2015:124
1. Denna förordning träder i kraft den 1 april 2015.
2. Redovisning enligt 2 § första stycket 4 ska göras första gången i mars 2016.
3. Redovisning enligt 2 § första stycket 5 ska göras första gången i september 2015.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.