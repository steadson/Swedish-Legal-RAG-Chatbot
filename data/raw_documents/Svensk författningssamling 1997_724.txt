Title: Lag (1997:724) om avveckling av specialsjukhus
och vårdhem
SFS Number: Svensk författningssamling 1997:724
URL: https://www.riksdagen.se/sv/dokument-och-lagar/dokument/svensk-forfattningssamling/lag-1997724-om-avveckling-av-specialsjukhusoch_sfs-1997-724/
Source Link: http://rkrattsbaser.gov.se/sfst?bet=1997:724
Amendment Register Link: http://rkrattsbaser.gov.se/sfsr?bet=1997:724
Ministry/Authority: Socialdepartementet
Issued: 1997-10-16
Metadata: {"Utfärdad": "1997-10-16"}

==================================================

Lag (1997:724) om avveckling av specialsjukhus
och vårdhem
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:724
Departement/myndighet
:   
Socialdepartementet
Utfärdad
:   
1997-10-16
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Specialsjukhus för vård av psykiskt utvecklingsstörda som inrättats enligt lagen (1967:940) angående omsorger om vissa psykiskt utvecklingsstörda skall vara avvecklade senast den 31 december 1997.
Vårdhem för vård av psykiskt utvecklingsstörda som inrättats enligt den lagen skall vara avvecklade senast den 31 december 1999.
2 §
Personer som vid avvecklingen är intagna för vård på specialsjukhus på grund av en domstols dom enligt 31 kap. 3 §
brottsbalken i dess lydelse före den 1 januari 1992, skall anses genom domen ha överlämnats till rättspsykiatrisk vård med särskild utskrivningsprövning enligt lagen (1991:1129) om rättspsykiatrisk vård. Anmälan för prövning enligt 16 § lagen om rättspsykiatrisk vård skall första gången göras senast den 30 april 1998.
3 §
Personer som vid avvecklingen är intagna på specialsjukhus med stöd av 35 § lagen (1967:940) angående omsorger om vissa psykiskt utvecklingsstörda och som var intagna på kriminal-
vårdsanstalt när de skrevs in i specialsjukhuset skall anses intagna för rättspsykiatrisk vård enligt 4 § lagen (1991:1129)
om rättspsykiatrisk vård.
4 §
Om patienter som avses i 2 eller 3 § vid avvecklingen är utskrivna på försök eller om de har tillstånd att vistas på egen hand utanför sjukhusområdet, skall de anses ha tillstånd att vistas utanför sjukvårdsinrättningens område under återstoden av vårdtiden respektive under del av vårdtiden enligt 10 eller 11 § lagen (1991:1129) om rättspsykiatrisk vård. Åläggande att iaktta särskilda föreskrifter eller förordnanden som har meddelats med stöd av 39 § andra stycket lagen (1967:940) angående omsorger om vissa psykiskt utvecklingsstörda, skall därvid anses utgöra särskilda villkor enligt 10 § lagen om rättspsykiatrisk vård.
5 §
Om andra patienter än de som avses i 2 eller 3 § den 1 november 1997 är intagna för vård på specialsjukhus eller vårdhem med stöd av 35 § lagen (1967:940) angående omsorger om vissa psykiskt utvecklingsstörda, skall de innan sjukhuset eller vårdhemmet avvecklas undersökas för vårdintyg enligt 4 §
lagen (1991:1128) om psykiatrisk tvångsvård. Om vårdintyg utfärdas, skall patienten överlämnas till en sjukvårdsinrättning där frågan om intagning för tvångsvård skall prövas enligt 6 § lagen om psykiatrisk tvångsvård.
6 §
Om ett mål hos allmän förvaltningsdomstol enligt lagen
(1967:940) angående omsorger om vissa psykiskt utvecklingsstörda inte är slutligt avgjort vid avvecklingen av den institution där patienten vistas, skall domstolen avgöra målet i enlighet med bestämmelserna i lagen (1991:1129) om rättspsykiatrisk vård när det gäller patient som avses i 2 eller 3 § eller lagen (1991:1128) om psykiatrisk tvångsvård beträffande patient som avses i 5 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.