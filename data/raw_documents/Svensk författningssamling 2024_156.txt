Title: Förordning (2024:156) om riskbedömning avseende fastighetsinstallationer för dricksvatten
SFS Number: Svensk författningssamling 2024:156
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024156-om-riskbedomning-avseende_sfs-2024-156/
Source Link: http://rkrattsbaser.gov.se/sfst?bet=2024:156
Amendment Register Link: http://rkrattsbaser.gov.se/sfsr?bet=2024:156
Ministry/Authority: Landsbygds- och infrastrukturdepartementet
Issued: 2024-03-21
Metadata: {"Utfärdad": "2024-03-21"}

==================================================

Förordning (2024:156) om riskbedömning avseende fastighetsinstallationer för dricksvatten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:156
Departement/myndighet
:   
Landsbygds- och infrastrukturdepartementet
Utfärdad
:   
2024-03-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning är meddelad med stöd av
- 9 kap. 17 § miljöbalken i fråga om 5 och 6 §§, och
- 8 kap. 7 § regeringsformen i fråga om övriga bestämmelser.
2 §
Folkhälsomyndigheten ska utföra en riskbedömning avseende  ledningar, installationer och anordningar som är installerade  mellan en distributionsanläggning och de kranar som normalt  används för tappning av dricksvatten på fastigheter eller i  byggnader (fastighetsinstallationer). Riskbedömningen ska  inkludera kranarna och omfatta
1. en allmän analys av vilka potentiella risker som kan finnas  vid användningen av fastighetsinstallationer och hur sådana  risker kan påverka kvaliteten på dricksvattnet vid den punkt  där vattnet tappas ur de kranar som normalt används för  dricksvatten, och
2. övervakning av legionella och bly på fastigheter och i  byggnader där specifika risker för vattenkvaliteten och  människors hälsa identifieras enligt 1.
Analysen enligt första stycket 1 får inte avse enskilda  fastigheter eller byggnader. Övervakning enligt första  stycket 2 ska endast avse sådana fastigheter och byggnader som  Folkhälsomyndigheten bedömer är prioriterade.
Riskbedömningen ska ses över minst vart sjätte år och  uppdateras vid behov.
3 §
Folkhälsomyndigheten ska bestämma de parametervärden som  ska gälla för legionella och bly vid utförandet av  riskbedömningen enligt 2 § och som anges i del D i bilaga I i  Europaparlamentets och rådets direktiv (EU) 2020/2184 av den 
16 december 2020 om kvaliteten på dricksvatten, i den  ursprungliga lydelsen.
4 §
Folkhälsomyndigheten ska i arbete med den allmänna  analysen enligt 2 § första stycket 1 samråda med Boverket,  Livsmedelsverket, Kemikalieinspektionen, försvarsinspektören  för hälsa och miljö och länsstyrelsen.
5 §
Om Folkhälsomyndigheten begär det ska en kommun,  fastighetsägare eller nyttjanderättshavare ge in det underlag  som Folkhälsomyndigheten behöver för att utföra  riskbedömningen enligt 2 §.
6 §
Folkhälsomyndigheten får meddela ytterligare föreskrifter  om uppgiftsskyldigheten i 5 §.
7 §
Om den allmänna analysen enligt 2 § första stycket 1 visar  att det finns en risk för människors hälsa som beror på  fastighetsinstallationer eller om övervakningen enligt 2 §  första stycket 2 visar att de parametervärden som bestämts för  legionella och bly inte uppfylls, ska Folkhälsomyndigheten  underrätta Livsmedelsverket, Kemikalieinspektionen,  försvarsinspektören för hälsa och miljö samt de länsstyrelser,  kommuner och andra myndigheter som berörs.
8 §
De myndigheter som underrättas om riskbedömningen enligt 
7 § vidtar inom sina ansvarsområden den eller de åtgärder som  behövs för att undanröja eller minska risken för att de  bestämda parametervärdena för legionella och bly inte  uppfylls.
9 §
Folkhälsomyndigheten ska följa upp vilka åtgärder som  vidtagits enligt 8 §.
10 §
Folkhälsomyndigheten ska inom sitt ansvarsområde fullgöra  de uppgifter i fråga om rapportering till Europeiska  kommissionen, Europeiska miljöbyrån och Europeiska centrumet  för förebyggande och kontroll av sjukdomar som följer av  artikel 18.1 b i Europaparlamentets och rådets direktiv (EU) 
2020/2184, i den ursprungliga lydelsen. Rapporteringen ska  inte omfatta säkerhetsskyddsklassificerade uppgifter enligt  säkerhetsskyddslagen (2018:585) eller uppgifter som omfattas  av sekretess enligt offentlighets- och sekretesslagen 
(2009:400).
Övergångsbestämmelser
2024:156
1. Denna förordning träder i kraft den 22 april 2024.
2. En riskbedömning enligt 2 § ska göras första gången senast  den 12 januari 2029.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.