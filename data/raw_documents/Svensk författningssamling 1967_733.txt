Title: Kungörelse (1967:733) om tillämpning av avtal den 15 maj 1962 mellan
Sverige och Israel för undvikande av dubbelbeskattning beträffande
skatter på kvarlåtenskap
SFS Number: Svensk författningssamling 1967:733
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1967733-om-tillampning-av-avtal-den_sfs-1967-733/
Source Link: http://rkrattsbaser.gov.se/sfst?bet=1967:733
Amendment Register Link: http://rkrattsbaser.gov.se/sfsr?bet=1967:733
Ministry/Authority: Finansdepartementet S3
Issued: 1967-12-01
Metadata: {"Utfärdad": "1967-12-01"}

==================================================

Kungörelse (1967:733) om tillämpning av avtal den 15 maj 1962 mellan
Sverige och Israel för undvikande av dubbelbeskattning beträffande
skatter på kvarlåtenskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1967:733
Departement/myndighet
:   
Finansdepartementet S3
Utfärdad
:   
1967-12-01
Övrig text
:   
Bilagor finns inte med här.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Avtalet den 15 maj 1962 mellan Sverige och Israel för undvikande  av dubbelbeskattning beträffande skatter på kvarlåtenskap skall lända till efterrättelse för Sveriges del. /n1/
//n1// Ang. avtalets lydelse i engelsk text och svensk översättning se bilaga fogad till 1963:34.
2 §
Anstånd enligt 3 § kungörelsen den 1 december 1967 (nr 721) om förfarandet rörande eftergift av arvsskatt eller gåvoskatt vid dubbelbeskattning får medges med högst så stor del av skatten, som vid proportionell fördelning av hela det beräknade skattebeloppet på den egendom, som enligt avtalet skall beskattas i Sverige, och den egendom, som enligt avtalet skall beskattas i Israel, kan antagas belöpa på sistnämnda egendom (jfr art. IV--X).
3 §
Om åtgärd av beskattningsmyndighet i Israel medfört beskattning  som strider mot avtalets principer, kan den som träffats av  beskattningen hos Kungl. Maj:t ansöka om att åtgärd vidtages från svensk sida för att undvika sådan beskattning under förutsättning att den avlidne enligt avtalet skall anses ha varit bosatt i Sverige vid sin död (jfr art.
XIII).
Ansökan bör göras inom två år efter utgången av det kalenderår, då sökanden fick kännedom om beskattningen.
Övergångsbestämmelser
1967:733
Denna kungörelse träder i kraft den 1 januari 1968.
Kungörelsen och bestämmelserna i avtalet tillämpas på dödsbo efter den som avlidit efter den 30 juni 1961.
Genom denna kungörelse upphäves kungörelsen den 1 mars 1963 (nr 34) om tillämpning av ett mellan Sverige och Israel den 15 maj 1962 ingånget avtal för undvikande av dubbelbeskattning beträffande skatter å kvarlåtenskap.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.