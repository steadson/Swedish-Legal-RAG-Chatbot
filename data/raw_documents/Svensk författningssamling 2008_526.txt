Title: Fjärrvärmeförordning (2008:526)
SFS Number: Svensk författningssamling 2008:526
URL: https://www.riksdagen.se/sv/dokument-och-lagar/dokument/svensk-forfattningssamling/fjarrvarmeforordning-2008526_sfs-2008-526/
Source Link: http://rkrattsbaser.gov.se/sfst?bet=2008:526
Amendment Register Link: http://rkrattsbaser.gov.se/sfsr?bet=2008:526
Ministry/Authority: Klimat- och näringslivsdepartementet RSE
Issued: 2008-06-12
Metadata: {"Utfärdad": "2008-06-12", "Ändrad": "t.o.m. SFS 2022:337"}

==================================================

Fjärrvärmeförordning (2008:526)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:526
Departement/myndighet
:   
Klimat- och näringslivsdepartementet RSE
Utfärdad
:   
2008-06-12
Ändrad
:   
t.o.m. SFS 2022:337
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Denna förordning innehåller bestämmelser som ansluter till  fjärrvärmelagen (2008:263).
Förordningen är meddelad med stöd av
- 5 § tredje stycket fjärrvärmelagen (2008:263) i fråga om 8 § 
1,
- 5 a § andra stycket samma lag i fråga om 9 § 1,
- 6 a § andra stycket samma lag i fråga om 9 § 2,
- 6 a § tredje stycket samma lag i fråga om 7 § och 8 § 2,
- 6 b § andra stycket samma lag i fråga om 9 § 3,
- 6 c § andra stycket samma lag i fråga om 9 § 4,
- 41 § tredje stycket samma lag i fråga om 8 § 3, och
- 8 kap. 7 § regeringsformen i fråga om övriga bestämmelser.
Förordning (2022:337).
1 a §
Har upphävts genom förordning (2022:337).
1 b §
Har upphävts genom förordning (2022:337).
2 §
Energimarknadsinspektionen är tillsynsmyndighet enligt  fjärrvärmelagen (2008:263). Förordning (2022:337).
3 §
Fjärrvärmenämnden vid Statens energimyndighet ska fullgöra de uppgifter som åligger den myndighet som medlar enligt fjärrvärmelagen (2008:263). Förordning (2022:337).
4 §
I förordningen (1993:1066) om måttenheter, mätningar och  mätdon och förordningen (1994:99) om vatten- och värmemätare  finns bestämmelser om att Styrelsen för ackreditering och  teknisk kontroll får meddela föreskrifter om mätdon och att  styrelsen utövar tillsyn över att lagen (1992:1514) om  måttenheter, mätningar och mätdon samt föreskrifter meddelade  med stöd av lagen följs. Förordning (2022:337).
Utformning av påminnelser och meddelanden
5 §
En skriftlig påminnelse till en konsument enligt 28 §
första stycket 2 fjärrvärmelagen (2008:263) ska avfattas i enlighet med bilaga 1 till denna förordning.
Förordning (2022:337).
6 §
Ett meddelande till socialnämnden enligt 28 § första stycket 4 fjärrvärmelagen (2008:263) ska avfattas i enlighet med bilaga 2 till denna förordning. Förordning (2022:337).
Undantag från funktionskrav
7 §
Ett funktionskrav som meddelats med stöd av 8 § 2 gäller  inte för mätsystem och mätutrustning i byggnader och andra  anläggningar som ägs eller disponeras av en myndighet, om  myndigheten bedömer att ett sådant undantag från  funktionskravet är av vikt för Sveriges säkerhet och dessutom  begär hos fjärrvärmeföretaget att mätsystem och mätutrustning  ska undantas från funktionskravet. Förordning (2022:337).
Bemyndiganden
8 §
Energimarknadsinspektionen får meddela föreskrifter om
1. skyldigheten för fjärrvärmeföretag att lämna  prisinformation till allmänheten,
2. de funktionskrav som mätsystem och mätutrustning ska  uppfylla, och
3. skyldigheten för fjärrvärmeföretag att lämna uppgifter om  drifts- och affärsförhållanden. Förordning (2022:337).
9 §
Energimarknadsinspektionen får meddela ytterligare  föreskrifter om
1. skyldigheten för fjärrvärmeföretag att lämna information om  energiprestanda och andelen förnybar energi i företagets  fjärrvärmesystem,
2. mätning och beräkning av levererad värmeenergi,
3. fakturering, och
4. tillhandahållande av faktureringsinformation och  information om energianvändning och om undantag från dessa  krav. Förordning (2022:337).
Bilaga 1
Underrättelse till konsument vid bristande betalning för fjärrvärme
Eftersom Ni inte betalat för distribuerad fjärrvärme i tid kan Ni få distributionen av fjärrvärme avbruten. Enligt bestämmelser i fjärrvärmelagen kan Ni dock förhindra att distributionen avbryts genom att betala skulden inom tre veckor från det att Ni har fått del av denna underrättelse.
Fjärrvärmeföretaget lämnar meddelande om den uteblivna betalningen till socialnämnden i den kommun där Ni får fjärrvärme distribuerad.
Bilaga 2
Meddelande till socialnämnd om konsument som riskerar att få distributionen av fjärrvärme avbruten
1. Fjärrvärmeföretagets namn, postadress och telefonnummer  . .
2. Konsumentens namn och postadress . . . . . . . . . . . . . .
3. Belopp, med angivande av förfallodag, som konsumenten ska betala för att förhindra att distributionen av fjärrvärme avbryts . . . . . . . . . . . . . . . . . . . . . . . . . . . .
4. Fjärrvärmeföretagets postgiro- eller bankgirokonto eller annan anvisning om sättet för betalning . . . . . . . . . . . .
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.