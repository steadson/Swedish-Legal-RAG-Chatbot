Title: Förordning (2022:1286) om vissa förfaranden vid registrering av aktiebolag och filialer
SFS Number: Svensk författningssamling 2022:1286
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221286-om-vissa-forfaranden-vid_sfs-2022-1286/
Source Link: http://rkrattsbaser.gov.se/sfst?bet=2022:1286
Amendment Register Link: http://rkrattsbaser.gov.se/sfsr?bet=2022:1286
Ministry/Authority: Klimat- och näringslivsdepartementet RSN
Issued: 2022-06-30
Metadata: {"Utfärdad": "2022-06-30"}

==================================================

Förordning (2022:1286) om vissa förfaranden vid registrering av aktiebolag och filialer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1286
Departement/myndighet
:   
Klimat- och näringslivsdepartementet RSN
Utfärdad
:   
2022-06-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns bestämmelser om vissa förfaranden  som gäller registrering av aktiebolag enligt förordningen 
(2004:329) om bank- och finansieringsrörelse,  aktiebolagsförordningen (2005:559) och  försäkringsrörelseförordningen (2011:257) samt filialer enligt  förordningen (1992:308) om utländska filialer m.m.
2 §
Förordningen är meddelad med stöd av 8 kap. 7 §  regeringsformen.
Mallar för registrering av aktiebolag
3 §
Bolagsverket ska på en registreringsportal eller en  webbplats offentliggöra den information som avses i  artikel 13f och tillhandahålla de mallar som avses i  artikel 13h i Europaparlamentets och rådets direktiv 
(EU) 2017/1132 av den 14 juni 2017 om vissa aspekter av  bolagsrätt, i lydelsen enligt Europaparlamentets och rådets  direktiv (EU) 2019/1151.
Medel för elektronisk identifiering
4 §
Bolagsverket ska informera om vilka medel för elektronisk  identifiering som en sökande kan använda i ett  registreringsärende.
5 §
Bolagsverket ska i registreringsärenden godta sådana medel  för elektronisk identifiering som utfärdats i en annan stat  inom Europeiska ekonomiska samarbetsområdet och som erkänts  för gränsöverskridande autentisering i enlighet med artikel 6  i Europaparlamentets och rådets förordning (EU) nr 910/2014 av  den 23 juli 2014 om elektronisk identifiering och betrodda  tjänster för elektroniska transaktioner på den inre marknaden  och om upphävande av direktiv 1999/93/EG. Bolagsverket får  dock vägra att godta sådana medel för elektronisk  identifiering om tillitsnivåerna för dessa medel inte  uppfyller de villkor som anges i artikel 6.1 i förordningen.
Lagring av handlingar och information
6 §
Bolagsverket ska se till att handlingar och information  som lämnas till verket i ett registreringsärende lagras i  maskinläsbart och sökbart format eller som strukturerade data.  I fråga om sådana handlingar som har getts in elektroniskt ska  verket se till att handlingarnas ursprung och äkthet kan  kontrolleras elektroniskt.
Autentisering genom betrodda tjänster
7 §
Bolagsverket ska se till att information från och kopior  eller utdrag ur aktiebolagsregistret, bankregistret,  filialregistret eller försäkringsregistret som överförs  elektroniskt är autentiserade genom betrodda tjänster enligt  förordning (EU) nr 910/2014.
8 §
Utbyte av information som sker genom det system för  sammankoppling av register som avses i artikel 22 i  Europaparlamentets och rådets direktiv (EU) 2017/1132 ska vara  kostnadsfritt för registerhållarna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.