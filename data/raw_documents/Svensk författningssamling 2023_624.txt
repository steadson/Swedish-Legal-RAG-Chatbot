Title: Förordning (2023:624) om granskning av utländska direktinvesteringar
SFS Number: Svensk författningssamling 2023:624
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023624-om-granskning-av-utlandska_sfs-2023-624/
Source Link: http://rkrattsbaser.gov.se/sfst?bet=2023:624
Amendment Register Link: http://rkrattsbaser.gov.se/sfsr?bet=2023:624
Ministry/Authority: Justitiedepartementet L4
Issued: 2023-11-02
Metadata: {"Utfärdad": "2023-11-02", "Ändrad": "t.o.m. SFS 2024:1211"}

==================================================

Förordning (2023:624) om granskning av utländska direktinvesteringar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:624
Departement/myndighet
:   
Justitiedepartementet L4
Utfärdad
:   
2023-11-02
Ändrad
:   
t.o.m. SFS 2024:1211
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller kompletterande bestämmelser  till lagen (2023:560) om granskning av utländska  direktinvesteringar. Förordningen är meddelad med stöd av
- 41 § lagen om granskning av utländska direktinvesteringar i  fråga om 2, 3 och 5 §§, och
- 8 kap. 7 § regeringsformen i fråga om övriga bestämmelser.
2 §
Lagen (2023:560) om granskning av utländska  direktinvesteringar ska tillämpas i fråga om sådana kritiska  råvaror och metaller och mineral som anges i bilaga 1 till  denna förordning.
3 §
Lagen (2023:560) om granskning av utländska  direktinvesteringar ska tillämpas i fråga om sådana  framväxande teknologier och annan strategiskt skyddsvärd  teknologi som anges i bilaga 2 till denna förordning.
Granskningsmyndighet och rätt att meddela föreskrifter
4 §
Inspektionen för strategiska produkter ska vara  granskningsmyndighet enligt lagen (2023:560) om granskning av  utländska direktinvesteringar. Myndigheten får meddela närmare  föreskrifter om vilka uppgifter en anmälan enligt lagen ska  innehålla och om formerna för fullgörande av  anmälningsskyldigheten.
5 §
Myndigheten för samhällsskydd och beredskap får meddela  föreskrifter om vilka samhällsviktiga verksamheter som ska  omfattas av lagen (2023:560) om granskning av utländska  direktinvesteringar. Innan föreskrifterna meddelas ska  myndigheten ha gett Försvarsmakten, Försvarets materielverk,  Inspektionen för strategiska produkter, Kommerskollegium,  Säkerhetspolisen och andra myndigheter som bedöms ha relevanta  kunskaper tillfälle att yttra sig.
Uppgiftsskyldighet och samverkan
6 §
De statliga myndigheter som ska vara skyldiga att lämna  uppgifter till Inspektionen för strategiska produkter enligt 
29 § lagen (2023:560) om granskning av utländska  direktinvesteringar är Affärsverket svenska kraftnät,  Bolagsverket, Ekobrottsmyndigheten, E-hälsomyndigheten,  Finansinspektionen, Försvarets materielverk, Livsmedelsverket,  Läkemedelsverket, Länsstyrelsen i Norrbottens län,  Länsstyrelsen i Skåne län, Länsstyrelsen i Stockholms län,  Länsstyrelsen i Västra Götalands län, Kommerskollegium,  Konkurrensverket, Myndigheten för samhällsskydd och beredskap,  Patent- och registreringsverket, Polismyndigheten, Post- och  telestyrelsen, Skatteverket, Socialstyrelsen, Statens  energimyndighet, Statens jordbruksverk, Sveriges geologiska  undersökning, Strålsäkerhetsmyndigheten, Totalförsvarets  forskningsinstitut, Trafikverket, Transportstyrelsen och  Verket för innovationssystem.
En uppgift ska inte lämnas av Försvarets materielverk,  Polismyndigheten och Totalförsvarets forskningsinstitut om det  finns en sekretessbestämmelse som är tillämplig på uppgiften  och övervägande skäl talar för att det intresse som  sekretessen ska skydda har företräde framför intresset av att  uppgiften lämnas. Förordning (2024:1211).
7 §
De statliga myndigheter som ska samverka med Inspektionen  för strategiska produkter enligt 30 § lagen (2023:560) om  granskning av utländska direktinvesteringar är Försvarsmakten,  Försvarets materielverk, Kommerskollegium, Myndigheten för  samhällsskydd och beredskap och Säkerhetspolisen.
Inspektionen för strategiska produkter ska underrätta  Försvarsmakten och Säkerhetspolisen om en investering som  anmäls enligt lagen om granskning av utländska  direktinvesteringar och i samband med underrättelsen lämna  uppgifter som hör till anmälan. Om granskning inleds ska  uppgifterna även lämnas till Försvarets materielverk,  Kommerskollegium och Myndigheten för samhällsskydd och  beredskap.
Inspektionen för strategiska produkter ska på begäran av en  myndighet som anges i första stycket även lämna en annan  uppgift än som avses i andra stycket och som finns i ärendet.  En sådan uppgift ska inte lämnas till Försvarets materielverk,  Kommerskollegium och Myndigheten för samhällsskydd och  beredskap om det finns en sekretessbestämmelse som är  tillämplig på uppgiften och övervägande skäl talar för att det  intresse som sekretessen ska skydda har företräde framför  intresset av att uppgiften lämnas.
Bilaga 1
Förteckning över kritiska råvaror och metaller och mineral som  omfattas av lagen (2023:560) om granskning av utländska  direktinvesteringar
Aluminium/bauxit
Antimon
Apatit
Arsenik
Baryt
Beryllium
Bly
Borater
Dolomit
Ferrokisel
Flusspat
Fosfatmineral
Fosfor
Fosforit
Fältspat
Gallium
Germanium
Guld
Hafnium
Helium
Indium
Järn
Kalksten
Kiselmetall
Kobolt
Kokskol
Koppar
Krom
Litium
Lätta sällsynta jordartsmetaller (LREE)
Magnesium
Mangan
Molybden
Naturlig grafit
Nickel
Niob
Platinagruppens metaller (PGM)
Skandium
Strontium
Tantal
Tellur
Tenn
Titan
Tunga sällsynta jordartsmetaller (HREE)
Uran
Vanadin
Vismut
Volfram
Zink Förordning (2024:1211).
Bilaga 2
A. Förteckning över framväxande teknologier och annan  strategiskt skyddsvärd teknologi som omfattas av lagen 
(2023:560) om granskning av utländska direktinvesteringar
Förteckningen omfattar sådana produkter och teknik som räknas  som framväxande teknologier och annan strategiskt skyddsvärd  teknologi enligt lagen (2023:560) om granskning av utländska  direktinvesteringar.
Not: Termer inom "dubbla citattecken" finns definierade. Se B.  Definitioner av termer som används i A. Förteckning över  framväxande teknologier och annan strategiskt skyddsvärd  teknologi som omfattas av lagen (2023:560) om granskning av  utländska direktinvesteringar. Definitioner av termer inom 
'enkla citattecken' ges i en teknisk anmärkning till  respektive produkt eller teknik. I övrigt har ord och termer  sin vanliga (lexikaliska) betydelse.
A Kärnmaterial, anläggningar och utrustning
A1 System, utrustningar och komponenter
A1.1 Rör, sammansättningar av rör eller plattor särskilt  konstruerade eller iordningställda för användning som  bränsleinkapsling i en "kärnreaktor".
A2 Teknik
A2.1 "Teknik" för "utveckling" eller "produktion" av  komponenter, system eller material kontrollerade genom A1.1.
B Särskilda material och därtill hörande utrustning
B1 Test-, inspektions- och produktionsutrustning
B1.1 Utrustning för peptidsyntes som har följande egenskaper:
a. helt eller delvis automatiserade,
b. kan kontinuerligt generera peptidsekvenser större än 75  aminosyror, och
c. kan producera 100 mg peptid med 75 % renhet eller bättre.
B2 Material
B2.1 Utskiljningshärdat stål 'i stånd till' en brottgräns på 1 
950 MPa eller mer vid 293 K (20 °C).
Teknisk anmärkning
Uttrycket stål 'i stånd till' omfattar stål både före och  efter värmebehandling.
B2.2 "Högentropilegeringar" och "högentropikeramer" i alla  former.
B3 Mjukvara
B3.1 Databaser med verifierade experimentdata för "utveckling"  av "högentropilegeringar" eller "högentropikeramer".
B3.2 "Program" som använder databaser enligt B3.1.
B4 Teknik
B4.1 "Teknik" för "utveckling" eller "produktion" av grafen,  grafenoxid, reducerad grafenoxid eller funktionaliserad grafen  för något av följande:
a. impregnering av fibrer,
b. battericellsytor,
c. sensorytor,
d. termiskt ytskiktsmaterial (TIM), eller
e. grafenförstärkt "komposit" med en "matris" av metall eller  polymer.
B4.2 "Teknik" för "utveckling", "produktion" eller 
"användning" av "högentropilegeringar" eller 
"högentropikeramer".
B4.3 "Teknik" för "utveckling" av syntetisk biologi.
C Materialbearbetning
C1 Test-, inspektions- och produktionsutrustning
C1.1 Särskilt utformade komponenter och tillbehör för 
"isostatiska pressar".
C2 Teknik
C2.1 "Teknik" för "utveckling" eller "produktion" av  fastfaselektrolyt-batterier (solid state battery) genom 
'isostatisk förtätning'.
Teknisk anmärkning
Med 'isostatisk förtätning' avses en process där man  trycksätter ett eller flera objekt vid temperaturer som  överskrider 340 K (67 °C) i ett slutet hålrum med hjälp av  olika medier (exempelvis gas, vätska eller massiva partiklar)  för att skapa lika tryck i alla riktningar i avsikt att  reducera eller eliminera antalet håligheter i eller mellan  objekten.
C2.2 "Teknik" inbegripet processparametrar för "utveckling"  eller "produktion", genom additiv tillverkning, av följande:
a. produkter eller komponenter av metalliska material eller  keramer,
b. "högentropilegeringar", eller
c. "högentropikeramer".
Anm.: Additiv tillverkning omfattar inte svetsning.
D Elektronik
D1 System, utrustningar och komponenter
D1.1 Röntgenblixtaggregat eller pulsade elektronacceleratorer  som har följande egenskaper:
a. en accelerator med en pulsvidd på 200 ns eller kortare, och
b. en 'toppeffekt' större än 4 000 MW.
Anm.: D1.1 omfattar inte acceleratorer som ingår som delar i  apparatur konstruerad för annat än användning av  elektronstråle eller röntgenstrålning (t.ex.  elektronmikroskop) och sådana som konstruerats för medicinska  ändamål.
Teknisk anmärkning
'Toppeffekt' = (toppspänning i volt) × (toppström i ampere).
D1.2 Kryogeniska signalförstärkare, enligt följande
a. signalförstärkare utformade eller modifierade för  användning under 100 K (-173 °C), eller
b. kryogeniska parametriska signalförstärkare.
Anm.: Parametriska signalförstärkare omfattar även Traveling  Wave Parametric Amplifier (TWPA).
D2 Test-, inspektions- och produktionsutrustning
D2.1 Testmetoder och testmodeller för skadetålighetstest av  battericeller.
D3 Mjukvara
D3.1 "Program" för batterihanteringssystem (Battery Management  System, BMS) särskilt utformade eller modifierade för  obemannade farkoster eller militär applikation.
D4 Teknik
D4.1 "Teknik" för "utveckling" av frekvensomvandlare eller  generatorer som kan användas som motordrivsystem med variabel  eller fast switchfrekvens och som har allt av följande:
a. flerfasig utgång som producerar en effekt på 40 VA eller  mer,
b. arbetar vid en frekvens på 400 Hz eller mer, och
c. frekvensstyrning bättre (lägre) än 0,2 %.
D4.2 "Teknik" för "utveckling" eller "produktion" av  anodmaterial för följande batterikemier:
a. litium-jon,
b. litium-svavel,
c. natrium-jon, eller
d. natrium-svavel.
D4.3 "Teknik" för "utveckling" eller "produktion" av  katodmaterial för följande batterikemier:
a. litium-jon,
b. litium-svavel,
c. natrium-jon,
d. natrium-svavel, eller
e. syre.
D4.4 "Teknik" för "utveckling" eller "produktion" av  helorganiska protonbatterier.
D4.5 "Teknik" för "utveckling" eller "produktion" av  lastbärande anoder, katoder eller elektrolyter för användning  i strukturella batterier.
D4.6 "Teknik" för "utveckling" eller "produktion" av  separatorfilm för följande batterikemier:
a. litium-jon,
b. litium-svavel,
c. natrium-jon, eller
d. natrium-svavel.
E Navigation och avionik
E1 System, utrustningar och komponenter
E1.1 Mikroelektromekaniska system (Micro-Electro-Mechanical  Systems, MEMS) eller delar därav som är utformade eller  modifierade för militära system.
E2 Teknik
E2.1 "Teknik" för "utveckling" eller "produktion" av  tröghetsnavigeringssystem och sensorer som innehåller  accelerometrar eller gyron baserade på mikroelektromekaniska  system (Micro-Electro-Mechanical Systems, MEMS).
F Flyg, rymd och framdrivning
F1 System, utrustningar och komponenter
F1.1 System, produkter eller komponenter särskilt utformade  för att övervaka eller följa objekt i omloppsbana runt jorden.
F2 Test-, inspektions- och produktionsutrustning
F2.1 Utrustning för additiv tillverkning särskilt utformad  eller modifierad för användning i rymden.
F3 Mjukvara
F3.1 "Program" särskilt utformad eller modifierad för system,  produkter eller komponenter enligt F1.1.
F4 Teknik
F4.1 "Teknik" för "utveckling" av system, produkter eller  komponenter enligt F1.1.
F4.2 Nyttolast-, telemetri- och kommandodata mellan satellit  oavsett ursprung och markstation.
Anm. 1: F4.2 omfattar inte tjänster för publik användning.
Anm. 2: F4.2 omfattar både rådata och data i bearbetad form.
Anm. 3: F4.2 omfattar transmittering av nedtagen nyttolast-  och telemetridata.
G	Övrigt
G1 Övrigt
G1.1 "Teknik" i form av AI-algoritmer som använder eller  genererar data innehållandes 'känsliga personuppgifter' eller 
'lokaliseringsuppgifter', inklusive genererade data.
Anm. 1: 'Känsliga personuppgifter' omfattar personuppgifter  som avslöjar ras eller etniskt ursprung, politiska åsikter,  religiös eller filosofisk övertygelse eller medlemskap i  fackförening och behandling av genetiska uppgifter,  biometriska uppgifter för att entydigt identifiera fysisk  person, uppgifter om hälsa eller uppgifter om en fysisk  persons sexualliv eller sexuella läggning.
Anm. 2: 'Lokaliseringsuppgifter' omfattar uppgifter som  behandlas i ett allmänt mobilt elektroniskt kommunikationsnät  och som anger den geografiska positionen för en slutanvändares  terminalutrustning, eller uppgifter i ett allmänt fast  elektroniskt kommunikationsnät om nätanslutningspunktens  fysiska adress.
G1.2 "Teknik" speciellt utformad för  maskininlärningsalgoritmer för militära funktioner. I detta  ingår särskilt intränade modellparametervärden.
G1.3 Tränade modeller för militära funktioner som använder  teknik enligt G1.2.
G1.4 "Teknik" speciellt utformad för militärt beslutsfattande  som omfattar eller baseras på uttrycklig expertkunskap.
B. Definitioner av termer som används i A. Förteckning över  framväxande teknologier och annan strategiskt skyddsvärd  teknologi som omfattas av lagen (2023:560) om granskning av  utländska direktinvesteringar
Not: Ord och termer i denna förteckning över definitioner har  den definierade betydelsen endast när detta anges genom att de  har satts inom "dubbla citattecken". Definitioner av termer  inom 'enkla citattecken' ges i en teknisk anmärkning. I övrigt  har ord och termer sin vanliga (lexikaliska) betydelse.
"användning":
drift, installation (inklusive installation på plats),  underhåll (kontroll), reparation, översyn och renovering.
"högentropikeramer" (High-entropy ceramics, HEC):
keramiska material som består av fyra eller fler oxider med en  koncentration av 5-35 atomprocent för respektive ingående  oxid.
"högentropilegeringar" (High-entropy alloys, HEA):
metalliska material som består av fyra eller fler av de  metalliska grundämnena Al, Ti, V, Cr, Mn, Fe, Co, Ni, Cu, Zr,  Nb, Mo, Hf, Ta eller W och som har en koncentration av 5-35  atomprocent för respektive ingående grundämne.
"isostatiska pressar":
utrustning som har förmågan att genom olika medier 
(gasformigt, flytande, fasta partiklar eller annat) trycksätta  ett slutet hålrum för att skapa likformigt tryck i alla  riktningar mot ett arbetsstycke eller material i hålrummet.
"komposit":
en "matris" och en eller flera tillsatsstrukturer som består  av partiklar, tunna trådar, fibrer eller någon kombination av  dessa, som ingår av ett eller flera specifika skäl.
"kärnreaktor":
en fullständig reaktor som kan upprätthålla en kontrollerad  självunderhållande kedjereaktion av kärnklyvningar. En 
"kärnreaktor" omfattar alla föremål som är placerade i eller i  direkt anslutning till reaktorkärlet, utrustningen som  kontrollerar effektnivån i härden och de komponenter som  normalt innesluts, kommer i direkt kontakt med eller styr  primärkylmedlet i reaktorhärden.
"matris":
en huvudsakligen kontinuerlig struktur som till stor del  fyller upp utrymmet mellan partiklar, kristalliska trådar  eller fibrer.
"produktion":
alla produktionsskeden, t.ex. konstruktion,  produktionsutveckling, tillverkning, integrering,  sammansättning (montering), inspektion, provning och  kvalitetssäkring.
"program":
en sekvens av instruktioner avsedd för utförande av en process  i, eller omvandlad till, sådan form som är exekverbar för en  elektronisk dator.
"teknik":
specifik information som är nödvändig för "utveckling", 
"produktion" eller "användning" av produkter. Informationen  kan ha formen 'tekniska uppgifter' eller 'teknisk assistans'.
Tekniska anmärkningar
1. 'Teknisk assistans' kan avse instruktioner, färdigheter,  träning, arbetsmetoder och konsulttjänster och kan innebära  överförande av 'tekniska uppgifter'.
2. 'Tekniska uppgifter' kan avse ritningskopior, planer,  diagram, modeller, formler, tabeller, ritningar, manualer och  instruktioner, skrivna eller inspelade på andra medier eller  enheter såsom disketter, band eller ROM-minnen.
"utveckling":
Alla faser före serieproduktion såsom
a. konstruktion,
b. konstruktionsforskning,
c. konstruktionsanalys,
d. konstruktionskoncept,
e. sammansättning och provning av prototyper,
f. pilottillverkningsplaner,
g. konstruktionsuppgifter,
h. datadesign,
i. processen då konstruktionsuppgifterna förvandlas till en  produkt,
j. fastställande av design och integrering, och
k. layouter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.