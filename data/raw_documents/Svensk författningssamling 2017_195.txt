Title: Förordning (2017:195) om stöd till forskning och utveckling samt innovation inom miljö, areella näringar och samhällsbyggande
SFS Number: Svensk författningssamling 2017:195
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017195-om-stod-till-forskning-och_sfs-2017-195/
Source Link: http://rkrattsbaser.gov.se/sfst?bet=2017:195
Amendment Register Link: http://rkrattsbaser.gov.se/sfsr?bet=2017:195
Ministry/Authority: Klimat- och näringslivsdepartementet
Issued: 2017-03-09
Metadata: {"Utfärdad": "2017-03-09", "Ändrad": "t.o.m. SFS 2024:378"}

==================================================

Förordning (2017:195) om stöd till forskning och utveckling samt innovation inom miljö, areella näringar och samhällsbyggande
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:195
Departement/myndighet
:   
Klimat- och näringslivsdepartementet
Utfärdad
:   
2017-03-09
Ändrad
:   
t.o.m. SFS 2024:378
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
För att främja forskning och utveckling samt innovation  inom miljö, areella näringar och samhällsbyggande får  Forskningsrådet för miljö, areella näringar och  samhällsbyggande (Formas), om det finns medel, ge statligt  stöd i form av bidrag enligt denna förordning.
Förordningen är meddelad med stöd av 8 kap. 7 §  regeringsformen.
2 §
Ord och uttryck i denna förordning har samma betydelse  som i kommissionens förordning (EU) nr 651/2014 av den 17  juni 2014 genom vilken vissa kategorier av stöd förklaras  förenliga med den inre marknaden enligt artiklarna 107 och 
108 i fördraget.
Stöd till företag
3 §
Stöd till företag får endast ges
1. i enlighet med de villkor och till sådana åtgärder som  anges i kapitel I och i någon av artiklarna 18, 25, 25c, 25d  och 26-30 i kommissionens förordning (EU) nr 651/2014, eller
2. i enlighet med de villkor som anges i kommissionens  förordning (EU) 2023/2831 av den 13 december 2023 om  tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:378).
3 a §
Om uppgifter om ett stöd enligt denna förordning ska  offentliggöras enligt artikel 9 i kommissionens förordning 
(EU) nr 651/2014, får stödet bara beviljas om företaget  samtycker till offentliggörandet. Förordning (2023:767).
4 §
Stöd av mindre betydelse som omfattas av kommissionens  förordning (EU) 2023/2831 får inte ges till sådana företag i  svårigheter som avses i artikel 2.18 i kommissionens  förordning (EU) nr 651/2014. Förordning (2024:378).
Stöd till andra än företag
5 §
Stöd till andra än företag får endast ges i enlighet med  de villkor och de artiklar i kommissionens förordning (EU) nr 
651/2014, i tillämpliga delar, som anges i 3 §.
Inget stöd för påbörjade åtgärder
6 §
Stöd får inte ges till en åtgärd som har påbörjats innan  ansökan om stöd har getts in till Formas.  Förordning (2019:661).
Ansökan om stöd
7 §
En ansökan om stöd ska göras skriftligen till Formas och  innehålla
1. uppgifter om sökanden och, om ansökan avser ett företag,  uppgifter om företagets namn, antal anställda, årsomsättning  och balansomslutning,
2. uppgifter om åtgärdens plats och start- och slutdatum,
3. en beskrivning av åtgärden och dess finansiering,  genomförande och tidsplan,
4. en förteckning över kostnaderna för att genomföra åtgärden  och hur stor andel av kostnaderna som stöd söks för, och
5. en upplysning om allt annat stöd som sökanden eller någon  annan har sökt eller beviljats och som avser samma  stödberättigande kostnader som ansökan avser.
8 §
Om ansökan avser stöd som omfattas av kommissionens  förordning (EU) 2023/2831, ska ansökan också innehålla en  redogörelse för allt annat stöd av mindre betydelse som  företaget har fått under den senaste treårsperioden.
Förordning (2024:378).
Prövning av frågor om stöd
9 §
Formas prövar frågor om stöd.
10 §
Om ansökan avser stöd som omfattas av kommissionens  förordning (EU) 2023/2831, får stöd ges endast efter att den  kontroll som avses i artikel 6.4 i den förordningen har  genomförts. Förordning (2024:378).
11 §
I ett beslut att ge stöd ska Formas ange
1. den tidpunkt då den stödberättigande åtgärden ska vara  slutredovisad,
2. att stödmottagaren, på begäran av myndigheten, ska lämna  de uppgifter som krävs för uppföljning och utvärdering av  stödet, och
3. de ytterligare villkor som behövs för att säkerställa att  kraven enligt denna förordning uppfylls.
12 §
Om beslutet avser stöd som omfattas av kommissionens  förordning (EU) 2023/2831 ska Formas lämna de upplysningar  till företaget som framgår av artikel 7.4 i den förordningen.
Förordning (2024:378).
Utbetalning av stöd
13 §
Ett stöd får betalas ut med delbetalningar.
14 §
Ett stöd får inte betalas ut till ett företag som är  föremål för betalningskrav på grund av ett beslut av  Europeiska kommissionen som förklarar ett stöd olagligt och  oförenligt med den inre marknaden.
15 §
Ett stöd ska inte betalas ut om
1. sökanden genom oriktiga uppgifter eller på annat sätt  orsakat att stödet getts felaktigt eller med för högt belopp,
2. stödet av annan orsak getts felaktigt eller med för högt  belopp och mottagaren skäligen borde ha insett detta, eller
3. villkoren för stödet inte har följts.
Slutredovisning
16 §
Slutredovisningen av åtgärden ska göras till Formas  tillsammans med en ekonomisk redovisning och specificerade  skriftliga underlag som styrker den stödberättigande  kostnaden.
Återbetalning och återkrav
17 §
Mottagaren av ett utbetalat stöd är  återbetalningsskyldig om stödet inte skulle ha betalats ut  enligt 15 §.
På det belopp som en stödmottagare är återbetalningsskyldig  för ska ränta enligt räntelagen (1975:635) betalas.
18 §
Om en stödmottagare är återbetalningsskyldig enligt 17 
§, ska Formas besluta att helt eller delvis kräva tillbaka  stödet tillsammans med ränta.
Register
19 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
Överklagande
20 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 14, 15 eller 18 § får dock inte överklagas.
Förordning (2023:767).
Övergångsbestämmelser
2017:195
1. Denna förordning träder i kraft den 23 mars 2017.  Förordning (2024:378).
2. Har upphävts genom förordning (2024:378).
3. Har upphävts genom förordning (2024:378).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.