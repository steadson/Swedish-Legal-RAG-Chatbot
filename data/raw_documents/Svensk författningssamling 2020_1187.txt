Title: Förordning (2020:1187) med kompletterande bestämmelser till EU:s konfliktmineralförordning
SFS Number: Svensk författningssamling 2020:1187
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20201187-med-kompletterande_sfs-2020-1187/
Source Link: http://rkrattsbaser.gov.se/sfst?bet=2020:1187
Amendment Register Link: http://rkrattsbaser.gov.se/sfsr?bet=2020:1187
Ministry/Authority: Utrikesdepartementet
Issued: 2020-12-10
Metadata: {"Utfärdad": "2020-12-10"}

==================================================

Förordning (2020:1187) med kompletterande bestämmelser till EU:s konfliktmineralförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:1187
Departement/myndighet
:   
Utrikesdepartementet
Utfärdad
:   
2020-12-10
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning kompletterar Europaparlamentets och  rådets förordning (EU) 2017/821 av den 17 maj 2017 om  fastställande av skyldigheter avseende tillbörlig aktsamhet i  leveranskedjan för unionsimportörer av tenn, tantal och  volfram, malmer av dessa metaller, samt guld med ursprung i  konfliktdrabbade områden och högriskområden, här benämnd EU:s  konfliktmineralförordning.
Förordningen är meddelad med stöd av 8 kap. 7 §  regeringsformen.
Behörig myndighet
2 §
Sveriges geologiska undersökning är behörig myndighet  enligt EU:s konfliktmineralförordning och ska utföra de  uppgifter som en behörig myndighet har enligt den  förordningen.
Uppgiftsskyldighet
3 §
Tullverket ska på begäran av Sveriges geologiska  undersökning lämna uppgifter om de importörer som årligen  importerar mineral eller metaller som omfattas av EU:s  konfliktmineralförordning över de volymtröskelvärden som  fastställs i bilaga I till den förordningen.
Rapportering
4 §
Sveriges geologiska undersökning ska senast den 30 april  varje år lämna en rapport om genomförandet av EU:s  konfliktmineralförordning till Regeringskansliet. Rapporten  ska alltid innehålla uppgifter om de externa  granskningsrapporter som tillhandahållits enligt artikel 7.1 i  EU:s konfliktmineralförordning och de meddelanden om  korrigerande åtgärder som myndigheten utfärdat enligt artikel 
16.3 i samma förordning.
5 §
Tullverket ska på Regeringskansliets begäran rapportera  tulluppgifter om årliga importvolymer enligt artikel 18 i EU:s  konfliktmineralförordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.