Title: Förordning (2025:683) om statens ansvar för veterinär verksamhet
SFS Number: Svensk författningssamling 2025:683
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025683-om-statens-ansvar-for_sfs-2025-683/
Source Link: http://rkrattsbaser.gov.se/sfst?bet=2025:683
Amendment Register Link: http://rkrattsbaser.gov.se/sfsr?bet=2025:683
Ministry/Authority: Landsbygds- och infrastrukturdepartementet RSL
Issued: 2025-06-12
Metadata: {"Utfärdad": "2025-06-12"}

==================================================

Förordning (2025:683) om statens ansvar för veterinär verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:683
Departement/myndighet
:   
Landsbygds- och infrastrukturdepartementet RSL
Utfärdad
:   
2025-06-12
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av 8 kap. 7 §  regeringsformen.
Veterinär verksamhet
2 §
Med veterinär verksamhet avses i denna förordning
1. beredskap för utbrott av smittsamma djursjukdomar, och
2. hälso- och sjukvård för alla djur i människans vård.
Ansvar för veterinär verksamhet
3 §
Statens jordbruksverk ska säkerställa att det finns  tillgång till veterinärer för veterinär verksamhet.
Tillgång till veterinärer för att djur i människans vård ska  få sjukvård ska finnas oavsett tidpunkt på dygnet, om det  finns djurskyddsskäl.
Veterinärområden
4 §
Jordbruksverket ska besluta att dela in Sverige i  veterinärområden. Ett veterinärområde ska bestå av ett eller  flera distrikt enligt den indelning som följer av förordningen 
(2015:493) om distrikt.
5 §
Jordbruksverket ska för varje veterinärområde
1. följa och analysera tillgången på veterinära tjänster och  förekomsten av djur i människans vård,
2. ansvara för att information om tillgången på veterinära  tjänster och förekomsten av djur i människans vård hålls  tillgänglig, och
3. med stöd av den analys som avses i 1 bedöma om det finns  förutsättningar för att alla djur i människans vård ska kunna  få hälso- och sjukvård.
Distriktsveterinärerna
6 §
Staten bedriver veterinär verksamhet genom  Distriktsveterinärerna som enligt förordningen (2009:1464) med  instruktion för Statens jordbruksverk är en avdelning vid  Jordbruksverket.
7 §
Jordbruksverket ska med hänsyn till sin bedömning enligt 5 
§ 3 besluta vilka veterinärområden som Distriktsveterinärerna  ska vara etablerade i.
Distriktsveterinärerna får endast vara etablerade där det  krävs för att säkerställa tillgången till veterinärer för  veterinär verksamhet.
8 §
I förordningen (2009:1397) om veterinär service av allmänt  ekonomiskt intresse finns bestämmelser om att Jordbruksverket  får ingå avtal om skyldighet att utföra veterinär service av  allmänt ekonomiskt intresse.
9 §
I de veterinärområden där Distriktsveterinärerna är  etablerade
1. ska Distriktsveterinärerna bedriva hälso- och sjukvård för  lantbrukets djur, och
2. får Distriktsveterinärerna bedriva hälso- och sjukvård för  hästar och sällskapsdjur på poliklinisk nivå utan möjlighet  till stationärvård.
Stationärvård för hästar och sällskapsdjur får bedrivas endast  om det finns särskilda skäl.
10 §
Distriktsveterinärerna får lämna anbud i sådana  upphandlingar som avses i 22 § andra stycket förordningen 
(2009:1464) med instruktion för Statens jordbruksverk.
11 §
Veterinärer vid Distriktsveterinärerna får utföra  uppgifter som officiella veterinärer och andra offentliga  uppdrag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.