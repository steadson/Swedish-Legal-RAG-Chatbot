Title: Förordning (1997:969) om import- och exportreglering
SFS Number: Svensk författningssamling 1997:969
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997969-om-import-och_sfs-1997-969/
Source Link: http://rkrattsbaser.gov.se/sfst?bet=1997:969
Amendment Register Link: http://rkrattsbaser.gov.se/sfsr?bet=1997:969
Ministry/Authority: Utrikesdepartementet
Issued: 1997-11-27
Metadata: {"Utfärdad": "1997-11-27", "Ändrad": "t.o.m. SFS 2016:293"}

==================================================

Förordning (1997:969) om import- och exportreglering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:969
Departement/myndighet
:   
Utrikesdepartementet
Utfärdad
:   
1997-11-27
Ändrad
:   
t.o.m. SFS 2016:293
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller för de fall en vara inte får föras in i eller ut ur landet utan särskilt tillstånd (importlicens eller exportlicens) enligt föreskrifter som
1. har meddelats av Europeiska unionen (EU),
2. har meddelats av regeringen, eller
3. efter regeringens bemyndigande har meddelats av Statens jordbruksverk eller Kommerskollegium (licensmyndigheter).
Förordningen gäller dock inte sådana varor som import- eller exportregleras enligt de författningar som anges i bilaga 1.
Förordningen gäller inte heller import- eller exportregleringar i de EU-förordningar som avses i lagen
(1994:1710) om EG:s förordningar om jordbruksprodukter och lagen (1994:1709) om EG:s förordningar om den gemensamma fiskeripolitiken. (Förordning 2011:662).
Licensmyndigheter
2 §
Statens jordbruksverk är licensmyndighet för de varor i Kombinerade nomenklaturen enligt rådets förordning (EEG) nr 2658/87 av den 23 juli 1987 om tulltaxe- och statistiknomenklaturen och om Gemensamma tulltaxan som anges i bilaga 2.
Kommerskollegium är licensmyndighet för övriga varor.
(Förordning 2011:662).
3 §
Trots vad som föreskrivs i 2 § är, om inte något annat är särskilt föreskrivet, Kommerskollegium licensmyndighet för varor för vilka föreskrifter om importlicens eller exportlicens meddelas med anledning av förbud som har införts,
1. med stöd av lagen (1996:95) om vissa internationella sanktioner, eller
2. i förordningar om ekonomiska sanktioner som har beslutats av EG.
4 §
Om inte annat följer av andra föreskrifter skall licensmyndigheterna, var och en inom sitt licensområde enligt 2 §, utföra de uppgifter som en behörig myndighet eller en medlemsstat skall sköta enligt EG:s förordningar om import eller export av varor.
Varors ursprung
5 §
Regler om hur ursprunget ska bestämmas för de varor som  det krävs import- eller exportlicens för finns i  Europaparlamentets och rådets förordning (EU) nr 952/2013 av  den 9 oktober 2013 om fastställande av en tullkodex för  unionen. Förordning (2016:293).
Hantering av varor som inte övergått till fri omsättning
6 §
I fråga om rätt att hantera varor som inte övergått till  fri omsättning och som det har föreskrivits importlicenstvång  för gäller lagen (1973:980) om transport, förvaring och  förstöring av införselreglerade varor, m.m.
Förordning (2016:293).
Bestämmelser om verkställighet
7 §
Licensmyndigheterna får, inom sitt licensområde enligt 2 §, efter behövligt samråd med Tullverket meddela de föreskrifter som krävs för verkställighet av import- och exportregleringar. Förordning (1999:543).
Ansvarsbestämmelser
8 §
Bestämmelser om påföljd för olovlig import eller export av varor och för försök till det finns i lagen (2000:1225) om straff för smuggling. Förordning (2000:1278).
Överklagande
9 §
Bestämmelser om överklagande av beslut som licensmyndigheterna har meddelat med stöd av denna förordning finns i 4 § lagen (1975:85) med bemyndigande att meddela föreskrifter om in- eller utförsel av varor.
Bilaga 1
Författningar som avses i 1 § andra stycket
Import
1. Föreskrifter som har meddelats med stöd av lagen (1992:1602)
om valuta- och kreditreglering,
2. lagen (2000:1064) om kontroll av produkter med dubbla användningsområden och av tekniskt bistånd,
3. föreskrifter som har meddelats med stöd av skogsvårdslagen
(1979:429).
Export
1. Lagen (1984:3) om kärnteknisk verksamhet,
2. lagen (2000:1064) om kontroll av produkter med dubbla användningsområden och av tekniskt bistånd,
3. lagen (1992:1300) om krigsmateriel,
4. föreskrifter som har meddelats med stöd av lagen (1992:1602)
om valuta- och kreditreglering,
5. föreskrifter som har meddelats med stöd av skogsvårdslagen
(1979:429). Förordning (2000:1069).
Bilaga 2
Varor för vilka Statens jordbruksverk är licensmyndighet
A. Samtliga varor i följande kapitel i Kombinerade nomenklaturen
Kap. 1          Levande djur
Kap. 2          Kött och andra ätbara djurdelar
Kap. 4          Mejeriprodukter; fågelägg; naturlig honung; ätbara
produkter av animaliskt ursprung, inte nämnda eller
inbegripna någon annanstans
Kap. 6          Levande träd och andra levande växter; lökar, rötter
o.d.; snittblommor och snittgrönt
Kap. 7          Grönsaker samt vissa ätbara rötter och stam- eller
rotknölar
Kap. 8          Ätbar frukt samt ätbara bär och nötter; skal av
citrusfrukter eller meloner
Kap. 9          Kaffe, te, matte och kryddor
Kap. 10         Spannmål
Kap. 11         Produkter från kvarnindustrin; malt; stärkelse;
inulin; vetegluten
Kap. 17         Socker och sockerkonfektyrer
Kap. 18         Kakao och kakaoberedningar
Kap. 19         Beredningar av spannmål, mjöl, stärkelse eller
mjölk; bakverk
Kap. 20         Beredningar av grönsaker, frukt, bär, nötter eller
andra växtdelar
Kap. 21         Diverse ätbara beredningar
Kap. 23         Återstoder och avfall från livsmedelsindustrin;
beredda fodermedel
Kap. 24         Tobak samt varor tillverkade av tobaksersättning
Kap. 31         Gödselmedel
B. Följande varor upptagna i kapitel 3, 5, 12, 15, 16, 22, 25, 28, 35 och 38 i Kombinerade nomenklaturen, nämligen
HS-nr           Varuslag
0301-0307       Fisk samt kräftdjur, blötdjur och andra
ryggradslösa vattendjur
0504            Tarmar, blåsor och magar av djur (andra än
fiskar), hela eller i bitar, färska, kylda,
frysta, saltade, i saltlake, torkade eller
rökta
ur 0506         Mjöl av ben eller kvicke
ur 0507         Mjöl av sköldpadd, horn, hovar, klövar, naglar,
klor och näbbar
ur 0508         Skal av blötdjur, obearbetade eller enkelt
preparerade men inte tillformade; mjöl och
avfall av blötdjursskal
ur 0511         Animaliska produkter från andra djur än fisk,
kräftdjur, blötdjur eller andra ryggradslösa
vattendjur med undantag för senor, avklipp och
liknande avfall av oberedda hudar och skinn,
inte nämnda eller inbegripna någon annanstans;
döda djur av sådana slag som omfattas av kap.
1, olämpliga som livsmedel; produkter av fisk
eller av kräftdjur, blötdjur eller ryggradslösa
vattendjur; döda djur av sådana slag som
omfattas av kap. 3, olämpliga som livsmedel
1201            Sojabönor, även sönderdelade
1202            Jordnötter, även skalade eller sönderdelade men inte
rostade eller på annat sätt tillagade
1203            Kopra
1204            Linfrön, även sönderdelade
1205            Rapsfrön och rybsfrön, även sönderdelade
1206            Solrosfrön, även sönderdelade
1207            Andra oljeväxtfrön och oljehaltiga frukter, även
sönderdelade
1208            Mjöl av oljeväxtfrön eller oljehaltiga frukter, med
undantag av mjöl av senapsfrön
1209            Frön, frukter och sporer av sådana slag som används
som utsäde
1210            Humle, färsk eller torkad, även mald, pulveriserad
eller i form av pelletar; lupulin
1212            Johannesbröd, sjögräs och andra alger, sockerbetor
och sockerrör, färska, kylda, frysta eller torkade,
även malda; fruktkärnor och andra vegetabiliska
produkter (inbegripet orostad cikoriarot av varieteten
Cichorium intybus sativum) av sådana slag som används
främst som livsmedel, inte nämnda eller
inbegripna någon annanstans
1213            Halm, agnar och skal av spannmål, oberedda, även
hackade, malda, pressade eller i form av pelletar
1214            Kålrötter, foderbetor och andra foderrotfrukter, hö,
lusern (alfalfa), klöver, esparsett, foderkål, lupiner,
vicker och liknande djurfoder, även i form av pelletar
1501            Ister, annat grisfett och fjäderfäfett, annat än
sådant enligt nr 0209 och 1503
1502            Fetter av nötkreatur, andra oxdjur, får eller
getter, andra än sådana enligt nr 1503
1503            Solarstearin, isterolja, oleostearin, oleomargarin
och talgolja, inte emulgerade, blandade eller på annat sätt
beredda
1504            Fetter och oljor av fisk eller havsdäggdjur samt
fraktioner av sådana fetter eller oljor, även raffinerade
men inte kemiskt modifierade
1505            Ullfett och fettartade ämnen erhållna ur ullfett
(inbegripet lanolin)
1506            Andra animaliska fetter och oljor samt fraktioner av
sådana fetter eller oljor, även raffinerade men inte
kemiskt modifierade
1507            Sojabönolja och fraktioner av denna olja, även
raffinerade men inte kemiskt modifierade
1508            Jordnötsolja och fraktioner av denna olja, även
raffinerade men inte kemiskt modifierade
1509            Olivolja och fraktioner av denna olja, även
raffinerade men inte kemiskt modifierade
1510            Andra oljor erhållna enbart ur oliver samt
fraktioner av sådana oljor, även raffinerade men
inte kemiskt modifierade, inbegripet blandningar av
dessa oljor eller fraktioner med oljor eller fraktioner
enligt nr 1509
1511            Palmolja och fraktioner av denna olja, även
raffinerade men inte kemiskt modifierade
1512            Solrosolja, safflorolja och bomullsfröolja samt
fraktioner av dessa oljor, även raffinerade men inte
kemiskt modifierade
1513            Kokosolja, palmkärnolja och babassuolja samt
fraktioner av dessa oljor, även raffinerade men inte
kemiskt modifierade
1514            Rapsolja, rybsolja och senapsolja samt fraktioner av
dessa oljor, även raffinerade men inte kemiskt modifierade
1515            Andra vegetabiliska fetter och feta oljor
(inbegripet jojobaolja) samt fraktioner av sådana fetter
eller oljor, även raffinerade men inte kemiskt modifierade
1516            Animaliska och vegetabiliska fetter och oljor samt
fraktioner av sådana fetter eller oljor, som helt eller
delvis hydrerats, omförestrats (även internt) eller
elaidiniserats, även raffinerade men inte vidare
bearbetade
1517            Margarin; ätbara blandningar och beredningar av
animaliska eller vegetabiliska fetter eller oljor eller av
fraktioner av olika fetter eller oljor enligt detta kapitel,
andra än ätbara fetter och oljor samt fraktioner av sådana
fetter eller oljor enligt nr 1516
1518            Animaliska och vegetabiliska fetter och oljor samt
fraktioner av sådana fetter eller oljor, kokta, oxiderade,
dehydratiserade, faktiserade, blåsta, polymeriserade genom
upphettning i vakuum eller i inert gas eller på annat sätt
kemiskt modifierade, med undantag av produkter enligt
nr 1516; oätliga blandningar eller beredningar av
animaliska eller vegetabiliska fetter eller oljor eller
av fraktioner av olika fetter eller oljor enligt detta
kapitel, inte nämnda eller inbegripna någon annanstans
1522            Degras; återstoder från bearbetning av fetter, feta
oljor eller andra fettartade ämnen eller av animaliska eller
vegetabiliska vaxer
1601            Korv och liknande produkter av kött,
slaktbiprodukter eller blod; beredningar av dessa produkter
1602            Kött, slaktbiprodukter och blod, beredda eller
konserverade på annat sätt
1603            Extrakter och safter av kött, fisk, kräftdjur,
blötdjur eller andra ryggradslösa vattendjur
1604            Fisk, beredd eller konserverad; kaviar och
kaviarersättning som framställts av fiskrom
1605            Kräftdjur, blötdjur och andra ryggradslösa
vattendjur, beredda eller konserverade
2201            Vatten, inbegripet naturligt eller konstgjort
mineralvatten samt kolsyrat vatten, utan tillsats av socker
eller annat sötningsmedel eller av aromämne; is och snö
2202            Vatten, inbegripet mineralvatten och kolsyrat
vatten, med tillsats av socker eller annat sötningsmedel
eller av aromämne, samt andra alkoholfria drycker, med
undantag av frukt- och bärsaft samt grönsakssaft enligt
nr 2009
2203            Maltdrycker
2204            Vin av färska druvor, inbegripet vin som tillsatts
alkohol; druvmust, annan än sådan enligt nr 2009
2205            Vermut och annat vin av färska druvor, smaksatt med
växter eller aromatiska ämnen
2206            Andra jästa drycker, t. ex. äppelvin (cider),
päronvin och mjöd
2208            Odenaturerad etylalkohol med en alkoholhalt av
mindre än 80 volymprocent; sprit, likör och andra
spritdrycker
2209            Ättika
2510            Naturliga kalciumfosfater, naturliga
aluminiumkalciumfosfater och fosfatkrita
2814            Ammoniak, vattenfri eller i vattenlösning
ur 2834         Kalium-, kalcium- och magnesiumnitrat
ur 2835         Kalium- och kalciumpolyfosfater (inbegripet meta-
och pyrofosfater), kaliumortofosfater och
kalciumhydrogenortofosfat (dikalciumfosfat)
ur 3502         Albuminer
3505            Dextrin och annan modifierad stärkelse (t. ex.
förklistrad eller förestrad stärkelse); lim och klister på
basis av stärkelse, dextrin eller annan modifierad stärkelse
ur 3507         Enzympreparat innehållande födoämnen
ur 3809         Beredda glätt- och appreturmedel av sådana slag som
används inom textil-, pappers- eller läderindustrin
eller inom liknande industrier, på basis av stärkelse
eller stärkelseprodukter (med undantag av varor i
detaljhandelsförpackningar, vägande per styck högst
1 kg netto)
3823            Tekniska enbasiska fettsyror; sura oljor från
raffinering; tekniska fettalkoholer
ur 3824         Beredda bindemedel för gjutformar eller gjutkärnor
på basis av stärkelse eller stärkelseprodukter
Förordning (2011:662).
Bilaga 3 Har upphävts genom förordning (2011:662).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.