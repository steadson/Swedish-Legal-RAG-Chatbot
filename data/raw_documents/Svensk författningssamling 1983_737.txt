Title: Förordning (1983:737) om avgift för administration av vissa statliga lån
SFS Number: Svensk författningssamling 1983:737
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1983737-om-avgift-for-administration_sfs-1983-737/
Source Link: http://rkrattsbaser.gov.se/sfst?bet=1983:737
Amendment Register Link: http://rkrattsbaser.gov.se/sfsr?bet=1983:737
Ministry/Authority: Finansdepartementet BA ToT
Issued: 1983-06-16
Metadata: {"Utfärdad": "1983-06-16", "Ändrad": "t.o.m. SFS 1998:433"}

==================================================

Förordning (1983:737) om avgift för administration av vissa statliga lån
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:737
Departement/myndighet
:   
Finansdepartementet BA ToT
Utfärdad
:   
1983-06-16
Ändrad
:   
t.o.m. SFS 1998:433
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Låntagaren skall betala uppläggningsavgift och aviseringsavgift för lån som beviljats eller som tidigare har beviljats och övertas enligt
1. förordningen (1977:395) om försöksverksamhet med statligt kreditstöd till bokhandel,
2. förordningen (1977:523) om stöd till tidningar på andra språk än svenska,
3. förordningen (1981:409) om statligt stöd till dagstidningar,
4. förordningen (1978:250) om statligt stöd till jordbrukets rationalisering,
5. förordningen (1978:516) om statligt stöd till fiskets rationalisering, m. m.,
6. förordningarna (1977:174, 1979:1141) om statligt stöd till trädgårdsföretag,
7. förordningen (1979:638) om statligt stöd till glesbygder,
8. §§ 57--70 arbetsmarknadskungörelsen (1966:368),
9. kungörelsen (1964:411) om statslån till sjukhem,
10. kungörelsen (1966:173) om statsbidrag och lån till barnstugor,
11. förordningen om ändring av reglementet för utdelning av lån till utländska läkare för viss efterutbildning (N 1977:158),
12. förordningen (1985:439) om statligt stöd till yrkesfisket m. m.,
13. förordningen (1977:1123) om statligt stöd till strukturåtgärder inom specialstålindustrin m. m.
14. förordningen (1971:324) om lån till den mindre skeppsfarten och
15. förordningen (1985:325) om statligt stöd till bokhandeln.
Detsamma skall gälla för lån som beviljas personal inom utrikesförvaltningen m. m. och biståndsförvaltningen m. m. enligt särskilda regeringsbeslut. Förordning (1988:773).
2 §
Uppläggningsavgiften är 200 kr. per lån och skall betalas när lånet eller första delposten av lånet betalas ut.
3 §
Aviseringsavgiften är 15 kr. per lån och avisering och skall betalas varje gång låntagaren aviseras att betala ränta eller kapitalbelopp.
4 §
Inkomster av uppläggningsavgiften och aviseringsavgiften enligt denna förordning skall redovisas under den inkomsttitel där ränteinkomsterna för resp. lån redovisas eller, om ränta inte utgår för lånet, under inkomsttiteln Övriga ränteinkomster. Avgifterna skall särredovisas på ett konto i myndigheternas räkenskaper.
5 §
Ekonomistyrningsverket får meddela de föreskrifter som behövs för tillämpningen av denna förordning. Förordning (1998:433).
Övergångsbestämmelser
1983:737
Denna förordning träder i kraft den 1 september 1983.
Bestämmelserna om uppläggningsavgift tillämpas för lån som beviljas fr.
o. m. den 1 september 1983. Bestämmelserna om aviseringsavgift tillämpas för avisering som görs fr. o. m. den 1 september 1983.
1988:773
1. Denna förordning träder i kraft den 1 juli 1988.
2. Bestämmelserna om uppläggningsavgift tillämpas för lån som beviljas efter ikraftträdandet. Bestämmelserna om aviseringsavgift tillämpas för avisering som görs efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.