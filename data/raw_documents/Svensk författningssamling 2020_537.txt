Title: Lag (2020:537) om restriktioner vid en riksrevisors och en riksrevisionsdirektörs övergång till annan verksamhet
SFS Number: Svensk författningssamling 2020:537
URL: https://www.riksdagen.se/sv/dokument-och-lagar/dokument/svensk-forfattningssamling/lag-2020537-om-restriktioner-vid-en_sfs-2020-537/
Source Link: http://rkrattsbaser.gov.se/sfst?bet=2020:537
Amendment Register Link: http://rkrattsbaser.gov.se/sfsr?bet=2020:537
Ministry/Authority: Justitiedepartementet L6
Issued: 2020-06-17
Metadata: {"Utfärdad": "2020-06-17", "Ändrad": "t.o.m. SFS 2020:778"}

==================================================

Lag (2020:537) om restriktioner vid en riksrevisors och en riksrevisionsdirektörs övergång till annan verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:537
Departement/myndighet
:   
Justitiedepartementet L6
Utfärdad
:   
2020-06-17
Ändrad
:   
t.o.m. SFS 2020:778
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller för personer som innehar eller har  avslutat ett uppdrag som riksrevisor eller  riksrevisionsdirektör. Vad som i denna lag sägs om  riksrevisorn gäller även en tillförordnad riksrevisor.
2 §
Bestämmelserna i 2-7, 8 § första stycket, 9, 11 och 12 §§  lagen (2018:676) om restriktioner vid statsråds och  statssekreterares övergång till annan än statlig verksamhet  ska tillämpas för en riksrevisor och en riksrevisionsdirektör.  Vad som föreskrivs i 3-5 och 9 §§ den lagen ska då gälla även  i fråga om ett nytt uppdrag eller en ny anställning i statlig  verksamhet.
3 §
Om Nämnden för prövning av statsråds och vissa andra  befattningshavares övergångsrestriktioner meddelar en tidigare  riksrevisor eller en tidigare riksrevisionsdirektör en  övergångsrestriktion ska nämnden även besluta om ersättning  enligt andra och tredje styckena.
En tidigare riksrevisor eller en tidigare  riksrevisionsdirektör som inte har rätt till inkomstgaranti  eller avgångsvederlag har rätt till ersättning under den tid  som en övergångsrestriktion gäller, om personen till följd av  restriktionen inte kan tillträda det nya uppdraget eller den  nya anställningen eller etablera näringsverksamhet under denna  tid.
Ersättningens storlek ska motsvara det belopp som personen  fick i lön vid avgången. Ersättningen ska minskas i enlighet  med vad som gäller för en riksrevisors eller en  riksrevisionsdirektörs avgångsvederlag.
Lag (2020:778)
.
Övergångsbestämmelser
2020:537
1. Denna lag träder i kraft den 1 augusti 2020.
2. Lagen tillämpas även på den som är riksrevisor eller  riksrevisionsdirektör när lagen träder i kraft.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.