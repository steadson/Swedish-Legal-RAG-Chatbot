Title: Lag (2018:162) om statlig ersättning till personer som har fått ändrad könstillhörighet fastställd i vissa fall
SFS Number: Svensk författningssamling 2018:162
URL: https://www.riksdagen.se/sv/dokument-och-lagar/dokument/svensk-forfattningssamling/lag-2018162-om-statlig-ersattning-till-personer_sfs-2018-162/
Source Link: http://rkrattsbaser.gov.se/sfst?bet=2018:162
Amendment Register Link: http://rkrattsbaser.gov.se/sfsr?bet=2018:162
Ministry/Authority: Socialdepartementet
Issued: 2018-04-05
Metadata: {"Utfärdad": "2018-04-05", "Ändrad": "t.o.m. SFS 2025:452"}

==================================================

Lag (2018:162) om statlig ersättning till personer som har fått ändrad könstillhörighet fastställd i vissa fall
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:162
Departement/myndighet
:   
Socialdepartementet
Utfärdad
:   
2018-04-05
Ändrad
:   
t.o.m. SFS 2025:452
Ändringsregister
:
SFSR (Regeringskansliet)
Källa
:
Fulltext (Regeringskansliet)
Ersättning
1 §
Staten betalar ersättning enligt denna lag till den  som har fått ändrad könstillhörighet fastställd enligt 1 §  lagen (1972:119) om fastställande av könstillhörighet i vissa  fall om
1. personen har ansökt om fastställelse av ändrad  könstillhörighet under perioden 1 juli 1972-30 juni 2013,  och
2. denna ansökan har bifallits.
2 §
Ersättningen uppgår för var och en till  tvåhundratjugofemtusen (225 000) kronor.
3 §
Rätten till ersättning är personlig och får inte  överlåtas.
Rätten till ersättning upphör att gälla om sökanden avlider  innan beslutet om ersättning har meddelats. Om sökanden  avlider efter det att beslutet har meddelats, tillfaller  ersättningen dödsboet.
Ansökan och prövning
4 §
Ansökan om ersättning ska ges in till och prövas av  Kammarkollegiet.
5 §
Ansökan om ersättning ska göras skriftligen av den som  ansökan avser.
6 §
Ansökan om ersättning ska ha kommit in till  Kammarkollegiet senast den 1 maj 2020. Ansökningar som kommer  in därefter ska avvisas.
7 §
Kammarkollegiet ska se till att ett ärende blir utrett  i den omfattning som dess beskaffenhet kräver. Vid behov ska  myndigheten anvisa hur utredningen bör kompletteras.
Myndigheten får med sökandens samtycke begära upplysningar om  sökanden från andra myndigheter om det behövs för utredningen  av ärendet. Myndigheten får avvisa utredning som inte behövs.
8 §
Kammarkollegiets beslut enligt denna lag får  överklagas till allmän förvaltningsdomstol.
Prövningstillstånd krävs vid överklagande till kammarrätten.
9 §
I 25 kap. 17 e § offentlighets- och sekretesslagen 
(2009:400) finns bestämmelser om sekretess i verksamhet  enligt denna lag.
Inkomstprövade förmåner och avgifter
10 §
För den som har fått ersättning enligt denna lag ska  tillgångar uppgående till ett belopp om tvåhundratjugofemtusen 
(225 000) kronor anses som förmögenhet och inte beaktas vid  tillämpning av
1. 97 kap. 6-10 §§ och 102 kap. 10-13 §§  socialförsäkringsbalken,
2. 17 kap. 2 och 8 §§ hälso- och sjukvårdslagen (2017:30),
3. 19 § lagen (1993:387) om stöd och service till vissa  funktionshindrade,
4. 2 kap. 7 § och 4 kap. 14 § studiestödslagen (1999:1395),  eller
5. 11 kap. 1 §, 12 kap. 1 § och 32 kap. 1 § socialtjänstlagen 
(2025:400).
Lag (2025:452)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.