Title: Lag (2024:1082) om hotell- och pensionatsrörelser
SFS Number: Svensk författningssamling 2024:1082
URL: https://www.riksdagen.se/sv/dokument-och-lagar/dokument/svensk-forfattningssamling/lag-20241082-om-hotell-och-pensionatsrorelser_sfs-2024-1082/
Source Link: http://rkrattsbaser.gov.se/sfst?bet=2024:1082
Amendment Register Link: http://rkrattsbaser.gov.se/sfsr?bet=2024:1082
Ministry/Authority: Justitiedepartementet
Issued: 2024-11-21
Metadata: {"Utfärdad": "2024-11-21"}

==================================================

Lag (2024:1082) om hotell- och pensionatsrörelser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1082
Departement/myndighet
:   
Justitiedepartementet
Utfärdad
:   
2024-11-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag tillämpas på hotell- och pensionatsrörelser. Med  hotell- eller pensionatsrörelse avses i denna lag en  yrkesmässig verksamhet som syftar till att tillhandahålla en  tillfällig möblerad bostad.
Lagen gäller inte
1. bostäder som tillhandahålls som ett led i en verksamhet för  vård, tillsyn, utbildning eller uppfostran,
2. ensligt belägna, obemannade stugor som står till  allmänhetens för-fogande för tillfällig övernattning,
3. enkelt utrustade stugor utan vatten och avlopp, belägna på  camping-platser, som hyrs ut till allmänheten som tillfälliga  bostäder.
2 §
Den som avser att driva en hotell- eller pensionatsrörelse  som är avsedd att ta emot minst nio gäster samtidigt eller som  omfattar minst fem gästrum ska anmäla detta till  Polismyndigheten.
3 §
En anmälan enligt 2 § ska vara skriftlig och innehålla  uppgifter om
1. anmälarens företagsnamn,
2. anmälarens organisationsnummer eller personnummer,
3. anmälarens postadress,
4. behörig företrädare för anmälaren, och
5. var verksamheten ska bedrivas.
4 §
Den som driver en anmälningspliktig hotell- eller  pensionatsrörelse ska utan onödigt dröjsmål skriftligen anmäla  till Polismyndigheten om
1. ett förhållande som avses i 3 § ändras,
2. rörelsen inte längre är anmälningspliktig, eller
3. rörelsen upphör.
5 §
Polismyndigheten får förelägga den som inte har fullgjort  sin anmälningsskyldighet enligt 2-4 §§ att göra detta. Ett  beslut om föreläggande får förenas med vite.
6 §
En hotell- eller pensionatsrörelse ska drivas så att den  inte medför fara för allmän ordning och säkerhet.
7 §
I hotell och pensionat som omfattas av anmälningsplikt ska  utrymningsvägar anges genom tydliga markeringar. En markering  ska vara lätt synlig från dörren till varje gästrum.
8 §
Polismyndigheten får besluta att förbjuda en hotell- eller  pensionats-rörelse, helt eller delvis, om det är nödvändigt  för att upprätthålla allmän ordning och säkerhet. Beslutet får  förenas med vite.
Polismyndigheten ska upphäva förbudet när det inte längre är  nödvändigt för att upprätthålla allmän ordning och säkerhet.
9 §
Polismyndigheten har rätt att få tillträde till hotell och  pensionat för att utöva tillsyn över att denna lag följs.
10 §
Polismyndigheten ska föra register över de uppgifter som  har anmälts enligt denna lag. I registret ska även anges de  beslut som Polismyndigheten har meddelat med stöd av lagen.
11 §
Polismyndighetens beslut enligt denna lag får överklagas  till allmän förvaltningsdomstol.
Prövningstillstånd krävs vid överklagande till kammarrätten.
Övergångsbestämmelser
2024:1082
1. Denna lag träder i kraft den 1 januari 2025.
2. Genom lagen upphävs lagen (1966:742) om hotell- och  pensionatrörelse.
3. Hotell- och pensionatsrörelser som har beviljats tillstånd  enligt äldre föreskrifter ska anses vara anmälda enligt 2 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.