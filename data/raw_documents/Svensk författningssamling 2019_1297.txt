Title: Lag (2019:1297) om koordineringsinsatser för sjukskrivna patienter
SFS Number: Svensk författningssamling 2019:1297
URL: https://www.riksdagen.se/sv/dokument-och-lagar/dokument/svensk-forfattningssamling/lag-20191297-om-koordineringsinsatser-for_sfs-2019-1297/
Source Link: http://rkrattsbaser.gov.se/sfst?bet=2019:1297
Amendment Register Link: http://rkrattsbaser.gov.se/sfsr?bet=2019:1297
Ministry/Authority: Socialdepartementet
Issued: 2019-12-19
Metadata: {"Utfärdad": "2019-12-19", "Ändrad": "t.o.m. SFS 2022:919"}

==================================================

Lag (2019:1297) om koordineringsinsatser för sjukskrivna patienter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:1297
Departement/myndighet
:   
Socialdepartementet
Utfärdad
:   
2019-12-19
Ändrad
:   
t.o.m. SFS 2022:919
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Regionen ska erbjuda koordineringsinsatser till  sjukskrivna patienter för att främja deras återgång till eller  inträde i arbetslivet.
Det som sägs om regioner i denna lag gäller också kommuner som  inte ingår i en region.
2 §
En regions ansvar enligt denna lag omfattar patienter som  ges hälso- och sjukvård enligt 8 kap. 1 eller 2 § eller 
15 kap. 1 § hälso- och sjukvårdslagen (2017:30).
En region får erbjuda koordineringsinsatser till den som  omfattas av en annan regions ansvar enligt första stycket, om  regionerna kommer överens om det.
En region får sluta avtal med någon annan om att utföra de  uppgifter som regionen ansvarar för enligt denna lag.
3 §
Koordineringsinsatser ska ges efter behov inom hälso- och  sjukvårdsverksamheten och bestå av personligt stöd, intern  samordning och samverkan med andra aktörer. Regionens ansvar  omfattar inte insatser som andra aktörer ansvarar för enligt  andra föreskrifter.
Insatserna ska bara ges om patienten samtycker till det och  ska så långt som möjligt utformas och genomföras i samråd med  patienten.
4 §
Om en patient som ges koordineringsinsatser kan antas ha  behov av rehabiliteringsåtgärder enligt 30 kap.  socialförsäkringsbalken ska regionen informera  Försäkringskassan om det. Informationen ska bara lämnas om  patienten samtycker till det.
5 §
När koordineringsinsatser ges enligt denna lag gäller  patientskadelagen (1996:799), patientdatalagen (2008:355),  patientsäkerhetslagen (2010:659) och lagen (2022:913) om  sammanhållen vård- och omsorgsdokumentation.
Lag (2022:919)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.