Title: Industriutsläppsförordning (2013:250)
SFS Number: Svensk författningssamling 2013:250
URL: https://www.riksdagen.se/sv/dokument-och-lagar/dokument/svensk-forfattningssamling/industriutslappsforordning-2013250_sfs-2013-250/
Source Link: http://rkrattsbaser.gov.se/sfst?bet=2013:250
Amendment Register Link: http://rkrattsbaser.gov.se/sfsr?bet=2013:250
Ministry/Authority: Klimat- och näringslivsdepartementet
Issued: 2013-05-08
Metadata: {"Utfärdad": "2013-05-08", "Ändrad": "t.o.m. SFS 2023:942"}

==================================================

Industriutsläppsförordning (2013:250)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:250
Departement/myndighet
:   
Klimat- och näringslivsdepartementet
Utfärdad
:   
2013-05-08
Ändrad
:   
t.o.m. SFS 2023:942
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Försiktighetsmått
2 kap. Slutsatser om bästa tillgängliga teknik
Övergångsbestämmelser
1 kap. Försiktighetsmått
1 §
Denna förordning innehåller bestämmelser om försiktighetsmått för industriutsläppsverksamheter.
Förordningen är meddelad
1. med stöd av 9 kap. 5 § miljöbalken i fråga om 1 kap. 8-18 §§
och 2 kap. 3 §,
2. med stöd av 10 kap. 21 § miljöbalken i fråga om 1 kap. 23 och 24 §§,
3. med stöd av 26 kap. 19 § miljöbalken i fråga om 1 kap. 21 och 22 §§, och
4. i övrigt med stöd av 8 kap. 7 § regeringsformen.
Förordning (2013:504).
Ordförklaringar
2 §
I denna förordning avses med
industriutsläppsverksamhet: en verksamhet som är  tillståndspliktig eller omfattas av ett tillstånd enligt  miljöprövningsförordningen (2013:251) med en verksamhetskod  som slutar med -i,
huvudverksamhet: den huvudsakliga industriutsläppsverksamhet  som bedrivs på en anläggning, och
sidoverksamhet: en industriutsläppsverksamhet som bedrivs på  en anläggning men som inte är den huvudsakliga  industriutsläppsverksamheten på anläggningen.  Förordning (2016:1200).
2 a §
Med bästa tillgängliga teknik avses i denna  förordning det mest effektiva och mest avancerade stadium när  det gäller utvecklingen av den verksamhet och de  tillverkningsmetoder som anger en given tekniks praktiska  lämplighet för att utgöra grunden för gränsvärden för utsläpp  och andra tillståndsvillkor och som har till syfte att hindra  och, när det inte är möjligt, minska utsläpp och påverkan på  miljön som helhet. Den teknik som är mest effektiv för att  uppnå en hög allmän skyddsnivå för miljön som helhet ska  anses vara den bästa.
Med teknik avses både den teknik som används och det sätt  på vilket en anläggning utformas, uppförs, underhålls, drivs  och avvecklas.
Med tillgänglig teknik avses att tekniken ska ha utvecklats  i sådan utsträckning att den kan tillämpas inom den berörda  industribranschen på ett ekonomiskt och tekniskt genomförbart  sätt och med beaktande av kostnader och nytta, oavsett om  tekniken tillämpas eller produceras i Sverige, förutsatt att  den berörda verksamhetsutövaren på rimliga villkor kan få  tillgång till den. Förordning (2018:2006).
3 §
I denna förordning avses med
slutsatser om bästa tillgängliga teknik: slutsatser om bästa  tillgängliga teknik som antas med stöd av artikel 13.1-13.6 i  Europaparlamentets och rådets direktiv 2010/75/EU av den 
24 november 2010 om industriutsläpp (samordnade åtgärder för  att förebygga och begränsa föroreningar),
huvudslutsatser: slutsatser om bästa tillgängliga teknik som  omfattar en huvudverksamhet, och
sidoslutsatser: slutsatser om bästa tillgängliga teknik som  omfattar en sidoverksamhet.
Med slutsatsernas offentliggörande avses den dag då en  slutsats om bästa tillgängliga teknik offentliggjordes i  Europeiska unionens officiella tidning. För de slutsatser om  bästa tillgängliga teknik för stora förbränningsanläggningar  som anges i 2 kap. 43 § ska dock slutsatsernas  offentliggörande anses vara den 17 augusti 2017 när Europeiska  kommissionens genomförandebeslut (EU) 2017/1442 av den 31 juli 
2017 offentliggjordes i Europeiska unionens officiella  tidning. Förordning (2022:34).
4 §
I denna förordning avses med
miljöprövningsdelegation: ett sådant särskilt organ inom  länsstyrelsen som avses i förordningen (2011:1237) om  miljöprövningsdelegationer, och
tillsynsmyndighet: den som enligt miljötillsynsförordningen 
(2011:13) utövar tillsyn över en industriutsläppverksamhet.  Förordning (2020:649).
5 §
I denna förordning avses med
tillstånd: ett tillstånd enligt 9 kap. miljöbalken och miljöprövningsförordningen (2013:251) eller motsvarande äldre bestämmelser, och
tillståndsvillkor: ett villkor i det tillstånd som gäller för industriutsläppsverksamheten.
6 §
Med föroreningsskada avses i denna förordning en sådan miljöskada av mark och grundvatten som avses i 10 kap. 1 §
miljöbalken.
7 §
I övrigt har ord och uttryck i denna förordning samma betydelse som i miljöbalken.
Utsläppsvärden som begränsningsvärden
8 §
Utsläppsvärden i de slutsatser om bästa tillgängliga teknik som anges i 2 kap. ska gälla som begränsningsvärden för utsläpp från industriutsläppsverksamheter under normala driftförhållanden och ska
1. i fråga om utsläppsvärden i huvudslutsatser följas senast den dag som inträffar fyra år efter huvudslutsatsernas offentliggörande, och
2. i fråga om utsläppvärden i sidoslutsatser följas senast den dag som inträffar fyra år efter huvudslutsatsernas offentliggörande, om sidoslutsatserna offentliggjordes senast samma dag som huvudslutsatserna.
9 §
Om ett begränsningsvärde som avses i 8 § inte följs, ska verksamhetsutövaren omedelbart informera tillsynsmyndigheten och vidta de åtgärder som behövs för att verksamheten återigen ska bedrivas så att begränsningsvärdet följs.
Andra försiktighetsmått
10 §
De slutsatser om bästa tillgängliga teknik som anges i 2 kap. innehåller slutsatser om andra försiktighetsmått än utsläppsvärden. Vid bedömningen av om en industriutsläppsverksamhet bedrivs i enlighet med kravet på bästa möjliga teknik enligt 2 kap. 3 § miljöbalken ska hänsyn tas till sådana slutsatser
1. i fråga om huvudslutsatser senast den dag som inträffar fyra år efter slutsatsernas offentliggörande, och
2. i fråga om sidoslutsatser senast den dag som inträffar fyra år efter huvudslutsatsernas offentliggörande, om sidoslutsatserna offentliggjordes senast samma dag som huvudslutsatserna.
11 §
I fråga om utsläpp av koldioxid, dikväveoxid eller  perfluorkolväten som innebär att en verksamhet omfattas av  tillståndsplikt enligt lagen (2020:1173) om vissa utsläpp av  växthusgaser ska ett utsläppsvärde eller annat  försiktighetsmått i slutsatser om bästa tillgängliga teknik  inte tillämpas på sådana verksamheter, om försiktighetsmåttet
1. innebär en begränsning av utsläppen, eller
2. genom att reglera använd mängd fossilt bränsle syftar till  en begränsning av koldioxidutsläpp.
Första stycket gäller inte utsläppsvärden eller andra  försiktighetsmått som avser dikväveoxid eller perfluorkolväten  och som syftar till att hindra betydande lokala föroreningar.
Förordning (2020:1183).
Villkor i tillstånd och förelägganden
12 §
Denna förordning gäller utöver tillståndsvillkor och villkor i ett föreläggande från tillsynsmyndigheten riktat till den som bedriver en industriutsläppsverksamhet.
Anpassade villkor
13 §
I 19 kap. 5 § första stycket 9 och 22 kap. 25 § första stycket 6 a miljöbalken finns bestämmelser om att ett beslut eller en dom som innebär att tillstånd ges till en verksamhet ska innehålla villkor om utsläpp, begränsningsvärden och bästa möjliga teknik som anpassar tillämpningen av föreskrifter om försiktighetsmått. Vid prövning av tillståndsvillkor ska en sådan anpassning göras genom att prövningsmyndigheten som referens för sin bedömning använder
1. de utsläppsvärden och de beskrivningar av andra försiktighetsmått som finns i de slutsatser om bästa tillgängliga teknik som anges i 2 kap., och
2. de beskrivningar av försiktighetsmått i ett sådant BAT-referensdokument som enligt artikel 13.7 i direktiv 2010/75/EU har antagits av Europeiska kommissionen före den 7 januari 2011, om
a) beskrivningarna avser annat än utsläppsvärden, och
b) BAT-referensdokumentet inte har ersatts med sådana slutsatser om bästa tillgängliga teknik som anges i 2 kap.
14 §
Om det av ett tillståndsvillkor framgår att villkoret innebär en sådan anpassning som avses i 13 §, får villkoret tillämpas i stället för den slutsats som anpassningen avser.
Alternativvärden
15 §
Miljöprövningsdelegationen får besluta att en industriutsläppsverksamhet i stället för att följa ett begränsningsvärde som avses i 8 § ska följa ett begränsningsvärde som bestäms med hänsyn till andra tidsperioder eller andra referensförhållanden
(alternativvärde).
Beslutet får inte innebära att verksamheten genom att följa ett alternativvärde medför högre utsläppsnivåer under normala driftsförhållanden än om verksamheten skulle ha följt det begränsningsvärde som avses i 8 §.
Dispenser från begränsningsvärden
16 §
Miljöprövningsdelegationen får ge dispens från ett begränsningsvärde som avses i 8 §, om
1. det med hänsyn till var den anläggning som verksamheten bedrivs på ligger geografiskt, anläggningens tekniska egenskaper eller de lokala miljöförhållandena skulle medföra oproportionerligt höga kostnader jämfört med miljönyttan att följa begränsningsvärdet, och
2. dispensen förenas med ett villkor om att i stället följa ett mindre strängt begränsningsvärde. Förordning (2013:504).
17 §
En dispens enligt 16 § upphör att gälla när det  begränsningsvärde som dispensen avser har ersatts med en ny  slutsats om bästa tillgängliga teknik.
En dispens som avser ett utsläppsvärde i Europeiska  kommissionens genomförandebeslut (EU) 2017/1442 av den 31 juli 
2017 om fastställande av BAT-slutsatser för stora  förbränningsanläggningar i enlighet med Europaparlamentets och  rådets direktiv 2010/75/EU om industriutsläpp ska dock även  anses utgöra en dispens avseende motsvarande utsläppsvärde i  Europeiska kommissionens genomförandebeslut (EU) 2021/2326 av  den 30 november 2021 om fastställande av BAT-slutsatser för  stora förbränningsanläggningar, i enlighet med  Europaparlamentets och rådets direktiv 2010/75/EU om  industriutsläpp, om inte prövningsmyndigheten bestämmer annat.
Förordning (2022:34).
18 §
Miljöprövningsdelegationen får besluta att en dispens enligt 16 § ska gälla för en kortare tidsperiod än som avses i 17 §, om förutsättningarna för dispens endast finns under den tid som behövs för att anpassa anläggningen till det begränsningsvärde som avses i 8 §.
19 §
När en ansökan om dispens enligt 16 § har inkommit till miljöprövningsdelegationen ska myndigheten kungöra detta på myndighetens anslagstavla samt genom information på myndighetens webbplats eller på annat lämpligt sätt.
Kungörelsen ska innehålla en upplysning om
1. vilken myndighet som prövar ärendet,
2. var handlingarna i ärendet finns tillgängliga,
3. till vem och inom vilken tid synpunkter i ärendet kan lämnas, och
4. hur information i ärendet kommer att hållas tillgänglig.
20 §
En kopia av ett beslut i ett ärende om dispens enligt 16 § ska skickas till Statens jordbruksverk, om beslutet rör en sådan verksamhet som avses i 2 kap. 1 §
miljöprövningsförordningen (2013:251), och till Naturvårdsverket i övriga fall.
Periodiska kontroller
21 §
Den som bedriver en industriutsläppsverksamhet ska utföra periodiska kontroller av mark och grundvatten inom det område där verksamheten bedrivs. Kontrollerna ska avse de ämnen som förekommer i verksamheten och som riskerar att medföra en föroreningsskada.
22 §
Kontroller enligt 21 § ska genomföras
1. första gången senast fyra år efter det att huvudslutsatser offentliggjordes första gången, och
2. därefter minst en gång vart femte år av grundvatten och minst en gång vart tionde år av mark.
Kontrollerna får ske mer sällan, om en systematisk bedömning av föroreningsrisken enligt 6 § första stycket förordningen
(1998:901) om verksamhetsutövarens egenkontroll visar att kontroller inte behövs eller att kontroller kan genomföras med andra tidsintervall.
Statusrapporter
23 §
Den som bedriver eller avser att bedriva en industriutsläppsverksamhet ska för kontrollen av sådana föroreningar i mark och grundvatten som har samband med verksamheten se till att det finns en skriftlig rapport
(statusrapport) som redovisar
1. de föroreningar som förekommer i mark och grundvatten inom det område där verksamheten bedrivs eller avses att bedrivas,
2. hur området används när statusrapporten upprättas,
3. tillgänglig information om tidigare användning av området, och
4. mark- och grundvattenmätningar som avspeglar förhållandena i området.
En statusrapport krävs dock inte om risken är liten för att verksamheten medför föroreningsskada inom det område där verksamheten bedrivs eller avses att bedrivas.
24 §
Om det krävs en statusrapport enligt 23 §, ska den upprättas senast i samband med att
1. den som bedriver eller avser att bedriva verksamheten ansöker om tillstånd för den, eller
2. huvudverksamheten för första gången omfattas av huvudslutsatser, om verksamheten omfattas av ett tillstånd och det inte finns någon upprättad statusrapport.
Om en statusrapport upprättas enligt första stycket 2, ska den ges in till tillsynsmyndigheten senast fyra år efter slutsatsernas offentliggörande.
En bestämmelse om att en ansökan i ett ansökningsmål ska innehålla en statusrapport finns i 22 kap. 1 § första stycket 7 miljöbalken.
25 §
Om tillsynsmyndigheten finner att en statusrapport som har upprättats enligt 24 § första stycket 2 inte uppfyller kraven i 23 §, ska tillsynsmyndigheten förelägga verksamhetsutövaren att avhjälpa bristen.
26 §
Naturvårdsverket får meddela ytterligare föreskrifter om vad en statusrapport ska innehålla.
Allmän information om bästa tillgängliga teknik
27 §
Naturvårdsverket eller, i fråga om verksamheter som avses i 2 kap. 1 § miljöprövningsförordningen (2013:251), Statens jordbruksverk ska på lämpligt sätt göra information tillgänglig för andra berörda myndigheter och allmänheten om innebörden och utvecklingen av sådan bästa tillgängliga teknik som avses i denna förordning.
Information om domar, beslut, dispenser och åtgärder vid nedläggning
28 §
Naturvårdsverket eller, i fråga om verksamheter som  avses i 2 kap. 1 § miljöprövningsförordningen (2013:251),  Statens jordbruksverk ska på sin webbplats tillgängliggöra
1. de domar och beslut som innebär att tillstånd har getts  till en industriutsläppsverksamhet eller att ett sådant  tillstånd har omprövats eller tillståndsvillkor ändrats  enligt 24 kap. 5, 7, 8 eller 9 § miljöbalken,
2. dispenser enligt 16 §, och
3. uppgifter om de åtgärder som verksamhetsutövare har  vidtagit enligt 10 kap. 5 a § miljöbalken.
I offentlighets- och sekretesslagen (2009:400) finns  bestämmelser som kan innebära att annat gäller i stället för  det som sägs i första stycket. Förordning (2018:2118).
29 §
När en dom eller ett beslut i ett tillståndsmål eller tillståndsärende skickas till Naturvårdsverket eller Statens jordbruksverk enligt 11 § förordningen (1998:899) om miljöfarlig verksamhet och hälsoskydd ska prövningsmyndigheten, om det är en sådan dom eller sådant beslut som avses i 28 § första stycket 1, särskilt uppmärksamma verket på att domen eller beslutet rör en industriutsläppsverksamhet.
30 §
Tillsynsmyndigheten ska lämna uppgifter till Naturvårdsverket om åtgärder som verksamhetsutövare har vidtagit enligt 10 kap. 5 a § miljöbalken, om Naturvårdsverket begär det.
Rapportering till Europeiska kommissionen
31 §
Naturvårdsverket ska ansvara för sådant utbyte av information och sådan rapportering som avses i artikel 72 i direktiv 2010/75/EU.
32 §
Tillsynsmyndigheter ska lämna de uppgifter som behövs för att Naturvårdsverket ska kunna fullgöra sitt ansvar enligt 31 §.
33 §
Naturvårdsverket får meddela de föreskrifter som behövs för verkställigheten av 31 och 32 §§.
Ansvar
34 §
Bestämmelser om straff finns i 29 kap. miljöbalken.
Överklagande
35 §
Bestämmelser om överklagande finns i 19 kap. 1 §
miljöbalken.
2 kap. Slutsatser om bästa tillgängliga teknik
1 §
När slutsatser om bästa tillgängliga teknik har antagits ska Naturvårdsverket eller, i fråga om verksamheter som avses i 2 kap. 1 § miljöprövningsförordningen (2013:251), Statens jordbruksverk efter slutsatsernas offentliggörande informera berörda tillsynsmyndigheter om detta.
2 §
När tillsynsmyndigheten har blivit informerad enligt 1 §
ska myndigheten genast informera de verksamhetsutövare som omfattas av slutsatsen.
3 §
Ett utsläppsvärde för utsläpp av förorenande ämnen i slutsatser om bästa tillgängliga teknik ska, om inte annat sägs i slutsatserna, avse den punkt där utsläppet lämnar anläggningen utan hänsyn till eventuell spädning.
I fråga om avloppsvatten som renas i ett reningsverk som också behandlar avloppsvatten från andra källor får den rening som sker i det reningsverket tillämpas i stället för det som sägs i slutsatsen, om detta inte medför en högre föroreningsbelastning på miljön.
Järn och ståltillverkning
4 §
Europeiska kommissionens genomförandebeslut 2012/135/EU  av den 28 februari 2012 om fastställande av BAT-slutsatser  gällande järn- och ståltillverkning, i enlighet med  Europaparlamentets och rådets direktiv 2010/75/ EU om  industriutsläpp, offentliggjordes i Europeiska unionens  officiella tidning den 8 mars 2012. Bilagan till beslutet  innehåller slutsatser om bästa tillgängliga teknik för
1. verksamheter som omfattas av 4 kap. 12 §  miljöprövningsförordningen (2013:251),
2. verksamheter som omfattas av 11 kap. 2 §  miljöprövningsförordningen, och
3. verksamheter som omfattas av 15 kap. 1 §  miljöprövningsförordningen. Förordning (2016:1200).
5 §
De slutsatser som avses i 4 § anger utsläppsvärden för
1. sintringsanläggningar i punkterna 20-23, 25 och 26
(utsläpp till luft) samt 28 (utsläpp till vatten och avloppsvatten),
2. pelletiseringsanläggningar i punkterna 33 och 34 (utsläpp till luft) samt  39 (utsläpp till vatten och avloppsvatten),
3. koksugnsanläggningar i punkterna 42-44 och 48-52 (utsläpp till luft) samt 56 (utsläpp till vatten och avloppsvatten),
4. masugnar i punkterna 59, 61, 64 och 65 (utsläpp till luft)
samt 67 (utsläpp till vatten och avloppsvatten),
5. syrgasprocess vid ståltillverkning och gjutning i punkterna 75, 76, 78 och 79 (utsläpp till luft) samt 81
(utsläpp till vatten och avloppsvatten), och
6. ljusbågsugn vid ståltillverkning och gjutning i punkterna 88-90 (utsläpp till luft) samt 92 (utsläpp till vatten och avloppsvatten).
Tillverkning av glas och mineralull
6 §
Europeiska kommissionens genomförandebeslut 
2012/134/EU av den 28 februari 2012 om fastställande av  BAT-slutsatser gällande tillverkning av glas, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 8 mars 2012. Bilagan till beslutet  innehåller slutsatser om bästa tillgängliga teknik för  verksamheter som omfattas av 14 kap. 1 och 2 §§  miljöprövningsförordningen (2013:251).  Förordning (2018:536).
7 §
De slutsatser som avses i 6 § anger utsläppsvärden för
1. kolmonoxidutsläpp från smältugnar (tabell 3),
2. ammoniakutsläpp, då tekniker för selektiv katalytisk reduktion eller selektiv icke-katalytisk reduktion tillämpas
(tabell 4), och
3. utsläpp av avloppsvatten till ytvatten vid glastillverkning (tabell 5).
8 §
För förpackningsglassektorn anger de slutsatser som avses i 6 § utsläppsvärden i fråga om
1. stoftutsläpp från smältugnen (tabell 6),
2. kväveoxidutsläpp från smältugnen (tabell 7),
3. kväveoxidutsläpp från smältugnen, då nitrater används i satsberedningen eller särskilda oxiderande förbränningsförhållanden i händelse av korta kampanjer eller för smältugnar med en kapacitet på mindre än 100 ton per dag
(tabell 8),
4. svaveloxidutsläpp från smältugnen (tabell 9),
5. utsläpp av väteklorid och vätefluorid från smältugnen
(tabell 10),
6. metallutsläpp från smältugnen (tabell 11),
7. luftutsläpp från varma sidans ytbehandlingsarbete, då rökgaserna från nedströmsverksamheterna behandlas separat
(tabell 12), och
8. svaveldioxidutsläpp från nedströmsverksamhet då svaveltrioxid används för ytbehandling, då det behandlas separat (tabell 13).
9 §
För planglassektorn anger de slutsatser som avses i 6 §
utsläppsvärden i fråga om
1. stoftutsläpp från smältugnen (tabell 14),
2. kväveoxidutsläpp från smältugnen (tabell 15),
3. kväveoxidutsläpp från smältugnen, då nitrater används i satsberedningen för produktion av specialglas i ett begränsat antal korta kampanjer (tabell 16),
4. svaveloxidutsläpp från smältugnen (tabell 17),
5. utsläpp av väteklorid och vätefluorid från smältugnen
(tabell 18),
6. metallutsläpp från smältugnen, med undantag för selenfärgat glas (tabell 19),
7. selenutsläpp från smältugnen för produktion av färgat glas
(tabell 20), och
8. luftutsläpp från nedströmsprocesser, då den behandlas separat (tabell 21).
10 §
För sektorn för kontinuerliga glasfiber anger de slutsatser som avses i 6 § utsläppsvärden i fråga om
1. stoftutsläpp från smältugnen (tabell 22),
2. kväveoxidutsläpp från smältugnen (tabell 23),
3. svaveloxidutsläpp från smältugnen (tabell 24),
4. utsläpp av väteklorid och vätefluorid från smältugnen
(tabell 25),
5. metallutsläpp från smältugnen (tabell 26), och
6. luftutsläpp från nedströmsprocesser, då det behandlas separat (tabell 27).
11 §
För hushållsglassektorn anger de slutsatser som avses i 6 § utsläppsvärden i fråga om
1. stoftutsläpp från smältugnen (tabell 28),
2. kväveoxidutsläpp från smältugnen (tabell 29),
3. kväveoxidutsläpp från smältugnen, då nitrater används i satsberedningen för ett begränsat antal korta kampanjer eller för smältugnar med en kapacitet på mindre än 100 ton per dag, för produktion av särskilda slags kalksodaglas (klart eller ultraklart glas eller färgat glas med hjälp av selen) och andra specialglas (borosilikatglas, glaskeramik, opalglas, kristall och blykristall) (tabell 30),
4. svaveloxidutsläpp från smältugnen (tabell 31),
5. utsläpp av väteklorid och vätefluorid från smältugnen
(tabell 32),
6. metallutsläpp från smältugnen, med undantag för glas där selen används för avfärgning (tabell 33),
7. selenutsläpp från smältugnen då seleniumföreningar används för avfärgning av glas (tabell 34),
8. blyutsläpp från smältugnen då blyföreningar används för tillverkning av blykristallglas (tabell 35),
9. luftutsläpp från stoftbildande nedströmsprocesser, vid separat behandling (tabell 36), och
10. utsläpp av vätefluorid från syrapoleringsprocesser, vid separat behandling (tabell 37).
12 §
För specialglassektorn anger de slutsatser som avses i 6 §
utsläppsvärden i fråga om
1. stoftutsläpp från smältugnen (tabell 38),
2. kväveoxidutsläpp från smältugnen (tabell 39),
3. kväveoxidutsläpp från smältugnen då nitrater används i satsberedningen (tabell 40),
4. svaveloxidutsläpp från smältugnen (tabell 41),
5. utsläpp av väteklorid och vätefluorid från smältugnen
(tabell 42),
6. metallutsläpp från smältugnen (tabell 43),
7. stoft- och metallutsläpp från nedströmsprocesser, vid separat behandling (tabell 44), och
8. utsläpp av vätefluorid från syrapoleringsprocesser, vid separat behandling (tabell 45).
13 §
För mineralullssektorn anger de slutsatser som avses i 6 §
utsläppsvärden i fråga om
1. stoftutsläpp från smältugnen (tabell 46),
2. kväveoxidutsläpp från smältugnen (tabell 47),
3. kväveoxidutsläpp från smältugnen i glasullsproduktion då nitrater används i satsberedningen (tabell 48),
4. svaveloxidutsläpp från smältugnen (tabell 49),
5. utsläpp av väteklorid och vätefluorid från smältugnen
(tabell 50),
6. svavelväteutsläpp från smältugnen i stenullsproduktion
(tabell 51),
7. metallutsläpp från smältugnen (tabell 52),
8. luftutsläpp från nedströmsprocesser, vid separat behandling (tabell 53),
9. stoftutsläpp från smältugnen vid tillverkning av isolerull för höga temperaturer (tabell 54),
10. stoftbildande nedströmsprocesser vid tillverkning av isolerull för höga temperaturer, vid separat behandling
(tabell 55),
11. kväveoxidutsläpp från avbränningsugnen för formsmörja vid tillverkning av isolerull för höga temperaturer (tabell 56),
12. svaveloxidutsläpp från smältugnarna och nedströmsprocesserna vid tillverkning av isolerull för höga temperaturer (tabell 57),
13. utsläpp av väteklorid och vätefluorid från smältugnen vid tillverkning av isolerull för höga temperaturer (tabell 58),
14. metallutsläpp från smältugnen eller nedströmsprocesserna vid tillverkning av isolerull för höga temperaturer (tabell 59), och
15. utsläpp av flyktiga organiska lösningsmedel från avbränningsugnen för formsmörja vid tillverkning av isolerull för höga temperaturer, vid separat behandling (tabell 60).
14 §
För frittasektorn anger de slutsatser som avses i 6 §
utsläppsvärden i fråga om
1. stoftutsläpp från smältugnen (tabell 61),
2. kväveoxidutsläpp från smältugnen (tabell 62),
3. svaveloxidutsläpp från smältugnen (tabell 63),
4. utsläpp av väteklorid och vätefluorid från smältugnen
(tabell 64),
5. metallutsläpp från smältugnen (tabell 65), och
6. luftutsläpp från nedströmsprocesser, vid separat behandling (tabell 66).
Garvning av hudar och skinn
15 §
Europeiska kommissionens genomförandebeslut 2013/84/EU av den 11 februari 2013 om fastställande av BAT-slutsatser gällande garvning av hudar och skinn, i enlighet med Europaparlamentets och rådets direktiv 2010/75/EU om industriutsläpp, offentliggjordes i Europeiska unionens officiella tidning den 16 februari 2013. Bilagan till beslutet innehåller slutsatser om bästa tillgängliga teknik för
1. verksamheter som omfattas av 7 kap. 1 §
miljöprövningsförordningen (2013:251), och
2. verksamheter som omfattas av 28 kap. 3 §
miljöprövningsförordningen och utför rening av avloppsvatten från verksamheter som avses i 1.
16 §
De slutsatser som avses i 15 § anger utsläppsvärden för
1. direkta utsläpp av avloppsvatten från garveriers reningsverk (tabell 3),
2. direkta utsläpp av avloppsvatten från fristående reningsverk som omfattas av avsnitt 6.11 i bilaga I till direktiv 2010/75/EU och som i huvudsak renar avloppsvatten från garverier (tabell 3),
3. totala krom- och sulfidutsläpp vid indirekta utsläpp av avloppsvatten från garverier till reningsverk för avloppsvatten från tätbebyggelse (tabell 4),
4. utsläpp av flyktiga organiska föreningar i fall där utsugsventilation och reningssystem används som ett alternativ till vattenbaserade finishkemikalier (tabell 5), och
5. utsläpp av partiklar (punkt 20).
Tillverkning av cement, kalk och magnesiumoxid
17 §
Europeiska kommissionens genomförandebeslut 2013/163/EU  av den 26 mars 2013 om fastställande av BAT-slutsatser  gällande produktion av cement, kalk och magnesiumoxid, i  enlighet med Europaparlamentets och rådets direktiv 
2010/75/EU om industriutsläpp, offentliggjordes i Europeiska  unionens officiella tidning den 9 april 2013. Bilagan till  beslutet innehåller slutsatser om bästa tillgängliga teknik  för
1. verksamheter som omfattas av 14 kap. 9 §  miljöprövningsförordningen (2013:251),
2. verksamheter som omfattas av 14 kap. 11 §  miljöprövningsförordningen, och
3. verksamheter som omfattas av 14 kap. 19 §  miljöprövningsförordningen. Förordning (2016:1200).
18 §
För cementindustrin anger de slutsatser som avses i 17 §
utsläppsvärden i fråga om
1. stoftutsläpp från dammande verksamheter (punkt 16),
2. stoftutsläpp i rökgaser (punkt 17),
3. stoftutsläpp från kylnings- och malningsprocesser (punkt 18),
4. kväveoxidutsläpp i rökgaser från förbränning i ugnar, förvärmningsprocesser eller förkalcineringsprocesser (punkt 19, tabell 2),
5. utsläpp av ammoniak i rökgaserna när selektiv icke-katalytisk reduktion (SNCR) tillämpas (punkt 20, tabell 3),
6. svaveloxidutsläpp i rökgaser från förbränning i ugnar, förvärmningsprocesser eller förkalcineringsprocesser (punkt 21, tabell 4),
7. utsläpp av väteklorid (punkt 25),
8. utsläpp av vätefluorid (punkt 26),
9. utsläpp av polyklorerad dibenzo-p-dioxin och polyklorerad dibenzofuran (PCDD/F) i rökgaser från förbränning i ugnar
(punkt 27), och
10. metallutsläpp i rökgaser från förbränning i ugnar (punkt 28, tabell 5).
19 §
För kalkindustrin anger de slutsatser som avses i 17 §
utsläppsvärden i fråga om
1. stoftutsläpp från andra dammande verksamheter än ugnsförbränningsprocesser (punkt 42, tabell 7),
2. stoftutsläpp från rökgaser från ugnens förbränningsprocesser (punkt 43, tabell 8),
3. kväveoxidutsläpp i rökgaser från ugnens förbränningsprocesser (punkt 45, tabell 9),
4. utsläpp av ammoniak i rökgaserna (punkt 46),
5. svaveloxidutsläpp i rökgaser från ugnens förbränningsprocesser (punkt 47, tabell 10),
6. koloxidsutsläpp (punkt 48, tabell 11),
7. utsläpp av totalt organiskt kol (punkt 50, tabell 12),
8. väteklorid- och vätefluoridutsläpp i rökgaser från ugnens förbränningsprocesser vid användning av avfall (punkt 51, tabell 13),
9. utsläpp av polyklorerad dibenzo-p-dioxin och polyklorerad dibenzofuran (PCDD/F) (punkt 52), och
10. utsläpp av metall i rökgaser från ugnens förbränningsprocesser vid användning av avfall (punkt 53, tabell 13).
20 §
För magnesiumoxidindustrin anger de slutsatser som avses i 17 § utsläppsvärden i fråga om
1. stoftutsläpp från andra dammande verksamheter än ugnsförbränningsprocesser (punkt 59),
2. stoftutsläpp från ugnsförbränningsprocesserna (punkt 60),
3. kväveoxidutsläpp (punkt 62),
4. koloxidutsläpp (punkt 63), och
5. svaveloxidutsläpp i rökgaser från ugnens förbränningsprocesser (punkt 65, tabell 15).
Tillverkning av kloralkali
21 §
Europeiska kommissionens genomförandebeslut nr 
2013/732/EU av den 9 december 2013 om fastställande av  BAT-slutsatser för klor-alkaliproduktion, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 11 december 2013. Bilagan till  beslutet innehåller slutsatser om bästa tillgängliga teknik  för verksamheter som omfattas av 12 kap. 23, 24, 27 och 28 §§  miljöprövningsförordningen (2013:251).  Förordning (2016:1200).
22 §
De slutsatser som avses i 21 § anger utsläppsvärden i fråga om
1. utsläpp till luft av klor och klordioxid från klorprocesser (punkt 6), och
2. utsläpp till vatten av fritt klor i avloppsvatten från kloralkalianläggningar (punkt 7). Förordning (2014:230).
Tillverkning av massa, papper och kartong
23 §
Europeiska kommissionens genomförandebeslut 2014/687/EU  av den 26 september 2014 om fastställande av BAT-slutsatser  gällande produktion av massa, papper och kartong, i enlighet  med Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 30 september 2014. Bilagan till  beslutet innehåller slutsatser om bästa tillgängliga teknik  för verksamheter som omfattas av 9 kap. 1 eller 2 §  miljöprövningsförordningen (2013:251). Förordning (2016:833).
24 §
De slutsatser som avses i 23 § anger utsläppsvärden  i fråga om produktion av
1. blekt sulfatmassa i tabell 1 (utsläpp till vatten),  tabellerna 3-11 och avsnitt 1.2.2.1 (utsläpp till luft),
2. oblekt sulfatmassa i tabell 2 (utsläpp till vatten),  tabellerna 3-11 och avsnitt 1.2.2.1 (utsläpp till luft),
3. blekt sulfitpappersmassa och magnefitpappersmassa i tabell 
12 (utsläpp till vatten) och sulfitmassa i tabellerna 14-15 
(utsläpp till luft),
4. neutralsulfitmassa i tabell 13 (utsläpp till vatten) och  tabellerna 14-15 (utsläpp till luft),
5. mekanisk massa samt för integrerad produktion av papper  och kartong från mekanisk massa som tillverkas på plats i  tabell 16 (utsläpp till vatten),
6. kemitermomekanisk massa och kemimekanisk massa i tabell 17 
(utsläpp till vatten),
7. massa baserad på returfiber samt för integrerad produktion  av massa och papper baserad på returfiber
a) utan avsvärtning på plats i tabell 18 (utsläpp till  vatten), och
b) med avsvärtning på plats i tabell 19 (utsläpp till  vatten),
8. papper och kartong
a) som inte är integrerad med produktion av massa i tabell 20 
(utsläpp till vatten), eller
b) som är integrerad med produktion av massa i tabell 20 
(utsläpp till vatten), om en sulfat-, sulfit-,  kemitermomekanisk eller kemimekanisk process används, och
9. specialpapper
a) som inte är integrerad med produktion av massa i tabell 21 
(utsläpp till vatten), eller
b) som är integrerad med produktion av massa i tabell 21 
(utsläpp till vatten), om en sulfat-, sulfit-,  kemitermomekanisk eller kemimekanisk process används.
Förordning (2018:536).
Raffinering av mineralolja och gas
25 §
Europeiska kommissionens genomförandebeslut 2014/738/EU  av den 9 oktober 2014 om fastställande av BAT-slutsatser  gällande raffinering av mineralolja och gas, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 28 oktober 2014. Bilagan till beslutet  innehåller slutsatser om bästa tillgängliga teknik för  verksamheter som omfattas av 11 kap. 7 §  miljöprövningsförordningen (2013:251). Förordning (2016:1200).
26 §
De slutsatser som avses i 25 § anger utsläppsvärden i  fråga om
1. utsläpp till luft av ammoniak från en förbrännings- eller  processenhet där selektiv katalytisk reduktion eller selektiv  icke-katalytisk reduktion används (tabell 2),
2. direkta utsläpp av avloppsvatten av oljeindex, totalt  suspenderat material, organiskt material mätt som kemisk  syreförbrukning, totalkväve, bly, kadmium, nickel,  kvicksilver och bensen (tabell 3),
3. utsläpp till luft av kväveoxid (tabell 4), stoft (tabell 
5), svaveldioxid (tabell 6) och kolmonoxid (tabell 7) vid  katalytisk krackning,
4. utsläpp till luft av stoft från en enhet för kalcinering  av ofullständigt avgasad koks (tabell 8),
5. utsläpp till luft av kväveoxid från
a) en gasturbin (tabell 9),
b) en gaseldad förbränningsenhet som inte är en gasturbin 
(tabell 10), och
c) en förbränningsenhet för flera olika bränslen, om  förbränningsenheten inte är en gasturbin (tabell 11),
6. utsläpp till luft av stoft från en förbränningsenhet för  flera olika bränslen, om förbränningsenheten inte är en  gasturbin (tabell 12),
7. utsläpp till luft av svaveldioxid från
a) en förbränningsenhet för raffinaderibränngas, om  förbränningsenheten inte är en gasturbin (tabell 13), och
b) en förbränningsenhet för flera olika bränslen, om  förbränningsenheten inte är en gasturbin eller en stationär  gasmotor (tabell 14),
8. utsläpp till luft av kolmonoxid från en förbränningsenhet 
(tabell 15),
9. utsläpp till luft av bensen och andra flyktiga organiska  föreningar än metan i samband med lastning och lossning av  flyktiga flytande kolväteföreningar (tabell 16),
10. utsläpp till luft av kväveoxid från en förbränningsenhet  eller en enhet för fluidiserad katalytisk krackning med en  integrerad utsläppshanteringsteknik (tabell 18), och
11. utsläpp till luft av svaveldioxid från en  förbränningsenhet, en enhet för fluidiserad katalytisk  krackning eller en enhet för svavelåtervinning med en  integrerad utsläppshanteringsteknik (tabell 19).
Förordning (2016:833).
Produktion av träbaserade skivor
27 §
Europeiska kommissionens genomförandebeslut (EU) 
2015/2119 av den 20 november 2015 om fastställande av  BAT-slutsatser för produktion av träbaserade skivor, i  enlighet med Europaparlamentets och rådets direktiv 
2010/75/EU om industriutsläpp, offentliggjordes i Europeiska  unionens officiella tidning den 24 november 2015. Bilagan  till beslutet innehåller slutsatser om bästa tillgängliga  teknik för verksamheter som omfattas av 8 kap. 6 §  miljöprövningsförordningen (2013:251).  Förordning (2018:248).
28 §
De slutsatser som avses i 27 § anger utsläppsvärden i  fråga om
1. utsläpp till luft av stoft, total mängd flyktiga organiska  ämnen och formaldehyd från torken och totala behandlade  utsläpp från torken och pressen (tabell 1),
2. utsläpp till luft av kväveoxid från en direktvärmd tork 
(tabell 2),
3. utsläpp till luft av stoft, total mängd flyktiga organiska  ämnen och formaldehyd från pressen (tabell 3),
4. kanaliserade utsläpp till luft av stoft från uppströms och  nedströms träbearbetning, transport av trämaterial och  formning av fiberbana (tabell 4),
5. utsläpp till luft av total mängd flyktiga organiska ämnen  och formaldehyd från en torkugn för impregnering av papper 
(tabell 5),
6. direkta utsläpp av dag- och lakvatten till en recipient av  total mängd suspenderat material, (tabell 6), och
7. direkta utsläpp av processavloppsvatten från  träfiberproduktion till en recipient av total mängd  suspenderat material och organiskt material mätt som kemisk  syreförbrukning (tabell 7). Förordning (2016:833).
Icke-järnmetallindustrin
29 §
Europeiska kommissionens genomförandebeslut (EU) 
2016/1032 av den 13 juni 2016 om fastställande av  BAT-slutsatser för icke-järnmetallindustrin, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 30 juni 2016. Bilagan till beslutet  innehåller slutsatser om bästa tillgängliga teknik inom  icke-järnmetallindustrin för
1. verksamheter som omfattas av 4 kap. 12 §  miljöprövningsförordningen (2013:251),
2. verksamheter som omfattas av 15 kap. 11, 12, 13 eller 14 §  miljöprövningsförordningen, och
3. verksamheter som omfattas av 17 kap. 4 §  miljöprövningsförordningen. Förordning (2018:248).
30 §
De slutsatser som avses i 29 § anger utsläppsvärden i  fråga om
1. kvicksilverutsläpp till luft från pyrometallurgiska  processer där råvaror som innehåller kvicksilver används 
(tabell 1), och
2. utsläpp till recipient från tillverkning av koppar, bly,  tenn, zink, kadmium, ädelmetaller, nickel, kobolt och  ferrolegeringar (tabell 2). Förordning (2018:248).
31 §
För koppartillverkning anger de slutsatser som avses  i 29 § utsläppsvärden i fråga om
1. kanaliserade utsläpp av stoft (tabell 3),
2. utsläpp av totalt flyktigt organiskt kol från pyrolytisk  behandling av kopparspån samt torkning och smältning av  sekundära råvaror (tabell 4),
3. utsläpp av polyklorerade dibenzo-p-dioxiner och  dibenzofuraner från pyrolytisk behandling av kopparspån,  smältning, raffinering med öppen låga och konvertering i  sekundär koppartillverkning (tabell 5), och
4. svaveldioxidutsläpp från tillverkningen av primär- och  sekundärkoppar (tabell 6). Förordning (2018:248).
32 §
För aluminiumtillverkning, inklusive tillverkning av  aluminiumoxid och anoder, anger de slutsatser som avses i 29 
§ utsläppsvärden i fråga om
1. utsläpp av stoft och bens[a]pyren från anläggningar för  aluminiumpasta (tabell 7),
2. utsläpp av stoft, bens[a]pyren och fluorider från en  bakningsanläggning i en anodtillverkningsanläggning som är  integrerad med smältare för primäraluminium (tabell 8),
3. utsläpp av stoft, bens[a]pyren och vätefluorid från en  bakningsanläggning i en fristående  anodtillverkningsanläggning (tabell 9),
4. utsläpp av stoft från lagring, hantering och transport av  råvaror (tabell 10),
5. utsläpp av stoft och fluorider från elektrolysceller 
(tabell 11),
6. utsläpp av stoft och fluorider från en elektrolyshall 
(tabell 12),
7. utsläpp av stoft från smältning, behandling av smälta  metaller och gjutning i tillverkning av primäraluminium 
(tabell 13),
8. utsläpp av svaveldioxid från elektrolysceller (tabell 
14),
9. utsläpp av stoft från torkning av spån och avlägsnande av  olja och organiska föreningar från spånen, från krossning,  malning och torrseparering av icke-metalliska beståndsdelar  och andra metaller än aluminium samt från lagring hantering  och transport i tillverkning av sekundäraluminium (tabell 
15),
10. utsläpp av stoft från ugnsprocesser såsom matning,  smältning, tappning och behandling av smält material i  tillverkning av sekundäraluminium (tabell 16),
11. utsläpp av stoft från omsmältning i tillverkning av  sekundäraluminium (tabell 17),
12. utsläpp av totalt flyktigt organiskt kol och  polyklorerade dibenzo-p-dioxiner och dibenzofuraner från  termisk behandling av förorenade sekundära råvaror och från  en smältugn (tabell 18),
13. utsläpp av väteklorid, klor och vätefluorid från termisk  behandling av förorenade sekundära råvaror, från en smältugn  samt omsmältning och behandling av smält metall (tabell 
19),
14. utsläpp av stoft från krossning och torrmalning i  samband med återvinning av saltslagg (tabell 20), och
15. utsläpp av ammoniak, fosfin (PH3) och svavelväte från  våtmalning och urlakning från återvinning av saltslagg 
(tabell 21). Förordning (2018:248).
33 §
För tillverkning av bly eller tenn anger de  slutsatser som avses i 29 § utsläppsvärden i fråga om
1. utsläpp av stoft från beredning av råvaror i tillverkning  av primärt och sekundärt bly eller tenn (tabell 22),
2. utsläpp av stoft från batteriberedning (tabell 23),
3. utsläpp av stoft och bly från matning, smältning och  tappning i tillverkning av primärt och sekundärt bly eller  tenn (tabell 24),
4. utsläpp av stoft och bly från omsmältning, raffinering och  gjutning i tillverkning av primärt och sekundärt bly eller  tenn (tabell 25),
5. utsläpp av totalt flyktigt organiskt kol från torkning och  smältning av råvaror i tillverkning av primärt och sekundärt  bly eller tenn (tabell 26),
6. utsläpp av polyklorerade dibenzo-p-dioxiner och  dibenzofuraner från smältning av primära och sekundära  råvaror av bly eller tenn (tabell 27), och
7. utsläpp av svaveldioxid från matning, smältning och  tappning i tillverkning av primärt och sekundärt bly eller  tenn (tabell 28). Förordning (2018:248).
34 §
För tillverkning av zink eller kadmium anger de  slutsatser som avses i 29 § utsläppsvärden i fråga om
1. utsläpp av stoft från hantering och lagring av råvaror,  torra rostningsberedningar, torrt rostningsmaterial och  kalcinering (tabell 29),
2. utsläpp av zink och svavelsyra från urlakning, rening och  elektrolys och för arsan och stiban från rening (tabell 
30),
3. utsläpp av stoft från pyrometallurgisk  zinktillverkning (tabell 31),
4. utsläpp av svaveldioxid från pyrometallurgisk  zinktillverkning (tabell 32),
5. utsläpp av stoft från pelletering och slaggbehandling 
(tabell 33),
6. utsläpp av stoft från smältning av metallströmmar och  blandade metall- och metalloxidströmmar samt från  slaggfumingugnar och Waelz-ugnar (tabell 34),
7. utsläpp av totalt flyktigt organiskt kol och polyklorerade  dibenzo-p-dioxiner och dibenzofuraner från smältning av  metallströmmar och blandade metall- och metalloxidströmmar  samt från slaggfumingugnar och Waelz-ugnar (tabell 35),
8. utsläpp av väteklorid och vätefluorid från smältning av  metallströmmar och blandade metall- och metalloxidströmmar  samt från slaggfumingugnar och Waelz-ugnar (tabell 36),
9. utsläpp av stoft från smältning, legering och gjutning av  zinktackor samt tillverkning av zinkpulver (tabell 37), och
10. utsläpp av stoft och kadmium från pyrometallurgisk  kadmiumtillverkning samt från smältning, legering och  gjutning av kadmiumtackor (tabell 38).  Förordning (2018:248).
35 §
För tillverkning av ädelmetaller anger de slutsatser  som avses i 29 § utsläppsvärden i fråga om
1. utsläpp av stoft från stoftbildande arbetsmoment såsom  krossning, siktning, blandning, smältning, förbränning,  kalcinering, torkning och raffinering (tabell 39),
2. utsläpp av kväveoxid från hydrometallurgiska verksamheter  som omfattar upplösning eller urlakning med salpetersyra 
(tabell 40),
3. utsläpp av svaveldioxid från smältning för tillverkning av  dorémetall inklusive tillhörande förbränning, kalcinering och  torkning (tabell 41),
4. utsläpp av svaveldioxid från hydrometallurgiska  verksamheter inklusive tillhörande förbränning, kalcinering,  och torkning (tabell 42),
5. utsläpp av väteklorid och klor från hydrometallurgiska  verksamheter inklusive tillhörande förbränning, kalcinering  och torkning (tabell 43),
6. utsläpp av ammoniak från hydrometallurgiska verksamheter  som omfattar användning av ammoniak eller ammoniumklorid 
(tabell 44), och
7. utsläpp av polyklorerade dibenzo-p-dioxiner och  dibenzofuraner (PCDD/F) från torkning av råvaror som  innehåller organiska föreningar, halogener eller andra  PCDD/F-prekursorer samt från förbränning och kalcinering 
(tabell 45). Förordning (2018:248).
36 §
För tillverkning av ferrolegeringar anger de  slutsatser som avses i 29 § utsläppsvärden i fråga om
1. utsläpp av stoft från tillverkning av ferrolegeringar 
(tabell 46),
2. utsläpp av polyklorerade dibenzo-p-dioxiner och  dibenzofuraner från ugnar för tillverkning av ferrolegeringar 
(tabell 47). Förordning (2018:248).
37 §
För tillverkning av nickel eller kobolt anger de  slutsatser som avses i 29 § utsläppsvärden i fråga om
1. utsläpp av stoft från hantering och lagring av råvaror,  materialförbehandlingsprocesser, ugnsmatning, smältning,  konvertering, termisk raffinering samt tillverkning av  nickelpulver och nickelbriketter vid behandling av sulfidmalm 
(tabell 48),
2. utsläpp av nickel och klor från urlakning under lufttryck 
(tabell 49), och
3. utsläpp av nickel från raffinering av nickelskärsten med  användning av ferriklorid med klor (tabell 50).
Förordning (2018:248).
38 §
För tillverkning av kol eller grafit anger de  slutsatser som avses i 29 § utsläppsvärden i fråga om
1. utsläpp av stoft och bens[a]pyren från lagring, hantering  och transport av koks och beck och från mekaniska processer  samt grafitering och maskinbearbetning (tabell 51),
2. utsläpp av stoft och bens[a]pyren från tillverkning av  avgasad pasta och avgasade formar (tabell 52),
3. utsläpp av stoft och bens[a]pyren från bakning och  ombakning (tabell 53),
4. utsläpp av stoft och bens[a]pyren från impregnering 
(tabell 54), och
5. utsläpp av totalt flyktigt organiskt kol från blandning,  bakning och impregnering (tabell 55). Förordning (2018:248).
Rening och hantering av avloppsvatten och avgaser inom den  kemiska sektorn
39 §
Europeiska kommissionens genomförandebeslut (EU) 
2016/902 av den 30 maj 2016 om fastställande av  BAT-slutsatser för rening och hantering av avloppsvatten och  avgaser inom den kemiska sektorn, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 9 juni 2016. Bilagan till beslutet  innehåller slutsatser om bästa tillgängliga teknik för
1. verksamheter som omfattas av någon av 12 kap. 1-36, 38, 
39, 42 och 43 §§ miljöprövningsförordningen (2013:251), och
2. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1. Förordning (2018:248).
40 §
De slutsatser som avses i 39 § anger utsläppsvärden i  fråga om
1. direkta utsläpp av totalt organiskt kol, kemisk  syreförbrukning och totalt suspenderat material till en  vattenrecipient (tabell 1),
2. direkta utsläpp av totalkväve, totalt oorganiskt kväve och  totalfosfor till en vattenrecipient (tabell 2), och
3. direkta utsläpp av adsorberbara organiskt bundna  halogener, krom, koppar, nickel och zink till en  vattenrecipient (tabell 3). Förordning (2018:248).
Intensiv uppfödning av fjäderfän eller grisar
41 §
Europeiska kommissionens genomförandebeslut (EU) 2017/302  av den 15 februari 2017 om fastställande av BAT-slutsatser för  intensiv uppfödning av fjäderfä eller gris, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 21 februari 2017. Bilagan till beslutet  innehåller slutsatser om bästa tillgängliga teknik för  verksamheter som omfattas av 2 kap. 1 §  miljöprövningsförordningen (2013:251). Förordning (2019:613).
42 §
De slutsatser som avses i 41 § anger utsläppsvärden i  fråga om utsläpp till luft av ammoniak från grisstall 
(tabell 2.1), värphönsstall (tabell 3.1) och  slaktkycklingsstall (tabell 3.2). Förordning (2019:613).
Förbränning av fast, flytande eller gasformigt bränsle eller  avfall i stora förbränningsanläggningar
43 §
Europeiska kommissionens genomförandebeslut (EU) 
2017/1442 av den 31 juli 2017 om fastställande av BAT-
slutsatser för stora förbränningsanläggningar, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 17 augusti 2017. Beslutet har ersatts  av Europeiska kommissionens genomförandebeslut (EU) 2021/2326  av den 30 november 2021 om fastställande av BAT-slutsatser för  stora förbränningsanläggningar, i enlighet med  Europaparlamentets och rådets direktiv 2010/75/EU om  industriutsläpp, som offentliggjordes i Europeiska unionens  officiella tidning den 30 december 2021. Bilagorna till  besluten är likalydande och innehåller slutsatser om bästa  tillgängliga teknik för
1. verksamheter som omfattas av 11 kap. 3 §  miljöprövningsförordningen (2013:251),
2. verksamheter som omfattas av 21 kap. 4, 8 eller 9 §  miljöprövningsförordningen, och
3. verksamheter som omfattas av 29 kap. 5, 9, 11 eller 13 §  miljöprövningsförordningen. Förordning (2022:34).
44 §
De slutsatser som avses i 43 § anger utsläppsvärden i  fråga om
1. ammoniakutsläpp till luft från en förbränningsanläggning  där selektiv katalytisk reduktion eller selektiv icke-
katalytisk reduktion används (punkt 7), och
2. direkta utsläpp till recipient från rökgasrening av totalt  organiskt kol, totalt suspenderat material, organiskt material  mätt som kemisk syreförbrukning, fluorid, sulfat, sulfid,  sulfit, arsenik, kadmium, krom, koppar, kvicksilver, nickel,  bly och zink (tabell 1). Förordning (2019:613).
45 §
För förbränning av stenkol eller brunkol anger de  slutsatser som avses i 43 § utsläppsvärden i fråga om utsläpp  till luft av kväveoxider (tabell 3), svaveldioxid (tabell 4),  väteklorid eller vätefluorid (tabell 5), stoft (tabell 6) och  kvicksilver (tabell 7). Förordning (2019:613).
46 §
För samförbränning av avfall med stenkol eller brunkol  anger de slutsatser
1. som avses i 43 § utsläppsvärden i fråga om utsläpp till  luft av kväveoxider (tabell 3), svaveldioxid (tabell 4),  väteklorid eller vätefluorid (tabell 5), stoft (tabell 6),  kvicksilver (tabell 7), kadmium, tallium, antimon, arsenik,  bly, krom, kobolt, koppar, mangan, nickel och vanadin 
(tabell 39) samt flyktiga organiska föreningar, polyklorerade  dibensodioxiner och polyklorerade dibensofuraner (tabell 41),  och
2. som avses i 57 § utsläppsvärden i fråga om utsläpp till  luft av stoft (tabell 3), väteklorid, vätefluorid och  svaveldioxid (tabell 5), kväveoxid (tabell 6) och kvicksilver 
(tabell 8).
I fråga om utsläpp från samförbränning av avfall enligt första  stycket 2 beräknas utsläppsvärden för utsläppen till luft av  stoft, väteklorid, väteflourid, svaveldioxid, kväveoxid och  kvicksilver med användning av de värden som avses i första  stycket 1 och 2 med tillämpning av blandningsformeln i  bilaga VI del 4 till Europaparlamentets och rådets direktiv 
2010/75/EU. Förordning (2021:730).
47 §
För förbränning av fast biomassa eller torv anger de  slutsatser som avses i 43 § utsläppsvärden i fråga om utsläpp  till luft av kväveoxider (tabell 9), svaveldioxid (tabell 10),  väteklorid eller vätefluorid (tabell 11), stoft (tabell 12)  och kvicksilver (punkt 27). Förordning (2019:613).
48 §
För samförbränning av avfall med biomassa eller torv  anger de slutsatser
1. som avses i 43 § utsläppsvärden i fråga om utsläpp till  luft av kväveoxider (tabell 9), svaveldioxid (tabell 10),  väteklorid och vätefluorid (tabell 11), stoft (tabell 12),  kvicksilver (punkt 27), kadmium, tallium, antimon, arsenik,  bly, krom, kobolt, koppar, mangan, nickel och vanadin 
(tabell 40) samt flyktiga organiska föreningar, polyklorerade  dibensodioxiner och polyklorerade dibensofuraner (tabell 41),  och
2. som avses i 57 § utsläppsvärden i fråga om utsläpp till  luft av stoft (tabell 3), väteklorid, vätefluorid och  svaveldioxid (tabell 5), kväveoxid (tabell 6) och kvicksilver 
(tabell 8).
I fråga om utsläpp från samförbränning av avfall enligt första  stycket 2 beräknas utsläppsvärden för utsläppen till luft av  stoft, väteklorid, väteflourid, svaveldioxid, kväveoxid och  kvicksilver med användning av de värden som avses i första  stycket 1 och 2 med tillämpning av blandningsformeln i  bilaga VI del 4 till Europaparlamentets och rådets direktiv 
2010/75/EU. Förordning (2021:730).
49 §
För förbränning av flytande bränslen anger de slutsatser  som avses i 43 § utsläppsvärden i fråga om
1. utsläpp till luft av kväveoxider (tabell 14), svaveldioxid 
(tabell 15) och stoft (tabell 16) från förbränning av tung  eldningsolja eller dieselbrännolja i pannor,
2. utsläpp till luft av kväveoxider (tabell 18), svaveldioxid 
(tabell 19) och stoft (tabell 20) från förbränning av tung  eldningsolja eller dieselbrännolja i kolvmotorer, och
3. utsläpp till luft av svaveldioxid och stoft från  förbränning av dieselbrännolja i gasturbiner och gasturbiner  som använder två bränslen (tabell 22). Förordning (2019:613).
50 §
För förbränning av gasformiga bränslen anger de  slutsatser som avses i 43 § utsläppsvärden i fråga om
1. utsläpp till luft av kväveoxider från förbränning av  naturgas i gasturbiner (tabell 24),
2. utsläpp till luft av kväveoxider från förbränning av  naturgas i pannor och motorer (tabell 25),
3. utsläpp till luft av metan och formaldehyd från förbränning  av naturgas i gasmotorer med mager förbränning och  gnisttändning (tabell 26),
4. utsläpp till luft av kväveoxider (tabell 29), svaveldioxid 
(tabell 30) och stoft (tabell 31) från förbränning av 
100 procent processgaser från järn- och ståltillverkning, och
5. utsläpp till luft av kväveoxider från förbränning av  gasformiga bränslen i gasturbiner i öppen cykel på  havsplattformar (tabell 32). Förordning (2019:613).
51 §
För flerbränsleanläggningar anger de slutsatser som avses  i 43 § utsläppsvärden i fråga om
1. utsläpp till luft av kväveoxider (tabell 34), svaveldioxid 
(tabell 35), väteklorid och vätefluorid (tabell 36) samt  flyktiga organiska föreningar, polyklorerade dibensodioxiner  och polyklorerade dibensofuraner (tabell 38) från förbränning  i pannor av 100 procent processbränslen från den kemiska  industrin, och
2. utsläpp till luft av stoft från förbränning i pannor av  blandningar av gaser och vätskor bestående av 100 procent  processbränslen från den kemiska industrin (tabell 37).
Förordning (2019:613).
52 §
För förgasning med kombicykel anger de slutsatser som  avses i 43 § utsläppsvärden i fråga om utsläpp till luft av  kväveoxider (tabell 43), svaveldioxid (punkt 74) samt  kvicksilver, stoft och antimon, arsenik, bly, krom, kobolt,  koppar, mangan, nickel och vanadin (tabell 44).
Förordning (2019:613).
Produktion av organiska högvolymkemikalier
53 §
Europeiska kommissionens genomförandebeslut (EU) 
2017/2117 av den 21 november 2017 om fastställande av BAT-
slutsatser för produktion av organiska högvolymkemikalier, i  enlighet med Europaparlamentets och rådets direktiv 2010/75/EU  om industriutsläpp, offentliggjordes i Europeiska unionens  officiella tidning den 7 december 2017. Bilagan till beslutet  innehåller slutsatser om bästa tillgängliga teknik för  verksamheter som omfattas av 12 kap. 1, 3, 5, 7, 9, 11, 13, 21  eller 31 § miljöprövningsförordningen (2013:251).
Förordning (2019:613).
54 §
De slutsatser som avses i 53 § anger utsläppsvärden i  fråga om
1. utsläpp av kväveoxider till luft från processugnar och  processvärmare (punkt 4, tabell 2.1 och 10.1),
2. utsläpp av kväveoxider och ammoniak till luft från en  krackningsugn för lägre alkener (punkt 4, tabell 2.1),
3. utsläpp av kväveoxider till luft från en krackningsugn för  etylendiklorid (punkt 4, tabell 10.1),
4. utsläpp av ammoniak till luft från en krackningsugn för  lägre alkener när selektiv katalytisk reduktion eller selektiv  icke-katalytisk reduktion används (punkt 7, tabell 2.1),
5. utsläpp av totalt flyktigt organiskt kol och formaldehyd  till luft vid produktion av formaldehyd (punkt 45,  tabell 5.1),
6. utsläpp av totalt flyktigt organiskt kol till luft från  desorption av koldioxid från det skrubbningsmedel som används  i en etenoxidanläggning (punkt 51, tabell 6.1),
7. utsläpp av totalt flyktigt organiskt kol och bensen till  luft vid produktion av fenol (punkt 57, tabell 7.1),
8. utsläpp av totalt flyktigt organiskt kol, koltetraklorid,  klor, väteklorid och polyklorerade dibensodioxiner samt  polyklorerade dibensofuraner till luft från toluendiisocyanat-  och metylendifenyldiisocyanatprocessen (punkt 66, tabell 9.1),
9. utsläpp av polyklorerade dibensodioxiner och polyklorerade  dibensofuraner till luft från en efterförbrännare som  behandlar processavgasflöden med innehåll av klorgas eller  klorföreningar (punkt 67, tabell 9.1),
10. utsläpp av totalt flyktigt organiskt kol, summan av  etylendiklorid och vinylkloridmonomer, klor, väteklorid och  polyklorerade dibensodioxiner samt polyklorerade  dibensofuraner till luft från produktion av etylendiklorid och  vinylkloridmonomer (punkt 76, tabell 10.2),
11. utsläpp av polyklorerade dibensodioxiner och polyklorerade  dibensofuraner till luft från en efterförbrännare som  behandlar processavgasflöden med innehåll av klorgas eller  klorföreningar (punkt 77, tabell 10.2),
12. direkt utsläpp av koppar, etylendiklorid och polyklorerade  dibensodioxiner och polyklorerade dibensofuraner till en  vattenrecipient från etylendikloridproduktion (punkt 81,  tabell 10.5), och
13. utsläpp av totalt flyktigt organiskt kol till luft från  oxidationsenheten vid produktion av väteperoxid (punkt 86,  tabell 11.1). Förordning (2019:613).
Avfallsbehandling
55 §
Europeiska kommissionens genomförandebeslut (EU) 
2018/1147 av den 10 augusti 2018 om fastställande av  BAT-slutsatser för avfallsbehandling, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 17 augusti 2018. Bilagan till beslutet  innehåller slutsatser om bästa tillgängliga teknik för
1. verksamheter som omfattas av 29 kap. 56, 65, 66 eller 67 §§  miljöprövningsförordningen (2013:251), och
2. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1. Förordning (2020:165).
56 §
De slutsatser som avses i 55 § anger utsläppsvärden i  fråga om
1. direkta utsläpp av totalt organiskt kol, kemisk  syreförbrukning, totalt suspenderat material, oljeindex,  totalkväve, totalfosfor, fenolindex, fri cyanid, adsorberbara  organiskt bundna halogener, arsenik, kadmium, krom, sexvärt  krom, koppar, bly, nickel, kvicksilver och zink till en  vattenrecipient (tabell 6.1),
2. indirekta utsläpp av oljeindex, fri cyanid, adsorberbara  organiskt bundna halogener, arsenik, kadmium, krom, sexvärt  krom, koppar, bly, nickel, kvicksilver och zink till en  vattenrecipient (tabell 6.2),
3. kanaliserade utsläpp av stoft till luft från mekanisk  behandling av avfall (tabell 6.3),
4. kanaliserade utsläpp av totalt flyktigt organiskt kol och  klorfluorkarboner till luft från behandling av avfall som  utgörs av eller innehåller elektrisk eller elektronisk  utrustning (tabell 6.4),
5. kanaliserade utsläpp av totalt flyktigt organiskt kol till  luft från mekanisk behandling av avfall med värmevärde (tabell 
6.5),
6. kanaliserade utsläpp av kvicksilver till luft från  behandling av avfall som utgörs av eller innehåller elektrisk  eller elektronisk utrustning (tabell 6.6),
7. kanaliserade utsläpp av ammoniak, lukt, stoft och totalt  flyktigt organiskt kol till luft från biologisk behandling av  avfall (tabell 6.7),
8. kanaliserade utsläpp av stoft till luft från fysikalisk-
kemisk behandling av fast eller trögflytande avfall (tabell 
6.8),
9. kanaliserade utsläpp av totalt flyktigt organiskt kol till  luft från omraffinering av spillolja, fysikalisk-kemisk  behandling av avfall med värmevärde och regenerering av  använda lösningsmedel (tabell 6.9), och
10. kanaliserade utsläpp av väteklorid och totalt flyktigt  organiskt kol till luft, från behandling av vattenbaserat  flytande avfall (tabell 6.10). Förordning (2020:165).
Avfallsförbränning
57 §
Europeiska kommissionens genomförandebeslut (EU) 
2019/2010 av den 12 november 2019 om fastställande av BAT-
slutsatser för avfallsförbränning, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 3 december 2019. Bilagan till beslutet  innehåller slutsatser om bästa tillgängliga teknik för  verksamheter som omfattas av 29 kap. 5, 6, 9, 10, 11, 12, 13, 
14, 65, 66 eller 67 § miljöprövningsförordningen (2013:251).
Förordning (2021:730).
58 §
De slutsatser som avses i 57 § anger utsläppsvärden i  fråga om
1. kanaliserade utsläpp till luft av
a) stoft, metaller och halvmetaller från avfallsförbränning 
(tabell 3),
b) stoft från innesluten behandling av slagg och bottenaskor  med utsugning av luft (tabell 4),
c) väteklorid, vätefluorid och svaveldioxid från  avfallsförbränning (tabell 5),
d) kväveoxid och kolmonoxid från avfallsförbränning och  ammoniak från användning av teknikerna selektiv icke-
katalytisk reduktion (SNCR) eller selektiv katalytisk  reduktion (SCR) (tabell 6),
e) totalt flyktigt organiskt kol, polyklorerade dibenso-p-
dioxiner, polyklorerade dibensofuraner och dioxinlika  polyklorerade bifenyler från avfallsförbränning (tabell 7),  och
f) kvicksilver från avfallsförbränning (tabell 8),
2. direkta utsläpp till en vattenrecipient av totalt  suspenderat material, totalt organiskt kol, arsenik, kadmium,  krom, koppar, kvicksilver, nickel, bly, antimon, tallium,  zink, ammoniumkväve, sulfat, polyklorerade dibenso-p-dioxiner  och polyklorerade dibensofuraner (tabell 9), och
3. indirekta utsläpp till en vattenrecipient av arsenik,  kadmium, krom, koppar, kvicksilver, nickel, bly, antimon,  tallium, zink och polyklorerade dibenso-p-dioxiner och  polyklorerade dibensofuraner (tabell 10).
Förordning (2021:730).
Produktion av livsmedel, foder, dryck och mjölk
59 §
Europeiska kommissionens genomförandebeslut (EU) 
2019/2031 av den 12 november 2019 om fastställande av BAT-
slutsatser för livsmedels-, dryckes- och mjölkindustrin, i  enlighet med Europaparlamentets och rådets direktiv 2010/75/EU  om industriutsläpp, offentliggjordes i Europeiska unionens  officiella tidning den 4 december 2019. Bilagan till beslutet  innehåller slutsatser om bästa tillgängliga teknik för
1. verksamheter som omfattas av 5 kap. 4, 8, 12, 15 eller 17 §  miljöprövningsförordningen (2013:251), och
2. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1. Förordning (2021:730).
60 §
De slutsatser som avses i 59 § anger utsläppsvärden i  fråga om kemisk syreförbrukning, totalt suspenderat material,  totalkväve och totalfosfor för direkta utsläpp till en  vattenrecipient (tabell 1). Förordning (2021:730).
61 §
För tillverkning av färdigfoder anger de slutsatser som  avses i 59 § utsläppsvärden i fråga om kanaliserade utsläpp  till luft av stoft från för-malning och pelletskylning 
(tabell 4). Förordning (2021:730).
62 §
För bryggning anger de slutsatser som avses i 59 §  utsläppsvärden i fråga om kanaliserade utsläpp till luft av  stoft från hantering och bearbetning av malt och råfrukt 
(tabell 7). Förordning (2021:730).
63 §
För mejerier anger de slutsatser som avses i 59 §  utsläppsvärden i fråga om kanaliserade utsläpp till luft av  stoft från torkning (tabell 10). Förordning (2021:730).
64 §
För beredning av fisk och skaldjur anger de slutsatser  som avses i 59 § utsläppsvärden i fråga om kanaliserade  utsläpp till luft av totalt flyktigt organiskt kol från en  rökkammare (tabell 11). Förordning (2021:730).
65 §
För förmalning av spannmål anger de slutsatser som avses  i 59 § utsläppsvärden i fråga om kanaliserade utsläpp till  luft av stoft (tabell 15). Förordning (2021:730).
66 §
För bearbetning av kött anger de slutsatser som avses i 
59 § utsläppsvärden i fråga om kanaliserade utsläpp till luft  av totalt flyktigt organiskt kol från en rökkammare 
(tabell 18). Förordning (2021:730).
67 §
För bearbetning av oljefröer och raffinering av  vegetabilisk olja anger de slutsatser som avses i 59 §  utsläppsvärden i fråga om
1. kanaliserade utsläpp till luft av stoft från hantering och  beredning av fröer samt från torkning och kylning av mjöl 
(tabell 21), och
2. hexanförluster från bearbetning och raffinering av  oljefröer (tabell 22). Förordning (2021:730).
68 §
För stärkelseproduktion anger de slutsatser som avses i 
59 § utsläppsvärden i fråga om kanaliserade utsläpp till luft  av stoft från torkning av stärkelse, protein och fiber 
(tabell 27). Förordning (2021:730).
69 §
För sockertillverkning anger de slutsatser som avses i 
59 § utsläppsvärden i fråga om
1. kanaliserade utsläpp till luft av stoft från  högtemperaturtorkning av betmassa (tabell 30), och
2. kanaliserade utsläpp till luft av svaveloxider från  högtemperaturtorkning av betmassa när naturgas inte används 
(tabell 31). Förordning (2021:730).
Ytbehandling med organiska lösningsmedel och behandling av trä  och träprodukter med kemikalier
70 §
Europeiska kommissionens genomförandebeslut (EU) 
2020/2009 av den 22 juni 2020 om fastställande av BAT-
slutsatser för ytbehandling med organiska lösningsmedel,  inklusive behandling av trä och träprodukter med kemikalier, i  enlighet med Europaparlamentets och rådets direktiv 2010/75/EU  om industriutsläpp, offentliggjordes i Europeiska unionens  officiella tidning den 9 december 2020. Bilagan till beslutet  innehåller slutsatser om bästa tillgängliga teknik för
1. verksamheter som omfattas av 8 kap. 1 §  miljöprövningsförordningen (2013:251),
2. verksamheter som omfattas av 19 kap. 2 §  miljöprövningsförordningen, och
3. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1 eller 2.
Förordning (2022:947).
71 §
För ytbehandling med organiska lösningsmedel anger de  slutsatser som avses i 70 § utsläppsvärden i fråga om
1. utsläpp till luft av kväveoxider i avgaser från den  termiska reningen av rågas (tabell 1),
2. utsläpp till luft av stoft i avgaser från sprutlackering  vid lackering av fordon (tabell 2),
3. direkta utsläpp av totalt suspenderat material, kemisk  syreförbrukning, adsorberbara organiskt bundna halogener,  fluorid, nickel och zink till en vattenrecipient (tabell 5)  samt indirekta utsläpp av adsorberbara organiskt bundna  halogener, fluorid, nickel och zink till en vattenrecipient 
(tabell 6) vid lackering av fordon,
4. totala utsläpp av flyktiga organiska föreningar till luft  vid lackering av fordon (tabell 7),
5. direkta utsläpp av totalt suspenderat material, kemisk  syreförbrukning, adsorberbara organiskt bundna halogener,  fluorid, nickel, zink, totalt krom och sexvärt krom till en  vattenrecipient (tabell 5) samt indirekta utsläpp av  adsorberbara organiskt bundna halogener, fluorid, nickel,  zink, totalt krom och sexvärt krom till en vattenrecipient 
(tabell 6) vid bandlackering,
6. flyktiga utsläpp av flyktiga organiska föreningar 
(tabell 14) samt utsläpp av flyktiga organiska föreningar i  avgaser (tabell 15) till luft vid bandlackering,
7. utsläpp till luft av stoft i avgaser från sprutapplicering  vid beläggning och tryck på metallförpackningar (tabell 2),
8. direkta utsläpp av totalt suspenderat material, kemisk  syreförbrukning, adsorberbara organiskt bundna halogener och  fluorid till en vattenrecipient (tabell 5) samt indirekta  utsläpp av adsorberbara organiskt bundna halogener och fluorid  till en vattenrecipient (tabell 6) vid beläggning av och tryck  på metallförpackningar,
9. totala utsläpp av flyktiga organiska föreningar 
(tabell 22), flyktiga utsläpp av flyktiga organiska föreningar 
(tabell 23) samt utsläpp av flyktiga organiska föreningar i  avgaser (tabell 24) till luft vid beläggning av och tryck på  metallförpackningar,
10. utsläpp till luft av stoft i avgaser från lackering av  luftfartyg och från förberedelse av sådan lackering 
(tabell 2),
11. direkta utsläpp av totalt krom och sexvärt krom till en  vattenrecipient (tabell 5) samt indirekta utsläpp av totalt  krom och sexvärt krom till en vattenrecipient (tabell 6) vid  lackering av luftfartyg,
12. totala utsläpp av flyktiga organiska föreningar till luft  vid lackering av luftfartyg (tabell 13),
13. utsläpp till luft av stoft i avgaser från sprutlackering  vid beläggning av andra metall- och plastytor (tabell 2),
14. totala utsläpp av flyktiga organiska föreningar 
(tabell 9), flyktiga utsläpp av flyktiga organiska föreningar 
(tabell 10) samt utsläpp av flyktiga organiska föreningar i  avgaser (tabell 11) till luft vid beläggning av andra metall-  och plastytor,
15. totala utsläpp av flyktiga organiska föreningar till luft  vid lackering av båtar och fartyg (tabell 12),
16. totala utsläpp av flyktiga organiska föreningar 
(tabell 16) samt utsläpp av flyktiga organiska föreningar i  avgaser (tabell 17) till luft vid tillverkning av tejp,
17. flyktiga utsläpp av flyktiga organiska föreningar 
(tabell 18) samt utsläpp av flyktiga organiska föreningar i  avgaser (tabell 19) till luft vid beläggning av textilier,  folie och papper,
18. totala utsläpp av flyktiga organiska föreningar 
(tabell 20) samt utsläpp av flyktiga organiska föreningar i  avgaser (tabell 21) till luft vid tillverkning av  lindningstråd,
19. totala utsläpp av flyktiga organiska föreningar 
(tabell 25), flyktiga utsläpp av flyktiga organiska föreningar 
(tabell 26) samt utsläpp av flyktiga organiska föreningar i  avgaser (tabell 27) till luft vid rulloffset med heatsetfärg,
20. totala utsläpp av flyktiga organiska föreningar 
(tabell 28), flyktiga utsläpp av flyktiga organiska föreningar 
(tabell 29) samt utsläpp av flyktiga organiska föreningar i  avgaser (tabell 30) till luft vid flexografi och  rotogravyrtryck som inte är för publikationer,
21. flyktiga utsläpp av flyktiga organiska föreningar 
(tabell 31) samt utsläpp av flyktiga organiska föreningar i  avgaser (tabell 32) till luft vid rotogravyrtryck som är för  publikationer,
22. utsläpp till luft av stoft i avgaser från beläggning av  träytor och från förberedelse av sådan beläggning (tabell 2),  och
23. totala utsläpp av flyktiga organiska föreningar 
(tabell 33), flyktiga utsläpp av flyktiga organiska föreningar 
(tabell 34) samt utsläpp av flyktiga organiska föreningar i  avgaser (tabell 35) till luft vid beläggning av träytor.
Förordning (2022:947).
72 §
För behandling av trä och träprodukter med kemikalier  anger de slutsatser som avses i 70 § utsläppsvärden i fråga om
1. utsläpp till luft av totalt flyktigt organiskt kol och  polycykliska aromatiska kolväten i avgaser från behandling av  trä och träprodukter med kreosot eller lösningsmedelsbaserade  impregneringskemikalier (tabell 36), och
2. utsläpp till luft av kväveoxider i avgaser från den  termiska reningen av rågas från behandling av trä och  träprodukter med kreosot eller lösningsmedelsbaserade  impregneringskemikalier (tabell 37). Förordning (2022:947).
/Rubriken träder i kraft I:2024-02-01/
Behandling av järnbaserade metaller
73 §
/Träder i kraft I:2024-02-01/
Europeiska kommissionens genomförandebeslut (EU) 
2022/2110 av den 11 oktober 2022 om fastställande av BAT-
slutsatser för industri för behandling av järnbaserade  metaller, i enlighet med Europaparlamentets och rådets  direktiv 2010/75/EU om industriutsläpp, offentliggjordes i  Europeiska unionens officiella tidning den 4 november 2022.  Bilagan till beslutet innehåller slutsatser om bästa  tillgängliga teknik för
1. verksamheter som omfattas av 15 kap. 3 eller 5 §  miljöprövningsförordningen (2013:251),
2. verksamheter som omfattas av 16 kap. 1 §  miljöprövningsförordningen och som innefattar kallvalsning,  tråddragning eller satsvis varmförzinkning, och
3. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1 eller 2. Förordning (2023:942).
74 §
/Träder i kraft I:2024-02-01/
För behandling av järnbaserade metaller anger de  slutsatser som avses i 73 § utsläppsvärden i fråga om
1. kanaliserade stoftutsläpp till luft (tabell 1.7) och  kanaliserade svaveldioxidutsläpp till luft (tabell 1.8) från  uppvärmning av insatsmaterialet vid varmvalsning, kallvalsning  och tråddragning,
2. kanaliserade stoftutsläpp till luft från uppvärmning av  insatsmaterialet vid varmdoppningsbeläggning (tabell 1.7),
3. kanaliserade svaveldioxidutsläpp till luft från uppvärmning  av insatsmaterialet vid varmdoppningsbeläggning av plåt 
(tabell 1.8),
4. kanaliserade kväveoxidutsläpp till luft från  återuppvärmning, mellanvärmning och eftervärmning av  insatsmaterialet vid varmvalsning (tabell 1.9),
5. kanaliserade kväveoxidutsläpp till luft från uppvärmning av  insatsmaterialet vid kallvalsning (tabell 1.10),
6. kanaliserade kväveoxidutsläpp till luft från uppvärmning av  insatsmaterialet vid tråddragning (tabell 1.11),
7. kanaliserade kväveoxidutsläpp till luft från uppvärmning av  insatsmaterialet vid varmdoppningsbeläggning (tabell 1.12),
8. kanaliserade kväveoxidutsläpp till luft från uppvärmning av  förzinkningsgrytan vid satsvis varmförzinkning (tabell 1.13),
9. kanaliserade utsläpp av väteklorid, vätefluorid och  svaveloxid till luft från betning vid varmvalsning,  kallvalsning och varmdoppningsbeläggning (tabell 1.14),
10. kanaliserade utsläpp av väteklorid och svaveloxid till  luft från betning med saltsyra eller svavelsyra vid  tråddragning (tabell 1.15),
11. kanaliserade utsläpp av kväveoxid till luft från betning  med enbart salpetersyra eller salpetersyra i kombination med  andra syror vid varmvalsning och kallvalsning (tabell 1.16),
12. kanaliserade stoftutsläpp till luft från varmdoppning  efter flussning vid varmdoppningsbeläggning av tråd och vid  satsvis varmförzinkning (tabell 1.17),
13. kanaliserade utsläpp av stoft, väteklorid, svaveldioxid  och kväveoxid till luft från återanvändning av använd saltsyra  genom sprayrostning eller genom användning av fluidiserande  bäddreaktorer (tabell 1.18),
14. kanaliserade utsläpp av stoft, vätefluorid och kväveoxid  till luft från återvinning av blandad syra genom sprayrostning  eller indunstning (tabell 1.19),
15. direkta utsläpp av totalt suspenderat material, totalt  organiskt kol, kemisk syreförbrukning, oljeindex, kadmium,  krom, järn, kvicksilver, nickel, bly och zink till en  vattenrecipient (tabell 1.20),
16. indirekta utsläpp av oljeindex, kadmium, krom, järn,  kvicksilver, nickel, bly och zink till en vattenrecipient 
(tabell 1.21),
17. direkta utsläpp av sexvärt krom till en vattenrecipient  vid betning av höglegerat stål eller passivisering med  sexvärda kromföreningar (tabell 1.20),
18. indirekta utsläpp av sexvärt krom till en vattenrecipient  vid betning av höglegerat stål eller passivisering med  sexvärda kromföreningar (tabell 1.21),
19. direkta utsläpp av tenn till en vattenrecipient vid  varmdoppningsbeläggning med tenn (tabell 1.20),
20. indirekta utsläpp av tenn till en vattenrecipient vid  varmdopp-ningsbeläggning med tenn (tabell 1.21),
21. direkta utsläpp av totalfosfor till en vattenrecipient vid  fosfatering (tabell 1.20),
22. direkta utsläpp av fluorid till en vattenrecipient vid  betning med syrablandningar som innehåller fluorvätesyra 
(tabell 1.20), och
23. indirekta utsläpp av fluorid till en vattenrecipient vid  betning med syrablandningar som innehåller fluorvätesyra 
(tabell 1.21). Förordning (2023:942).
 
75 §
/Träder i kraft I:2024-02-01/
För varmvalsning anger de slutsatser som avses i 73 §  utsläppsvärden i fråga om kanaliserade utsläpp av stoft,  nickel och bly till luft från mekanisk behandling, svetsning  och hyvling, med undantag för manuell hyvling (tabell 1.23).
Förordning (2023:942).
76 §
/Träder i kraft I:2024-02-01/
För kallvalsning anger de slutsatser som avses i 73 §  utsläppsvärden i fråga om
1. kanaliserade utsläpp av stoft, nickel och bly till luft  från avhaspling, mekanisk förborttagning av glödskal, riktning  och svetsning (tabell 1.25), och
2. kanaliserade utsläpp av totalt flyktigt organiskt kol till  luft från valsning, våt trimvalsning och färdigställning 
(tabell 1.26). Förordning (2023:942).
77 §
/Träder i kraft I:2024-02-01/
För tråddragning anger de slutsatser som avses i 73 §  utsläppsvärden i fråga om
1. kanaliserade utsläpp av stoft och bly till luft från blybad 
(tabell 1.27), och
2. kanaliserade utsläpp av stoft till luft från torrdragning 
(tabell 1.28). Förordning (2023:942).
78 §
/Träder i kraft I:2024-02-01/
För satsvis varmförzinkning anger de slutsatser som avses  i 73 § utsläppsvärden i fråga om kanaliserade  vätekloridutsläpp till luft från betning och strippning med  saltsyra (tabell 1.29). Förordning (2023:942).
/Rubriken träder i kraft I:2024-02-01/
Rening och hantering av avgaser inom den kemiska sektorn
79 §
/Träder i kraft I:2024-02-01/
Europeiska kommissionens genomförandebeslut (EU) 
2022/2427 av den 6 december 2022 om fastställande av BAT-
slutsatser för rening och hantering av avgaser inom den  kemiska sektorn, i enlighet med Europaparlamentets och rådets  direktiv 2010/75/EU om industriutsläpp, offentliggjordes i  Europeiska unionens officiella tidning den 12 december 2022.  Bilagan till beslutet innehåller slutsatser om bästa  tillgängliga teknik för verksamheter som omfattas av 
12 kap. 1-36, 38, 39, 42 eller 43 § miljöprövningsförordningen 
(2013:251). Förordning (2023:942).
80 §
/Träder i kraft I:2024-02-01/
De slutsatser som avses i 79 § anger utsläppsvärden i  fråga om
1. kanaliserade utsläpp till luft av totalt flyktigt organiskt  kol, summan av flyktiga organiska föreningar som klassificeras  som cancerogena, mutagena eller reproduktionsstörande i  kategori 1A, 1B eller 2 enligt definitionen i  Europaparlamentets och rådets förordning (EG) nr 1272/2008 av  den 16 december 2008 om klassificering, märkning och  förpackning av ämnen och blandningar, ändring och upphävande  av direktiven 67/548/EEG och 1999/45/EG samt ändring av  förordning (EG) nr 1907/2006, bensen, 1,3-butadien,  etylendiklorid, etenoxid, propenoxid, formaldehyd, klormetan,  diklormetan, koltetraklorid, toluen och triklormetan 
(tabell 1.1),
2. kanaliserade utsläpp till luft av stoft, bly, blyföreningar  uttryckta som bly, nickel och nickelföreningar uttryckta som  nickel (tabell 1.3),
3. kanaliserade utsläpp till luft av ammoniak, elementärt  klor, gasformiga fluorider uttryckta som vätefluorid,  cyanväte, gasformiga klorider uttryckta som väteklorid,  kväveoxider och svaveloxider (tabell 1.6),
4. kanaliserade utsläpp till luft av polyklorerade dibenso-p-
dioxiner och dibensofuraner från termisk behandling av avgaser  som innehåller klor eller klorföreningar (tabell 1.2),
5. kanaliserade utsläpp av kväveoxider till luft från  katalytisk oxidation eller termisk oxidation (tabell 1.4),
6. kanaliserade utsläpp av ammoniak till luft från användning  av selektiv katalytisk reduktion eller selektiv ickekatalytisk  reduktion (tabell 1.5),
7. diffusa utsläpp av flyktiga organiska föreningar till luft  från användning av lösningsmedel eller återanvändning av  återvunna lösningsmedel (tabell 1.7),
8. totala utsläpp av flyktiga organiska föreningar till luft  från produktion av högdensitetspolyeten, lågdensitetspolyeten,  linjär lågdensitetspolyeten, polypropen, expanderad polystyren  och polystyren för allmänt bruk och polystyren som modifierats  med butadiengummi (tabell 1.8),
9. kanaliserade utsläpp av vinylkloridmonomer till luft från  återvinning av vinylkloridmonomer (tabell 1.9),
10. totala utsläpp av vinylkloridmonomer till luft från  produktion av polyvinylklorid som tillverkats genom  suspensionspolymerisation eller emulsionspolymerisation 
(tabell 1.10),
11. koncentration av vinylkloridmonomer i  polyvinylkloridslurry eller polyvinylkloridlatex från  produktion av polyvinylklorid som tillverkats genom  suspensionspolymerisation eller emulsionspolymerisation 
(tabell 1.11),
12. totala utsläpp av totalt flyktigt organiskt kol till luft  från produktion av syntetgummi (tabell 1.12),
13. kanaliserade utsläpp till luft av koldisulfid och  svavelväte från produktion av viskos med användning av  koldisulfid (tabell 1.13),
14. utsläpp av summan av svavelväte och koldisulfid, uttryckt  som totalt svavel, till luft från produktion av stapelfiber  eller förpackningar (tabell 1.14), och
15. kanaliserade utsläpp till luft av kväveoxider från  processugnar eller processvärmare (tabell 1.15).
Förordning (2023:942).
/Rubriken träder i kraft I:2024-02-01/
Textilindustrin
81 §
/Träder i kraft I:2024-02-01/
Europeiska kommissionens genomförandebeslut (EU) 
2022/2508 av den 9 december 2022 om fastställande av BAT-
slutsatser för textilindustrin, i enlighet med  Europaparlamentets och rådets direktiv 2010/75/EU om  industriutsläpp, offentliggjordes i Europeiska unionens  officiella tidning den 20 december 2022. Bilagan till beslutet  innehåller slutsatser om bästa tillgängliga teknik för
1. verksamheter som omfattas av 6 kap. 1 §  miljöprövningsförordningen (2013:251), och
2. verksamheter som omfattas av 28 kap. 3 §  miljöprövningsförordningen och utför rening av avloppsvatten  från verksamheter som avses i 1. Förordning (2023:942).
82 §
/Träder i kraft I:2024-02-01/
De slutsatser som avses i 81 § anger utsläppsvärden i  fråga om
1. direkta utsläpp av adsorberbara organiskt bundna halogener,  kemisk syreförbrukning, oljeindex, zink, totalkväve, totalt  organiskt kol, totalfosfor och totalt suspenderat material 
(tabell 1.3) och indirekta utsläpp av adsorberbara organiskt  bundna halogener, oljeindex och zink (tabell 1.4),
2. direkta utsläpp av antimon (tabell 1.3) och indirekta  utsläpp av antimon (tabell 1.4) vid förbehandling eller  färgning av textila material av polyester,
3. direkta utsläpp av antimon (tabell 1.3) och indirekta  utsläpp av antimon (tabell 1.4) vid efterbehandling med  flamskyddsmedel innehållande antimontrioxid,
4. direkta utsläpp av krom (tabell 1.3) och indirekta utsläpp  av krom (tabell 1.4) vid färgning med krombetningsmedel eller  färger som innehåller krom,
5. direkta utsläpp av koppar och nickel (tabell 1.3) och  indirekta utsläpp av koppar och nickel (tabell 1.4) vid  färgning eller tryckning med färger,
6. direkta utsläpp av sulfid som lätt frigörs (tabell 1.3) och  indirekta utsläpp av sulfid som lätt frigörs (tabell 1.4) vid  färgning med svavelfärger,
7. kanaliserade utsläpp till luft av flyktiga organiska  föreningar och formaldehyd vid beläggning (tabell 1.5),
8. kanaliserade utsläpp till luft av flyktiga organiska  föreningar och formaldehyd vid tryckning (tabell 1.5),
9. kanaliserade utsläpp till luft av flyktiga organiska  föreningar och formaldehyd vid svedning (tabell 1.5),
10. kanaliserade utsläpp till luft av flyktiga organiska  föreningar och formaldehyd vid efterbehandling (tabell 1.5),
11. kanaliserade utsläpp till luft av formaldehyd vid  flamlaminering (tabell 1.5),
12. kanaliserade utsläpp till luft av flyktiga organiska  föreningar vid färgning (tabell 1.5),
13. kanaliserade utsläpp till luft av flyktiga organiska  föreningar vid laminering (tabell 1.5),
14. kanaliserade utsläpp till luft av flyktiga organiska  föreningar vid termofixering eller värmefixering (tabell 1.5),
15. kanaliserade utsläpp till luft av stoft från svedning och  värmebehandling, med undantag för termofixering och  värmefixering (tabell 1.6), och
16. kanaliserade utsläpp till luft av ammoniak från  beläggning, tryckning och efterbehandling samt värmebehandling  i samband med de processerna (tabell 1.7).
Förordning (2023:942).
Övergångsbestämmelser
2013:250
1. Denna förordning träder i kraft den 18 juni 2013.
2. Bestämmelsen i 1 kap. 28 § första stycket 1 gäller inte domar och beslut som meddelats före den 7 januari 2013.
3. För verksamheter som har påbörjats före den 18 juni 2013 och som omfattas av tillstånd behöver en ansökan om tillstånd enligt 22 kap. 1 § miljöbalken inte innehålla en sådan statusrapport som avses i 1 kap. 23 §, om ansökan ges in före den 7 januari 2014. Om ansökan ges in före den 7 januari 2014 men målet eller ärendet inte avgjorts innan det datumet, behöver ansökan inte heller kompletteras med en statusrapport efter den 7 januari 2014.
4. För verksamheter som ansöker om tillstånd enligt 9 kap.
miljöbalken och miljöprövningsförordningen (2013:251) för första gången ska en ansökan om tillstånd enligt 22 kap. 1 §
miljöbalken innehålla en sådan statusrapport som avses i 1 kap. 23 §, om ansökan ges in efter ikraftträdandet. Om ansökan har getts in under perioden den 7 januari 2013-17 juni 2013, ska ansökan kompletteras med en statusrapport.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.