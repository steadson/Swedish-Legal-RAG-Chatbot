Title: Lag (2021:603) med kompletterande bestämmelser om etisk granskning till EU:s förordningar om medicintekniska produkter
SFS Number: Svensk författningssamling 2021:603
URL: https://www.riksdagen.se/sv/dokument-och-lagar/dokument/svensk-forfattningssamling/lag-2021603-med-kompletterande-bestammelser-om_sfs-2021-603/
Source Link: http://rkrattsbaser.gov.se/sfst?bet=2021:603
Amendment Register Link: http://rkrattsbaser.gov.se/sfsr?bet=2021:603
Ministry/Authority: Utbildningsdepartementet
Issued: 2021-06-17
Metadata: {"Utfärdad": "2021-06-17", "Ändrad": "t.o.m. SFS 2024:235"}

==================================================

Lag (2021:603) med kompletterande bestämmelser om etisk granskning till EU:s förordningar om medicintekniska produkter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:603
Departement/myndighet
:   
Utbildningsdepartementet
Utfärdad
:   
2021-06-17
Ändrad
:   
t.o.m. SFS 2024:235
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna lag kompletterar
1. Europaparlamentets och rådets förordning (EU) 2017/745 av  den 5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG, och
2. Europaparlamentets och rådets förordning (EU) 2017/746 av  den 5 april 2017 om medicintekniska produkter för in vitro-
diagnostik och om upphävande av direktiv 98/79/EG och  kommissionens beslut 2010/227/EU.
Enligt artikel 62.3 i förordning (EU) 2017/745 och  artikel 58.3 i förordning (EU) 2017/746 ska vissa kliniska  prövningar och vissa prestandastudier vara föremål för  vetenskaplig och etisk granskning. Lagen innehåller  bestämmelser om den etiska granskningen av ansökningar och  anmälningar för att få genomföra en klinisk prövning eller en  prestandastudie.
Lag (2021:604)
.
2 §
Termer och uttryck i denna lag har samma betydelse som i  förordning (EU) 2017/745 och förordning (EU) 2017/746.
Kompletterande bestämmelser om tillstånd att genomföra en  klinisk prövning eller en prestandastudie finns i lagen 
(2021:600) med kompletterande bestämmelser till EU:s  förordningar om medicintekniska produkter.
Lag (2021:604)
.
3 §
Den etiska granskningen ska utföras av  Etikprövningsmyndigheten.
Etisk granskning av en ansökan om tillstånd till en klinisk  prövning eller en prestandastudie eller av en anmälan om  väsentlig ändring
4 §
Resultatet av en etisk granskning enligt artiklarna 
70.7 b, 75.3 b och 78.10 i förordning (EU) 2017/745 och  artiklarna 66.7 b, 71.3 b och 74.10 i förordning (EU) 2017/746  ska redovisas i ett yttrande som beslutas av  Etikprövningsmyndigheten och lämnas till Läkemedelsverket.
Yttrandet ska innehålla en bedömning av om en ansökan om  tillstånd eller anmälan om väsentlig ändring av en klinisk  prövning eller en prestandastudie ska beviljas, beviljas på  vissa villkor eller avslås.
Om en ansökan eller anmälan avser användning av biologiskt  material från försökspersoner, ska Etikprövningsmyndigheten i  sitt yttrande föreslå vilka krav som ska gälla i fråga om  information och samtycke för användning av materialet.
Lag (2024:235)
.
5 §
Resultatet av en etisk granskning av en ansökan enligt  artikel 70.7 a i förordning (EU) 2017/745 eller artikel 66.7 a  i förordning (EU) 2017/746 ska redovisas i ett beslut.  Beslutet ska meddelas senast 40 dagar efter utgången av det  valideringsdatum som avses i artikel 70.5 i förordning (EU) 
2017/745 eller artikel 66.5 i förordning (EU) 2017/746.
Resultatet av en etisk granskning av en anmälan enligt artikel 
74.1 i förordning (EU) 2017/745, en anmälan enligt artikel 
70.1 i förordning (EU) 2017/746 eller en ansökan eller anmälan  enligt föreskrifter meddelade med stöd av 2 kap. 6 § lagen 
(2021:600) med kompletterande bestämmelser till EU:s  förordningar om medicintekniska produkter, ska också redovisas  i ett beslut.
Beslut enligt denna paragraf ska fattas av  Etikprövningsmyndigheten och ställas till sponsorn med kopia  till Läkemedelsverket. Beslutet ska innehålla en bedömning av  om den kliniska prövningen eller prestandastudien utifrån den  etiska granskningen får genomföras eller påbörjas, om den får  genomföras eller påbörjas på vissa villkor eller om den inte  får genomföras eller påbörjas.
Lag (2024:235)
.
Utgångspunkter för etisk granskning och beslutsförhet m.m.
6 §
Vad som anges i 7-11 §§ lagen (2003:460) om etikprövning  av forskning som avser människor ska ligga till grund för  bedömningen vid granskning enligt 4 och 5 §§.
Vid etisk granskning av en ansökan om tillstånd att genomföra  en klinisk prövning eller en prestandastudie eller en anmälan  av en klinisk prövning eller en prestandastudie ska 25-28 §§  lagen om etikprövning av forskning som avser människor  tillämpas.
Lag (2021:604)
.
Överklagande
7 §
Etikprövningsmyndighetens beslut enligt 5 § får överklagas  till Överklagandenämnden för etikprövning. Andra beslut enligt  denna lag får inte överklagas.
Beslut av Överklagandenämnden för etikprövning får inte  överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.