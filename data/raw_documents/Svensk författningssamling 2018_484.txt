Title: Förordning (2018:484) om explosiva varor som har omhändertagits under amnestin för explosiva varor
SFS Number: Svensk författningssamling 2018:484
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2018484-om-explosiva-varor-som-har_sfs-2018-484/
Source Link: http://rkrattsbaser.gov.se/sfst?bet=2018:484
Amendment Register Link: http://rkrattsbaser.gov.se/sfsr?bet=2018:484
Ministry/Authority: Justitiedepartementet L4
Issued: 2018-05-09
Metadata: {"Utfärdad": "2018-05-09"}

==================================================

Förordning (2018:484) om explosiva varor som har omhändertagits under amnestin för explosiva varor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:484
Departement/myndighet
:   
Justitiedepartementet L4
Utfärdad
:   
2018-05-09
Tidsbestämd
: 
2020-04-15
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som  kompletterar lagen (2018:483) om ansvarsfrihet vid vissa  brott mot tillståndsplikten för explosiva varor.
2 §
Polismyndigheten ska kontrollera om det finns en ägare  till de explosiva varor som omhändertagits av myndigheten.  Ägaren ska underrättas om omhändertagandet om det inte står  klart att ägaren har samtyckt till det.
Underrättelsen ska delges ägaren och innehålla information om  att egendomen tillfaller staten om ägaren inte skriftligen  gör anspråk på den inom en månad från det att ägaren har fått  del av underrättelsen. Ett anspråk ska göras skriftligen hos  Polismyndigheten.
3 §
Polismyndigheten ska förvara omhändertagna explosiva  varor till dess att egendomen
1. har lämnats ut med stöd av 3 § andra stycket lagen 
(2018:483) om ansvarsfrihet vid vissa brott mot  tillståndsplikten för explosiva varor, eller
2. har tillfallit staten enligt 3 § första stycket samma  lag.
4 §
Polismyndigheten ska ansvara för att de explosiva  varor som har tillfallit staten destrueras. Om egendomen  behövs för ett musealt eller militärt ändamål, ska den dock  överlämnas till den myndighet eller inrättning som behöver  egendomen.
5 §
Polismyndigheten får, efter att ha gett Myndigheten  för samhällsskydd och beredskap tillfälle att yttra sig,  meddela föreskrifter om verkställighet av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.