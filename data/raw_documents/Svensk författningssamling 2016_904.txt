Title: Förordning (2016:904) om tullinformationssystemet
SFS Number: Svensk författningssamling 2016:904
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016904-om-tullinformationssystemet_sfs-2016-904/
Source Link: http://rkrattsbaser.gov.se/sfst?bet=2016:904
Amendment Register Link: http://rkrattsbaser.gov.se/sfsr?bet=2016:904
Ministry/Authority: Finansdepartementet S3
Issued: 2016-10-06
Metadata: {"Utfärdad": "2016-10-06", "Ändrad": "t.o.m. SFS 2025:298"}

==================================================

Förordning (2016:904) om tullinformationssystemet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:904
Departement/myndighet
:   
Finansdepartementet S3
Utfärdad
:   
2016-10-06
Ändrad
:   
t.o.m. SFS 2025:298
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns bestämmelser som kompletterar  rådets förordning (EG) nr 515/97 av den 13 mars 1997 om  ömsesidigt bistånd mellan medlemsstaternas administrativa  myndigheter och om samarbete mellan dessa och kommissionen  för att säkerställa en korrekt tillämpning av tull- och  jordbrukslagstiftningen.
Genom denna förordning genomförs också rådets beslut 
2009/917/RIF av den 30 november 2009 om användning av  informationsteknik för tulländamål.
2 §
Uttryck som används i denna förordning har samma  betydelse som i förordning (EG) nr 515/97 och de förordningar  som meddelas med stöd av den förordningen samt i rådets  beslut 2009/917/RIF.
Tullverkets befogenheter
3 §
Tullverket får föra in uppgifter i  tullinformationssystemet i enlighet med förordning (EG) nr 
515/97 och rådets beslut 2009/917/RIF. Bestämmelser om vilka  uppgifter som får behandlas finns i förordning (EG) nr 515/97  och i rådets beslut 2009/917/RIF.
4 §
Tullverket är behörig myndighet enligt artikel 10 i  rådets beslut 2009/917/RIF.
Myndigheter som får använda uppgifter i  tullinformationssystemet
5 §
Uppgifter som har förts in i tullinformationssystemet  enligt förordning (EG) nr 515/97 får användas av  Ekobrottsmyndigheten, Kustbevakningen, Läkemedelsverket,  Polismyndigheten, Statens jordbruksverk och Tullverket i den  utsträckning myndigheten har befogenhet att vidta åtgärder  för att förebygga, utreda och beivra överträdelser av EU:s  tull- eller jordbrukslagstiftning.
6 §
Uppgifter som har förts in i tullinformationssystemet  enligt rådets beslut 2009/917/RIF får användas av  Ekobrottsmyndigheten, Kustbevakningen, Polismyndigheten,  Skatteverket och Tullverket i den utsträckning myndigheten  har befogenhet att vidta åtgärder för att förebygga, utreda  och beivra överträdelser av nationell lagstiftning.
Direktåtkomst
7 §
Ekobrottsmyndigheten, Kustbevakningen, Polismyndigheten  och Tullverket får ha direktåtkomst till uppgifter i samtliga  kategorier som anges i artikel 24 i förordning (EG) nr 
515/97. Läkemedelsverket och Statens jordbruksverk får ha  direktåtkomst till uppgifter i de i artikel 24 i förordning 
(EG) nr 515/97 uppräknade kategorierna e Utvecklingen vad  avser bedrägeri och f Tillgång till expertis.
8 §
Ekobrottsmyndigheten, Kustbevakningen, Polismyndigheten,  Skatteverket och Tullverket får ha direktåtkomst till  uppgifter i samtliga kategorier som anges i artikel 3 i  rådets beslut 2009/917/RIF.
9 §
Kustbevakningen, Polismyndigheten och Tullverket får ha  direktåtkomst till uppgifter i de databaser som avses i  artiklarna 18a.1, 18a.4 och 18d i förordning (EG) nr 
515/97.
Uppgifter för identifiering av tullutredningar
10 §
Tullverket får föra in uppgifter i registret för  identifiering av tullutredningar enligt artikel 41a i  förordning (EG) nr 515/97 och artikel 15 i rådets beslut 
2009/917/RIF. Uppgifter ur registret för identifiering av  tullutredningar får användas av Tullverket och  Polismyndigheten.
Personuppgiftsansvar, gallring och sekretess
11 §
Tullverket är personuppgiftsansvarigt för  tullinformationssystemet i Sverige och ansvarigt för de  säkerhetsåtgärder som anges i artiklarna 38 och 39 i  förordning (EG) nr 515/97 och i artiklarna 28 och 29 i rådets  beslut 2009/917/RIF. Tullverket är också ansvarigt för  bevarande och gallring av svenska uppgifter som förts in i  tullinformationssystemet enligt artikel 33 i förordning (EG)  nr 515/97 och artikel 14 i rådets beslut 2009/917/RIF.
12 §
Integritetsskyddsmyndigheten är svensk tillsynsmyndighet  för skydd av personuppgifter i tullinformationssystemet enligt  artikel 37 i förordning (EG) nr 515/97. Förordning (2025:298).
13 §
I det allmännas verksamhet tillämpas bestämmelserna om  sekretess i offentlighets- och sekretesslagen (2009:400).  Bestämmelser om utlämnande av personuppgifter ur  tullinformationssystemet finns även i artikel 36 i förordning 
(EG) nr 515/97. Förordning (2025:298).
Bemyndigande
14 §
Tullverket får meddela närmare föreskrifter om  verkställigheten av artikel 18a i förordning (EG) nr 
515/97.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.