Title: Förordning (2019:202) om statliga myndigheters lokalisering
SFS Number: Svensk författningssamling 2019:202
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2019202-om-statliga-myndigheters_sfs-2019-202/
Source Link: http://rkrattsbaser.gov.se/sfst?bet=2019:202
Amendment Register Link: http://rkrattsbaser.gov.se/sfsr?bet=2019:202
Ministry/Authority: Finansdepartementet SFÖ
Issued: 2019-04-11
Metadata: {"Utfärdad": "2019-04-11", "Ändrad": "t.o.m. SFS 2019:1137"}

==================================================

Förordning (2019:202) om statliga myndigheters lokalisering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:202
Departement/myndighet
:   
Finansdepartementet SFÖ
Utfärdad
:   
2019-04-11
Ändrad
:   
t.o.m. SFS 2019:1137
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller för beslut om lokalisering som  fattas av förvaltningsmyndigheter under regeringen.  Förordningen ska dock inte tillämpas av AP-fonderna,  Fortifikationsverket, Försvarets radioanstalt, Försvarsmakten,  hyres- och arrendenämnderna, Luftfartsverket,  Polismyndigheten, Regeringskansliet eller Säkerhetspolisen.
2 §
Med beslut om lokalisering avses beslut som innebär att en  myndighet
1. placerar sitt första fasta arbetsställe i en viss kommun,  eller
2. avvecklar samtliga fasta arbetsställen i en viss kommun.
Bestämmelser i andra författningar
3 §
Bestämmelser om statliga myndigheters lokalförsörjning  finns i förordningen (1993:528) om statliga myndigheters  lokalförsörjning.
4 §
Bestämmelser om statliga myndigheters medverkan i det  regionala tillväxtarbetet finns i förordningen (2017:583) om  regionalt tillväxtarbete.
Myndigheters beslut om lokalisering
5 §
En myndighets beslut om lokalisering ska fattas av  myndighetens ledning.
6 §
Innan en myndighet fattar ett sådant beslut om  lokalisering som avses i 2 § 2 ska myndigheten upprätta en  konsekvensanalys.
Konsekvensanalysen kan göras inom ramen för det samråd som  statliga myndigheter enligt 20 § 5 förordningen (2017:583) om  regionalt tillväxtarbete ska genomföra när  verksamhetsminskningar övervägs.
7 §
Konsekvensanalysen ska innehålla en beskrivning av de  verksamhetsmässiga, ekonomiska och personella konsekvenserna  av myndighetens planerade beslut samt en bedömning av de  regionala konsekvenserna, inom ramen för myndighetens  ansvarsområden. Av analysen ska det också framgå vilka  alternativa möjligheter som finns att utveckla eller  rationalisera myndighetens befintliga verksamhet i kommunen.
8 §
Efter att en myndighet fattat ett beslut om lokalisering  ska beslutet skickas till berörd kommun, länsstyrelse och  region. Förordning (2019:1137).
9 §
Bestämmelserna i 6-8 §§ ska inte tillämpas på beslut som  endast påverkar myndighetens lokalisering inom Stockholms län.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.