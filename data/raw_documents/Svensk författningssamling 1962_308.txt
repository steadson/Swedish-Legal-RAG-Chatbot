Title: Kungl. Maj:ts Förordning (1962:308)
om förhöjning av vissa livräntor på grund av statsunderstödd
olycksfallsförsäkring för fiskare
SFS Number: Svensk författningssamling 1962:308
URL: https://www.riksdagen.se/sv/dokument-och-lagar/dokument/svensk-forfattningssamling/kungl-majts-forordning-1962308om-forhojning_sfs-1962-308/
Source Link: http://rkrattsbaser.gov.se/sfst?bet=1962:308
Amendment Register Link: http://rkrattsbaser.gov.se/sfsr?bet=1962:308
Ministry/Authority: Socialdepartementet
Issued: 1962-06-06
Metadata: {"Utfärdad": "1962-06-06"}

==================================================

Kungl. Maj:ts Förordning (1962:308)
om förhöjning av vissa livräntor på grund av statsunderstödd
olycksfallsförsäkring för fiskare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1962:308
Departement/myndighet
:   
Socialdepartementet
Utfärdad
:   
1962-06-06
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Livränta, som i anledning av olycksfall i arbete utgår enligt kungörelsen den 2 oktober 1908 (nr 100 s. 29) angående en särskild för fiskare avsedd försäkring mot skada till följd av olycksfall eller enligt förordningen den 11 juni 1918 (nr 375) angående en särskild för fiskare avsedd försäkring mot skada till följd av olycksfall, skall förhöjas enligt vad nedan sägs. Motsvarande skall gälla ersättning, som enligt Konungens förordnande utgives enligt grunderna för sistnämnda förordning.
Kostnad för förhöjning enligt denna förordning bestrids av statsmedel.
2 §
Livränta enligt någon av de i 1 § angivna författningarna, vilken omreglerats jämlikt 3 § eller 4 § första stycket förordnignen den 11 maj 1956 (nr 183) angående omreglering av vissa ersättningar på grund av statsunderstödd olycksfallsförsäkring för fiskare, skall förhöjas med trettio procent.
Livränta, vilken enligt förordningen den 11 juni 1918 (nr 375) utgår till fader, moder eller adoptant, skall, i förkommande fall efter förhöjning enligt 5 § andra stycket förordningen den 11 maj 1956 (nr 183), jämväl förhöjas med trettio procent.
3 §
Där ej annat följer av vad ovan stadgats, skall i fråga om förhöjning enligt denna förordning i tillämpliga delar gälla vad som finnes föreskrivet beträffande den ersättning, som förhöjts genom förordningen.
4 §
De närmare föreskrifter, som finnas erforderliga för tillämpningen av denna förordning, meddelas av Konungen.
Övergångsbestämmelser
1962:308
Denna förordning träder i kraft den 1 januari 1963 men äger icke tillämpning å ersättning, som belöper å tid dessförinnan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.