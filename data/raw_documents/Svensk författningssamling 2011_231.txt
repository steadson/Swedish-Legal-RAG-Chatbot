Title: Förordning (2011:231) om underlag för årsredovisning för staten
SFS Number: Svensk författningssamling 2011:231
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011231-om-underlag-for_sfs-2011-231/
Source Link: http://rkrattsbaser.gov.se/sfst?bet=2011:231
Amendment Register Link: http://rkrattsbaser.gov.se/sfsr?bet=2011:231
Ministry/Authority: Finansdepartementet BA ToT
Issued: 2011-03-10
Metadata: {"Utfärdad": "2011-03-10", "Ändrad": "t.o.m. SFS 2019:578"}

==================================================

Förordning (2011:231) om underlag för årsredovisning för staten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:231
Departement/myndighet
:   
Finansdepartementet BA ToT
Utfärdad
:   
2011-03-10
Ändrad
:   
t.o.m. SFS 2019:578
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns bestämmelser om det underlag som regeringen behöver vid upprättandet av årsredovisning för staten enligt 10 kap. 2 och 5-10 §§ budgetlagen (2011:203).
2 §
Ekonomistyrningsverket och Riksgäldskontoret ska senast  den 15 mars varje år till regeringen lämna underlag till  årsredovisningen för staten för det närmast föregående  budgetåret.
Ekonomistyrningsverket ska senast den 25 mars varje år lämna  kompletterande underlag till regeringen om hel- och delägda  företag utifrån reviderade årsredovisningar.
Förordning (2019:578).
2 a §
Kammarkollegiet ska senast den 1 mars och den 24 mars  varje år lämna värderingsunderlag avseende statens hel- och  delägda företag till Ekonomistyrningsverket.
Uppgifterna om värderingsunderlag ska lämnas efter samråd med  Ekonomistyrningsverket. Förordning (2019:578).
3 §
Ekonomistyrningsverkets underlag ska avse
1. en uppföljning av utfallet av utgiftstaket för staten,
2. utfallet på budgetens inkomsttitlar och anslag samt av statens lånebehov,
3. en redovisning av hur bemyndiganden som regeringen fått med stöd av 6 kap. 1 § första stycket budgetlagen (2011:203) har utnyttjats,
4. en resultaträkning, en balansräkning, en finansieringsanalys och noter,
5. en redovisning av utvecklingen av statsskulden, samt
6. en resultaträkning och en balansräkning avseende EU-medel samt en kassamässig redovisning av anslag och inkomsttitlar avseende in- och utbetalningar till och från Europeiska unionen.
Uppgifterna enligt första stycket 5 ska lämnas efter samråd med Riksgäldskontoret.
4 §
Riksgäldskontorets underlag ska innehålla en redovisning av hur bemyndiganden som regeringen fått med stöd av 6 kap.
3 § budgetlagen (2011:203) har utnyttjats, samt upplysningar om förväntade förluster och väsentliga risker i statens utlåning och garantier som utställts enligt 6 kap. 3 §
budgetlagen. Uppgifterna ska lämnas efter samråd med Ekonomistyrningsverket.
5 §
Redovisningen ska fullgöras på ett sätt som överensstämmer med god redovisningssed.
Redovisningen ska ge en rättvisande bild av verksamheten, det ekonomiska resultatet och ställningen samt förvaltningen av statens tillgångar.
Utfallet på statens budget
6 §
Utöver utfallet på inkomsttitlar och anslag samt statens lånebehov enligt 3 § första stycket 2 ska även utfallet för Riksgäldskontorets nettoutlåning och kassamässig korrigering redovisas.
7 §
Redovisningen av utgifterna under utgiftstaket samt för inkomsttitlar och anslag ska innehålla en jämförelse med de beräknade inkomsterna och de budgeterade utgifterna. Dessutom ska en jämförelse göras med utfallet föregående år. Väsentliga skillnader i förhållande till budgeterade och beräknade belopp samt i förhållande till utfallet för föregående år ska förklaras.
8 §
Redovisningen av budgetens utfall enligt 3 § första stycket 2 ska innehålla en realekonomisk fördelning av utfallet på budgetens anslag.
9 §
Redovisningen av bemyndiganden enligt 3 § första stycket 3 ska innehålla en redovisning av beslutade beställningsbemyndiganden och utfallet för dessa.
10 §
Redovisningen av utlåning och garantier enligt 4 § ska innehålla uppgifter om
1. beslutade ramar,
2. utfärdade lån, garantier och utfästelser,
3. avsättningar för förväntade förluster,
4. tillgångar i garanti- och utlåningsverksamheten, samt
5. konstaterade förluster (infrianden).
Redovisningen ska även omfatta en analys av riskerna i statens samlade utlåning och utfärdade garantier.
Resultaträkning, balansräkning och finansieringsanalys
11 §
Resultaträkningen, balansräkningen och finansieringsanalysen ska omfatta statens samtliga intäkter och kostnader, tillgångar och skulder samt betalningar som påverkar statens nettoupplåning. Riksbankens grundfond ska i detta sammanhang anses utgöra en tillgång hos staten.
Redovisningen enligt första stycket ska utgöra en konsolidering av årsredovisningarna hos myndigheterna under riksdagen och regeringen. Underlaget får kompletteras med ekonomiska händelser som inte har redovisats av myndigheterna.
Intäkter och kostnader, tillgångar och skulder samt betalningar som redovisas av Riksbanken samt Första-Fjärde, Sjätte och Sjunde AP-fonden ska dock inte konsolideras. Inte heller ska premiepensionssystemets tillgångar och skulder i övrigt med dess avkastning ingå i konsolideringen.
12 §
Vid upprättandet av resultaträkningen, balansräkningen och finansieringsanalysen ska
1. samma principer för värdering, klassificering och indelning av de olika posterna i årsredovisningen tillämpas från ett budgetår till ett annat,
2. värderingen av de olika posterna göras med rimlig försiktighet,
3. intäkter och kostnader som är hänförliga till budgetåret tas med oavsett tidpunkten för betalningen,
4. de olika beståndsdelar som balansräkningen består av värderas var för sig,
5. tillgångar och skulder eller intäkter och kostnader inte kvittas mot varandra, samt
6. den ingående balansen för ett budgetår överensstämma med den utgående balansen för det närmast föregående budgetåret.
Om det finns skäl till det och det är förenligt med vad som föreskrivs i 5 §, får avvikelse göras från första stycket. I så fall ska upplysningar lämnas om skälen för avvikelsen och en bedömning av dess effekt på den ekonomiska ställningen och resultatet redovisas.
13 §
Resultaträkningen ska ställas upp med följande rubriker och poster:
Intäkter
Skatteintäkter
Intäkter av avgifter och andra ersättningar
Intäkter av bidrag
Summa intäkter
Kostnader
Transfereringar m.m.
Transfereringar till hushåll
Transfereringar till företag
Transfereringar till kommuner
Transfereringar till utlandet
Nettoöverföring till ålderspensionssystemet
Avsättningar till/upplösning av fonder
Summa transfereringar m.m.
Statens egen verksamhet
Kostnader för personal
Kostnader för lokaler
Vissa garanti- och kreditkostnader
Övriga driftkostnader
Avskrivningar och nedskrivningar
Summa statens egen verksamhet
Summa kostnader
Saldo före resultat från andelar och finansiella poster
Resultat från andelar i hel- och delägda företag
Finansiella intäkter och kostnader
Nettokostnad för statsskulden
Övriga finansiella intäkter
Övriga finansiella kostnader
Summa finansiella poster
Årets över- eller underskott
14 §
Balansräkningen ska ställas upp med följande rubriker och  poster:
Tillgångar
Anläggningstillgångar
Immateriella anläggningstillgångar
Balanserade utgifter för utveckling
Rättigheter och andra immateriella anläggningstillgångar
Förskott avseende immateriella anläggningstillgångar
Summa immateriella anläggningstillgångar
Materiella anläggningstillgångar
Statliga väganläggningar
Statliga järnvägsanläggningar
Byggnader, mark och annan fast egendom
Förbättringsutgifter på annans fastighet
Maskiner, inventarier, installationer m.m.
Pågående nyanläggningar
Beredskapstillgångar
Förskott avseende materiella anläggningstillgångar
Summa materiella anläggningstillgångar
Finansiella anläggningstillgångar
Andelar i hel- och delägda företag
Andra långfristiga värdepappersinnehav
Långfristiga fordringar
Summa finansiella anläggningstillgångar
Summa anläggningstillgångar
Utlåning
Varulager m.m.
Varulager och förråd
Pågående arbeten
Fastigheter
Förskott till leverantörer
Summa varulager m.m.
Fordringar
Kundfordringar
Övriga kortfristiga fordringar
Summa fordringar
Periodavgränsningsposter
Förutbetalda kostnader
Upplupna bidragsintäkter
Övriga upplupna intäkter
Summa periodavgränsningsposter
Kortfristiga placeringar
Värdepapper och andelar
Summa kortfristiga placeringar
Kassa och bank
Summa tillgångar
Kapital och skulder
Nettoförmögenhet
Fonder
Avsättningar
Avsättningar för pensioner och liknande förpliktelser
Avsättningar för garantier
Avsättningar för avhjälpande av miljöskador
Övriga avsättningar
Summa avsättningar
Statsskulden
Lån i svenska kronor
Lån i utländsk valuta
Summa statsskulden
Skulder m.m.
Långfristiga skulder
Leverantörsskulder
Övriga kortfristiga skulder
Depositioner
Förskott från uppdragsgivare och kunder
Summa skulder m.m.
Periodavgränsningsposter
Upplupna kostnader
Oförbrukade bidrag
Övriga förutbetalda intäkter
Summa periodavgränsningsposter
Summa kapital och skulder
Garantiförbindelser
Övriga ansvarsförbindelser Förordning (2019:578).
15 §
Finansieringsanalysen ska ställas upp med följande rubriker och poster:
Statens verksamhet
Skatter
Avgifter och andra ersättningar
Intäkter av bidrag
Summa justerade intäkter
Transfereringar
Statens egen verksamhet
Summa justerade kostnader
Justeringar till betalningar
Saldo statens verksamhet
Investeringar
Finansiella investeringar
Materiella investeringar
Immateriella investeringar
Summa investeringsutgifter
Försäljning av anläggningstillgångar
Summa investeringsverksamhet
Utlåning
Nyutlåning
Amorteringar
Summa utlåning
Finansiella aktiviteter
Finansiellt netto för statens upplåning
Övrigt finansiellt netto
Justeringar till betalningar
Summa finansiella aktiviteter
Totalt
Statens nettoupplåning
Förändring av statsskulden
Orealiserade valutakursförändringar
Totalt
16 §
För varje post i balansräkningen, resultaträkningen och finansieringsanalysen ska beloppet för det närmast föregående budgetåret anges.
Om principerna för värdering, klassificering eller indelning i poster ändrats, ska posterna för närmast föregående budgetår räknas om eller ändras på det sätt som behövs för att de ska kunna jämföras med budgetårets poster på ett meningsfullt sätt. Om det finns särskilda skäl, och det är förenligt med god redovisningssed, får Ekonomistyrningsverket avstå från omräkning av jämförelsetal. I så fall ska skälen för detta anges.
Benämningen på en post enligt 13-15 §§ (den lägsta nivån under respektive rubrik i de angivna uppställningsformerna) får ändras och en post får delas upp på flera poster om det är motiverat med hänsyn till informationens innehåll.
17 §
Vid värdering av tillgångar och skulder ska de principer som framgår av 5 kap. förordningen (2000:605) om årsredovisning och budgetunderlag tillämpas.
17 a §
Vid värdering av aktier och andelar i hel- och delägda  företag ska förenklad substansvärdering tillämpas.
Med delägt företag avses ett företag som staten äger minst 
20 procent av aktierna eller andelarna i.
Förordning (2019:578).
18 §
Information om principerna för värdering av poster i balansräkningen och resultaträkningen, liksom annan väsentlig information som behövs för bedömningen av redovisningen, ska lämnas i tilläggsupplysningar.
19 §
I anslutning till finansieringsanalysen ska information om sambandet mellan budgetens saldo och resultaträkningens över- eller underskott lämnas särskilt.
20 §
Redovisningen av utvecklingen av statsskulden enligt 3 §
första stycket 5 ska avse den konsoliderade statsskulden enligt balansräkningen. Den ska översiktligt beskriva utvecklingen av statsskulden och dess sammansättning, statsskuldens kostnader under de senaste fem åren samt de huvudsakliga skillnaderna mellan den konsoliderade och okonsoliderade statsskulden.
Sammanställning av EU-räkenskaper
21 §
Sammanställningen av EU-räkenskaperna enligt 3 § första stycket 6 ska avse medel under gemensam förvaltning från och med den fleråriga budgetramen 2007-2013.
Övrig information
22 §
Utöver informationen enligt 3 § ska Ekonomistyrningsverket i anslutning till att myndigheten lämnar sitt underlag till regeringen redovisa en översiktlig sammanställning av tillgångar och skulder för verksamheter som staten har ett väsentligt inflytande över. Sammanställningen ska utöver vad som anges i 11 § omfatta
1. bolag (inklusive banker och finansinstitut) där statens ägarandel uppgår till minst 20 procent,
2. AP-fonderna,
3. Riksbanken, och
4. Allmänna arvsfonden.
23 §
Ekonomistyrningsverket och Riksgäldskontoret ska även lämna annan information som behövs för upprättandet av årsredovisningen för staten.
Övergångsbestämmelser
2011:231
Denna förordning träder i kraft den 1 april 2011 och tillämpas första gången i fråga om årsredovisningen för staten för 2011.
2019:578
1. Denna förordning träder i kraft den 1 januari 2020.
2. Bestämmelsen i 17 a § tillämpas första gången i fråga om  årsredovisningen för staten 2020.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.