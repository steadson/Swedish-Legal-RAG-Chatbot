Title: Förordning (2023:241) om det nationella elsystemet
SFS Number: Svensk författningssamling 2023:241
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023241-om-det-nationella-elsystemet_sfs-2023-241/
Source Link: http://rkrattsbaser.gov.se/sfst?bet=2023:241
Amendment Register Link: http://rkrattsbaser.gov.se/sfsr?bet=2023:241
Ministry/Authority: Klimat- och näringslivsdepartementet RSE
Issued: 2023-05-04
Metadata: {"Utfärdad": "2023-05-04"}

==================================================

Förordning (2023:241) om det nationella elsystemet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:241
Departement/myndighet
:   
Klimat- och näringslivsdepartementet RSE
Utfärdad
:   
2023-05-04
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
Denna förordning innehåller bestämmelser om  nätmyndigheten, det övergripande systemansvaret,  driftsäkerheten hos det nationella elsystemet och balansansvar  i anslutning till ellagen (1997:857).
2 §
Förordningen är meddelad med stöd av
- 8 kap. 6 § ellagen (1997:857) i fråga om 11 §,
- 8 kap. 7 § ellagen i fråga om 13-16 §§,
- 8 kap. 9 § ellagen i fråga om 17 §,
- 8 kap. 10 § ellagen i fråga om 19 och 20 §§,
- 8 kap. 11 § ellagen i fråga om 25 §,
- 8 kap. 29 § ellagen i fråga om 27 § 2,
- 8 kap. 43 § ellagen i fråga om 28 och 29 §§,
- 8 kap. 11 § regeringsformen i fråga om 26 § och 27 § 1,
- 8 kap. 7 § regeringsformen i fråga om övriga bestämmelser.
Ord och uttryck
3 §
Med Svenska kraftnät avses Affärsverket svenska kraftnät.
I övrigt har ord och uttryck som används i denna förordning  samma betydelse som i ellagen (1997:857).
Nätmyndighet
4 §
Energimarknadsinspektionen ska vara nätmyndighet enligt 
1 kap. 5 § ellagen (1997:857).
Nationell tillsynsmyndighet enligt elmarknadsdirektivet
5 §
Energimarknadsinspektionen är nationell tillsynsmyndighet  enligt Europaparlamentets och rådets direktiv (EU) 2019/944 av  den 5 juni 2019 om gemensamma regler för den inre marknaden  för el och om ändring av direktiv 2012/27/EU. Som nationell  tillsynsmyndighet fullgör Energimarknadsinspektionen uppgifter  som följer av Europaparlamentets och rådets förordning (EU) 
2019/943 av den 5 juni 2019 om den inre marknaden för el.
Systemansvarig myndighet
6 §
Svenska kraftnät ska vara systemansvarig myndighet enligt 
8 kap. 1 § ellagen (1997:857).
Systemansvarig för överföringssystem
7 §
Svenska kraftnät ska fullgöra de uppgifter som ligger på  systemansvariga för överföringssystem enligt direktiv (EU) 
2019/944, i den ursprungliga lydelsen.
Tillsyn i frågor om driftsäkerhet
8 §
Svenska kraftnät ska utöva tillsyn över att ellagen 
(1997:857) och föreskrifter eller villkor som har meddelats i  anslutning till lagen följs när det gäller frågor om  driftsäkerheten hos det nationella elsystemet.
Begränsning eller avbrytande av överföring av el
9 §
En order från Svenska kraftnät att begränsa eller avbryta  överföring av el till elanvändare enligt 8 kap. 5 § ellagen 
(1997:857) får lämnas till ett nätföretag direkt eller  indirekt genom ett annat nätföretag.
När en sådan order lämnas ska Svenska kraftnät informera  Försvarsmakten och de myndigheter som enligt ett sådant  regeringsbeslut som avses i 15 § förordningen (2022:524) om  statliga myndigheters beredskap ska ha en tjänsteman i  beredskap.
10 §
Det underlag som överlämnas till distributionsnätsföretag  och Svenska kraftnät enligt 7 § förordningen (2011:931) om  planering för prioritering av samhällsviktiga elanvändare ska,  i den utsträckning som det övergripande systemansvaret medger  det, läggas till grund för Svenska kraftnäts beslut om
1. begränsning eller avbrytande av överföring av el enligt 
8 kap. 5 § ellagen (1997:857), och
2. tillkoppling när begränsningen eller avbrottet har upphört.
Roterande frånkoppling får användas vid långvarig begränsning  eller avbrytande av överföring av el.
Svenska kraftnät ska inte göra någon skillnad på  gränsöverskridande och nationella elleveranser när myndigheten  fattar beslut om att begränsa eller avbryta överföring av el  enligt 8 kap. 5 § ellagen.
11 §
Svenska kraftnät får meddela föreskrifter om hur en  begränsning eller ett avbrytande av överföring av el enligt 
8 kap. 5 § ellagen (1997:857) ska förberedas och genomföras.
Mål för driftsäkerheten
12 §
Svenska kraftnät ska fastställa mål för driftsäkerhet  under förutsebara förhållanden på transmissionsnät inom landet  och på de utlandsförbindelser som är anslutna till  transmissionsnät. Målen ska vara objektiva, öppna och icke-
diskriminerande.
Målen ska skickas till regeringen. Svenska kraftnät ska  offentliggöra målen efter regeringens godkännande.
Skyldighet för balansansvariga att lämna uppgifter om  produktionsanläggningar och produktionskapacitet
13 §
Den som har åtagit sig balansansvar enligt 8 kap. 12 §  ellagen (1997:857) ska till Svenska kraftnät lämna uppgifter  om
1. de produktionsanläggningar inom landet som den  balansansvariges åtagande ska fullgöras med och  anläggningarnas art, kapacitet, reglerförmåga och geografiska  belägenhet, och
2. det nät som varje anläggning är ansluten till.
Den som är balansansvarig ska till Svenska kraftnät anmäla  förändringar av de lämnade uppgifterna.
Skyldighet för balansansvariga att lämna uppgifter om  förbrukning
14 §
Den som är balansansvarig ska till Svenska kraftnät lämna  följande uppgifter om den totala förbrukning av el som ingår i  det egna balansansvaret:
1. en förbrukningsprognos som är fördelad på de geografiska  områden som Svenska kraftnät bestämmer för varje enskilt fall  och där genomsnittlig effekt under varje timme anges, och
2. uppgifter om hur stor del av förbrukningen som är  avkopplingsbar.
15 §
Uppgifter som avses i 14 § ska lämnas dagligen till  Svenska kraftnät senast klockan 16.00 och ska avse  nästföljande dygn (00.00-24.00).
Den balansansvarige ska omgående anmäla ändringar av en  inlämnad förbrukningsprognos till Svenska kraftnät.
Undantag från skyldigheten att lämna uppgifter
16 §
Svenska kraftnät får i enskilda fall medge undantag från  kraven i 13-15 §§.
Anslutning av anläggningar till elnätet
17 §
Energimarknadsinspektionen får meddela föreskrifter om  sådana generellt tillämpliga krav för anslutning av  anläggningar till elnätet som avses i
1. artikel 7.1 i kommissionens förordning (EU) 2016/631 av den 
14 april 2016 om fastställande av nätföreskrifter med krav för  nätanslutning av generatorer, i den ursprungliga lydelsen,
2. artikel 6.1 i kommissionens förordning (EU) 2016/1388 av  den 17 augusti 2016 om fastställande av nätföreskrifter för  anslutning av förbrukare, i den ursprungliga lydelsen, och
3. artikel 5.1 i kommissionens förordning (EU) 2016/1447 av  den 26 augusti 2016 om fastställande av nätföreskrifter med  krav för nätanslutning av system för högspänd likström och  likströmsanslutna kraftparksmoduler, i den ursprungliga  lydelsen.
18 §
Energimarknadsinspektionen får bestämma om en sådan  kraftproduktionsmodul som avses i artikel 2.5 i förordning 
(EU) 2016/631, i den ursprungliga lydelsen, ska anses vara en  befintlig eller en ny kraftproduktionsmodul vid tillämpningen  av den förordningen, om
1. anläggningens ägare har ingått ett slutligt och bindande  avtal om inköp av huvudapparaten för elproduktion efter den 16  maj 2018, och
2. anläggningen inte omfattas av föreskrifter som meddelats  med stöd av 17 § 1.
Ytterligare krav för att säkerställa driftsäkerheten hos det  nationella elsystemet
19 §
Energimarknadsinspektionen får meddela föreskrifter om  kontroll, provning, besiktning eller andra krav för att  säkerställa driftsäkerheten hos det nationella elsystemet när  det gäller
1. elektriska anläggningar,
2. anordningar avsedda att anslutas till en elektrisk  anläggning, med undantag för utrustning för automatisk  förbrukningsfrånkoppling,
3. elektrisk materiel, och
4. elektriska installationer.
20 §
Svenska kraftnät får meddela föreskrifter om kontroll,  provning, besiktning eller andra krav för att säkerställa  driftsäkerheten hos det nationella elsystemet när det gäller  utrustning för automatisk förbrukningsfrånkoppling.
EU:s riktlinjer för kapacitetstilldelning och hantering av  överbelastning
21 §
Energimarknadsinspektionen
1. prövar frågor om att avvisa handelstjänster enligt  artikel 4.6 i kommissionens förordning (EU) 2015/1222 av den 
24 juli 2015 om fastställande av riktlinjer för  kapacitetstilldelning och hantering av överbelastning, i den  ursprungliga lydelsen,
2. fördelar röstvärden enligt artikel 9.2 och 9.3 i förordning 
(EU) 2015/1222, i lydelsen enligt kommissionens  genomförandeförordning (EU) 2021/280,
3. tar ställning till förslag om att bibehålla eller ändra en  elområdeskonfiguration enligt artikel 32.4 c i förordning (EU) 
2015/1222, i den ursprungliga lydelsen,
4. utser en sådan enhet som ska hantera tidsavvikelser enligt  artikel 68.9 i förordning (EU) 2015/1222, i den ursprungliga  lydelsen,
5. bedömer om en händelse ska betecknas som force majeure  enligt artikel 72.5 i förordning (EU) 2015/1222, i den  ursprungliga lydelsen, och
6. godkänner förslag om kostnadsdelning enligt artikel 80.4 i  förordning (EU) 2015/1222, i den ursprungliga lydelsen.
EU:s riktlinjer för förhandstilldelning av kapacitet
22 §
Energimarknadsinspektionen fördelar röstvärden enligt  artikel 4.2 och 4.3 i kommissionens förordning (EU) 2016/1719  av den 26 september 2016 om fastställande av riktlinjer för  förhandstilldelning av kapacitet, i lydelsen enligt  kommissionens genomförandeförordning (EU) 2021/280.
EU:s riktlinjer för driften av elöverföringssystem
23 §
Energimarknadsinspektionen fördelar röstvärden enligt  artikel 5.8 i kommissionens förordning (EU) 2017/1485 av den 
2 augusti 2017 om fastställande av riktlinjer för driften av  elöverföringssystem, i lydelsen enligt kommissionens  genomförandeförordning (EU) 2021/280.
24 §
Sådana villkor eller metoder som avses i artikel 6.4 d, g  och i i förordning (EU) 2017/1485, i lydelsen enligt  kommissionens genomförandeförordning (EU) 2021/280, kräver  inte ett sådant enskilt godkännande av  Energimarknadsinspektionen som avses i artikeln.
25 §
Energimarknadsinspektionen får meddela föreskrifter om  sådant datautbyte som avses i artikel 40.5 i förordning (EU) 
2017/1485, i den ursprungliga lydelsen.
Offentliggörande av villkor för balansansvar
26 §
Energimarknadsinspektionen får meddela närmare  föreskrifter om offentliggörande av villkor för balansansvar  enligt 8 kap. 20 § ellagen (1997:857).
Övertagande av balansansvar i en leveranspunkt
27 §
Energimarknadsinspektionen får meddela
1. närmare föreskrifter om den information som en elleverantör  ska lämna till ett nätföretag enligt 8 kap. 27 § andra stycket  ellagen (1997:857), och
2. föreskrifter om skyldighet för ett nätföretag att sända  underrättelser med anledning av en anmälan enligt 8 kap. 27 §  andra stycket ellagen.
Skyldighet för nätföretag att underrätta Svenska kraftnät om  byte av balansansvarig
28 §
Ett nätföretag ska informera Svenska kraftnät om byte av  balansansvariga enligt 8 kap. 36 och 41 §§ ellagen (1997:857).
29 §
Energimarknadsinspektionen får meddela ytterligare  föreskrifter om skyldighet för ett nätföretag att hålla  Svenska kraftnät underrättat om byte av balansansvariga enligt 
8 kap. ellagen (1997:857).
Överklagande
30 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.