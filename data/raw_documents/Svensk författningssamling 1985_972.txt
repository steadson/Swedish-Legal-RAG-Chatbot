Title: Förordning (1985:972) om statsbidrag för 
budgetåret 1985/86 till anordnande av daghem 
och fritidshem
SFS Number: Svensk författningssamling 1985:972
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985972-om-statsbidrag-for_sfs-1985-972/
Source Link: http://rkrattsbaser.gov.se/sfst?bet=1985:972
Amendment Register Link: http://rkrattsbaser.gov.se/sfsr?bet=1985:972
Ministry/Authority: Socialdepartementet
Issued: 1985-12-05
Metadata: {"Utfärdad": "1985-12-05"}

==================================================

Förordning (1985:972) om statsbidrag för 
budgetåret 1985/86 till anordnande av daghem 
och fritidshem
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:972
Departement/myndighet
:   
Socialdepartementet
Utfärdad
:   
1985-12-05
Tidsbestämd
: 
1986-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Statsbidrag lämnas till anordnande av lokaler för kommunala daghem och fritidshem som är berättigade till bidrag enligt förordningen
(1983:943) om statsbidrag till kommunal barnomsorg. För varje avdelning där minst 12 barn avses skrivas in lämnas bidrag med 300 000 kr. vid nybyggnation eller med 50 procent av kostnaden, dock högst 300 000 kr., vid ombyggnation.
Byggnadsarbetena skall ha igångsatts under tiden 1 juli 1985--30 juni 1986 och slutförts senast den 31 december 1986. Arbetena får påbörjas först efter hörande av arbetsförmedlingen.
2 §
Ansökan om anordningsbidrag görs av kommunen och ges in till socialstyrelsen. Anordningsbidrag beviljas och betalas ut av socialstyrelsen. Av beviljade bidrag får 50 procent betalas ut som förskott när byggnadsarbetena påbörjats. Återstoden betalas ut när byggnadsarbetena slutförts.
Om ett daghem eller fritidshem som anordnats med stöd av bidrag enligt denna förordning läggs ned eller används för annat ändamål, skall bidraget betalas tillbaka, om inte socialstyrelsen för visst fall medger befrielse från detta.
3 §
Socialstyrelsens beslut enligt denna förordning får överklagas hos regeringen genom besvär.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.