Title: Lag (1974:1065) om visst stöldgods m.m.
SFS Number: Svensk författningssamling 1974:1065
URL: https://www.riksdagen.se/sv/dokument-och-lagar/dokument/svensk-forfattningssamling/lag-19741065-om-visst-stoldgods-m-m_sfs-1974-1065/
Source Link: http://rkrattsbaser.gov.se/sfst?bet=1974:1065
Amendment Register Link: http://rkrattsbaser.gov.se/sfsr?bet=1974:1065
Ministry/Authority: Justitiedepartementet L5
Issued: 1974-11-29
Metadata: {"Utfärdad": "1974-11-29", "Ändrad": "t.o.m. SFS 2025:639"}

==================================================

Lag (1974:1065) om visst stöldgods m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1974:1065
Departement/myndighet
:   
Justitiedepartementet L5
Utfärdad
:   
1974-11-29
Ändrad
:   
t.o.m. SFS 2025:639
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Om det inte är uppenbart oskäligt, ska följande egendom  tas i förvar:
1. egendom som har frånhänts någon genom brott och som  anträffats hos någon annan som uppenbart saknar rätt till  egendomen,
2. egendom som har anträffats utan att vara i någons  besittning, om varken ägaren eller någon annan som har rätt  till egendomen är känd,
3. egendom som har förvärvats eller tagits emot under  förhållanden som anges i 9 kap. 6 § andra stycket eller 7 §  andra stycket 1 brottsbalken,
4. egendom som har varit föremål för brott som avses i 9 kap. 
6 a § brottsbalken, och
5. egendom som har varit föremål för brott som avses i 7 §  eller, när det gäller näringspenningtvätt, 8 § lagen 
(2014:307) om straff för penningtvättsbrott.
Första stycket tillämpas också om varken ägaren eller någon  annan som har rätt till egendomen gör anspråk på den.
Bestämmelser om förfarandet med egendom som tagits i förvar  enligt första eller andra stycket och om rätt för ägare som  senare blir känd, eller för någon annan som har rätt till  egendomen, att få egendomen utlämnad till sig eller att få  ersättning finns i lagen (1974:1066) om förfarande med  förverkad egendom och hittegods m.m.
Lag (2025:639)
.
2 §
Beslut om att egendom skall tagas i förvar enligt denna lag meddelas av allmän domstol utom i fall som anges i tredje stycket.
Talan om egendoms tagande i förvar föres av åklagare mot den som frågan angår, om denne har känt hemvist här i landet och kan delges på sätt som är föreskrivet om stämning i brottmål. Talan behöver dock ej föras mot den som förklarat att han ej gör anspråk på egendomen.
Skall enligt andra stycket talan ej föras mot någon får åklagaren meddela förordnande om att egendomen skall tagas i förvar.
3 §
Den som inte är nöjd med åklagarens beslut enligt 2 §
tredje stycket får innan egendomen har sålts eller förstörts anmäla missnöje med beslutet till åklagaren. Anmäls missnöje ska åklagaren, om han eller hon vill att beslutet ska bestå, väcka talan om detta inom en månad efter det att anmälan gjordes. Väcks inte talan, ska åklagaren upphäva beslutet om förvar.
Väcker åklagaren åtal för brott, som föranlett att egendom tagits i förvar, innan egendomen har sålts eller förstörts, ska domstolen i samband med åtalet pröva om egendomen fortfarande ska hållas i förvar.
Åklagaren ska omedelbart underrätta Polismyndigheten om missnöjesanmälan enligt första stycket och om talan enligt andra stycket. I avvaktan på att saken slutligt prövas får vidare åtgärder med egendomen inte vidtas, om den kan vårdas utan fara för förstörelse.
Lag (2014:618)
.
4 §
Föres talan om egendoms tagande i förvar enligt 2 § andra stycket eller 3 § första stycket mot någon, som ej är tilltalad, skall om sådan talan i tillämpliga delar gälla vad i rättegångsbalken är föreskrivet angående åtal för brott på vilket icke kan följa svårare straff än böter.
5 §
Denna lag gäller ej i fall där lagen (1938:l2l) om hittegods är tillämplig.
Övergångsbestämmelser
1986:1008
Denna lag träder i kraft den 1 januari 1987. Har egendom som avses i 1 § anträffats före ikraftträdandet gäller äldre föreskrifter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.