Title: Förordning (2017:1254) om statligt stöd av mindre betydelse inom jordbrukssektorn för viltskador och förebyggande av viltskador
SFS Number: Svensk författningssamling 2017:1254
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20171254-om-statligt-stod-av-mindre_sfs-2017-1254/
Source Link: http://rkrattsbaser.gov.se/sfst?bet=2017:1254
Amendment Register Link: http://rkrattsbaser.gov.se/sfsr?bet=2017:1254
Ministry/Authority: Landsbygds- och infrastrukturdepartementet RSL
Issued: 2017-11-23
Metadata: {"Utfärdad": "2017-11-23", "Ändrad": "t.o.m. SFS 2020:982"}

==================================================

Förordning (2017:1254) om statligt stöd av mindre betydelse inom jordbrukssektorn för viltskador och förebyggande av viltskador
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1254
Departement/myndighet
:   
Landsbygds- och infrastrukturdepartementet RSL
Utfärdad
:   
2017-11-23
Ändrad
:   
t.o.m. SFS 2020:982
Tidsbestämd
: 
2028-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av 8 kap. 7 §  regeringsformen.
Stödberättigande åtgärder
2 §
Stöd enligt denna förordning ges till företag som är  verksamma inom primärproduktion av jordbruksprodukter för
- åtgärder för att förebygga skada av vilt på annat än ren,  fisk och fiskeredskap, och
- ersättning för skada av vilt på annat än ren, fisk och  fiskeredskap.
Stödet lämnas i mån av tillgång på medel.
3 §
Stöd enligt denna förordning ges inte för sådan åtgärd  eller sådan skada för vilken bidrag eller ersättning lämnas  enligt viltskadeförordningen (2001:724) eller föreskrifter  meddelade med stöd av den förordningen.
Förutsättningar för stöd
4 §
Stöd enligt denna förordning ges i enlighet med  kommissionens förordning (EU) nr 1408/2013 av den 18 december 
2013 om tillämpningen av artiklarna 107 och 108 i fördraget  om Europeiska unionens funktionssätt på stöd av mindre  betydelse inom jordbrukssektorn.
Beslut om stöd
5 §
Frågor om stöd enligt denna förordning prövas av  länsstyrelsen efter ansökan.
Ansökan ska vara skriftlig och ges in till länsstyrelsen.
Ansökan ska innehålla en redogörelse för
1. allt annat stöd av mindre betydelse som företaget har fått  under de två föregående beskattningsåren och det innevarande  beskattningsåret, och
2. allt annat stöd som företaget ansökt om eller beviljats  och som avser samma stödberättigande kostnader som ansökan  omfattar.
6 §
Länsstyrelsen ska lämna de upplysningar till företaget  som framgår av artikel 6.1 i kommissionens förordning (EU) nr 
1408/2013.
Register
7 §
Länsstyrelsen ska föra det register som avses i artikel 
6.4 i kommissionens förordning (EU) nr 1408/2013.
Bemyndigande
8 §
Naturvårdsverket får meddela ytterligare föreskrifter om  stöd enligt denna förordning.
Överklagandeförbud
9 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.