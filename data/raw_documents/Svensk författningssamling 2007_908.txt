Title: Förordning (2007:908) med instruktion för Statens nämnd för arbetstagares uppfinningar
SFS Number: Svensk författningssamling 2007:908
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007908-med-instruktion-for-statens_sfs-2007-908/
Source Link: http://rkrattsbaser.gov.se/sfst?bet=2007:908
Amendment Register Link: http://rkrattsbaser.gov.se/sfsr?bet=2007:908
Ministry/Authority: Arbetsmarknadsdepartementet ARM
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2017:1092"}

==================================================

Förordning (2007:908) med instruktion för Statens nämnd för arbetstagares uppfinningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:908
Departement/myndighet
:   
Arbetsmarknadsdepartementet ARM
Utfärdad
:   
2007-11-15
Ändrad
:   
t.o.m. SFS 2017:1092
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens nämnd för arbetstagares uppfinningar har till uppgift att avge utlåtanden enligt lagen (1949:345) om rätten till arbetstagares uppfinningar.
Ledning
2 §
Myndigheten leds av en nämnd.
3 §
Nämnden har den sammansättning som framgår av 10 § lagen
(1949:345) om rätten till arbetstagares uppfinningar.
Organisation
4 §
Hos myndigheten finns en sekreterare.
4 a §
Kammarkollegiet utför administrativa och handläggande  uppgifter åt myndigheten. Förordning (2017:1092).
Ärendenas handläggning
5 §
Ärenden om utlåtanden som avses i 1 § avgörs av nämnden i dess helhet. Innan nämnden avger ett utlåtande ska den vid behov bereda arbetsgivaren och arbetstagaren tillfälle att yttra sig.
6 §
Nämnden får i arbetsordningen meddela föreskrifter om eller i enskilda fall besluta att lämna över till ordföranden eller till någon som tjänstgör hos nämnden att avgöra ärenden som inte behöver prövas av nämnden.
7 §
Ärendena avgörs efter muntlig förhandling eller efter föredragning. Nämnden får i arbetsordningen meddela föreskrifter om eller i enskilda fall besluta att ärenden som avgörs enligt 6 § inte behöver föredras.
8 §
Om det framkommer skiljaktiga meningar vid en överläggning, tillämpas föreskrifterna i 16 kap. rättegångsbalken om omröstning i tvistemål.
9 §
I fråga om jäv mot ledamot gäller bestämmelserna i 4 kap.
rättegångsbalken om jäv mot domare.
Anställningar och uppdrag
10 §
Nämndens ledamöter utses av regeringen enligt bestämmelserna i 10 § lagen (1949:345) om rätten till arbetstagares uppfinningar.
Undantag från myndighetsförordningen
11 §
Följande bestämmelser i myndighetsförordningen (2007:515)
ska inte tillämpas på myndigheten:
5 § om delegering,
15 och 16 §§ om beslutförhet, och
20 § om föredragning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.