Title: Lag (2018:673) om införande av lagen (2018:672) om ekonomiska föreningar
SFS Number: Svensk författningssamling 2018:673
URL: https://www.riksdagen.se/sv/dokument-och-lagar/dokument/svensk-forfattningssamling/lag-2018673-om-inforande-av-lagen-2018672-om_sfs-2018-673/
Source Link: http://rkrattsbaser.gov.se/sfst?bet=2018:673
Amendment Register Link: http://rkrattsbaser.gov.se/sfsr?bet=2018:673
Ministry/Authority: Justitiedepartementet L1
Issued: 2018-05-31
Metadata: {"Utfärdad": "2018-05-31"}

==================================================

Lag (2018:673) om införande av lagen (2018:672) om ekonomiska föreningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:673
Departement/myndighet
:   
Justitiedepartementet L1
Utfärdad
:   
2018-05-31
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tidpunkt för ikraftträdande
1 §
Lagen (2018:672) om ekonomiska föreningar och denna  lag träder i kraft den 1 juli 2018.
Lagarnas giltighet för redan bildade ekonomiska föreningar
2 §
Lagen (2018:672) om ekonomiska föreningar och denna  lag gäller, med de undantag som anges i denna lag, även för  de ekonomiska föreningar som har bildats före den 1 juli 
2018.
Lagar som upphävs
3 §
Genom denna lag upphävs
1. lagen (1987:667) om ekonomiska föreningar, och
2. lagen (1987:668) om införande av lagen (1987:667) om  ekonomiska föreningar.
De upphävda lagarna gäller dock fortfarande enligt vad som  anges i denna lag.
Registrering
4 §
Den upphävda lagen (1987:667) om ekonomiska föreningar  gäller fortfarande för registrering av ekonomiska föreningar  som har bildats före den 1 juli 2018.
Räkenskapsår
5 §
För en ekonomisk förening som har bildats före den 1  januari 1988 och som inte senast vid den tidpunkten i sina  stadgar hade bestämt vilken tid som föreningens räkenskapsår  ska omfatta, gäller inte 3 kap. 1 § första stycket 8 lagen 
(2018:672) om ekonomiska föreningar. I en sådan förening ska  kalenderåret vara räkenskapsår.
Första stycket gäller inte om föreningen efter den 1 januari 
1988 har tagit in bestämmelser om räkenskapsår i sina  stadgar.
Särskilda inträdesavgifter
6 §
En ekonomisk förening som har bildats före den 1 juli 
2018 och som före det datumet utan stöd i stadgarna har tagit  ut sådana särskilda inträdesavgifter av sina medlemmar som  avses i 3 kap. 2 § andra stycket lagen (2018:672) om  ekonomiska föreningar, får fortsätta att göra det utan stöd i  stadgarna till utgången av juni 2020.
Ansökan om medlemskap efter förvärv av en avliden medlems  andel
7 §
Om en ekonomisk förening vid utgången av juni 2018 har  en stadgebestämmelse som innebär att en förvärvare av en  avliden medlems andel har mer än sex månader på sig att efter  dödsfallet ansöka om medlemskap i föreningen, ska den  bestämmelsen fortfarande gälla i fråga om dödsfall som  inträffar före ikraftträdandet av lagen (2018:672) om  ekonomiska föreningar.
Stadgar
8 §
Om en ekonomisk förenings stadgar efter utgången av  juni 2018 strider mot lagen (2018:672) om ekonomiska  föreningar, ska styrelsen till en föreningsstämma som hålls  senast den 30 juni 2020 lägga fram förslag till nödvändiga  ändringar av stadgarna.
Medlemsförteckning
9 §
Bestämmelsen i 5 kap. 3 § 3 lagen (2018:672) om  ekonomiska föreningar om att medlemsförteckningen ska  innehålla en uppgift om tidpunkten för medlemmens inträde i  föreningen gäller inte om medlemmen har förts in i  medlemsförteckningen före den 1 juli 2016.
Stämmoprotokoll
10 §
Den upphävda lagen (1987:667) om ekonomiska  föreningar gäller fortfarande för undertecknande och  justering av ett stämmoprotokoll som avser en föreningsstämma  som har hållits före den 1 juli 2018.
Registrering och verkställande av ett stämmobeslut
11 §
Vid registrering och verkställande av ett  föreningsstämmobeslut som har fattats före utgången av juni 
2018 och vid talan mot ett sådant beslut gäller den upphävda  lagen (1987:667) om ekonomiska föreningar eller motsvarande  äldre bestämmelser.
Utseende av en ersättare för en styrelseledamot
12 §
En ansökan om att en ersättare ska utses för en  styrelseledamot ska handläggas enligt den upphävda lagen 
(1987:667) om ekonomiska föreningar, om ansökan har kommit in  till tingsrätten före den 1 juli 2018.
Arvode och annan ersättning till styrelseledamöter
13 §
Den upphävda lagen (1987:667) om ekonomiska  föreningar gäller fortfarande för en föreningsstämmas beslut  om arvode eller annan ersättning till styrelseledamöter som  fattas senast den 30 juni 2020. Om ett sådant beslut strider  mot 7 kap. 26 § lagen (2018:672) om ekonomiska föreningar,  gäller det längst till och med den 30 juni 2021.
Anmälan om styrelseordförande
14 §
I fråga om en styrelseordförande som har utsetts före  den 1 juli 2018 gäller inte 7 kap. 44 § första stycket 2  lagen (2018:672) om ekonomiska föreningar förrän föreningen  anmäler en ändring av något annat förhållande som avses i den  punkten. En anmälan om styrelseordförande ska dock alltid  göras före utgången av 2019.
En ställföreträdares aktieinnehav
15 §
Om en styrelseledamot eller en verkställande direktör  vid ikraftträdandet har ett sådant aktieinnehav som omfattas  av 7 kap. 46 § lagen (2018:672) om ekonomiska föreningar, ska  han eller hon anmäla det till styrelsen i samband med en  anmälan om förändringar i aktieinnehavet enligt den nämnda  paragrafen, dock senast vid utgången av 2018.
Revisorns mandattid
16 §
En revisor i en ekonomisk förening som vid utgången  av juni 2018 är utsedd för en viss tid får, trots 8 kap. 24 §  första stycket lagen (2018:672) om ekonomiska föreningar,  kvarstå som revisor till mandattidens utgång.
Om en förening vid utgången av juni 2018 har en revisor som  är utsedd tills vidare, ska uppdraget upphöra vid slutet av  årsstämman 2022.
Erinran från revisorn
17 §
För en erinran från revisorn som har lämnats till  styrelsen före den 1 juli 2018 gäller inte 8 kap. 42 § andra  stycket lagen (2018:672) om ekonomiska föreningar.
Likvidation
18 §
Den upphävda lagen (1987:667) om ekonomiska  föreningar gäller fortfarande i fråga om förutsättningarna  för tvångslikvidation, om grunden för tvångslikvidation har  uppkommit före den 1 juli 2018.
19 §
Om en likvidator har utsetts före den 1 juli 2018,  ska likvidationen genomföras enligt den upphävda lagen 
(1987:667) om ekonomiska föreningar.
Firma för äldre ekonomiska föreningar
20 §
I fråga om ekonomiska föreningar som har registrerats  enligt lagen (1951:308) om ekonomiska föreningar eller  motsvarande äldre bestämmelser gäller fortfarande 5 § lagen 
(1987:668) om införande av lagen (1987:667) om ekonomiska  föreningar.
Hänvisningar i lagen om understödsföreningar
21 §
De hänvisningar till lagen (1951:308) om ekonomiska  föreningar och lagen (1987:667) om ekonomiska föreningar som  finns i den upphävda lagen (1972:262) om understödsföreningar  och som fortfarande gäller enligt ikraftträdande- och  övergångsbestämmelser i lagen (2010:2044) om införande av  försäkringsrörelselagen (2010:2043) ska fortfarande gälla.
Särskilda bestämmelser för ekonomiska föreningar som har  registrerats före 1953
22 §
Bestämmelserna i 23-27 §§ gäller endast för  ekonomiska föreningar som har registrerats före den 1 januari 
1953.
23 §
En förening får bestå med oförändrad firma även om  föreningen inte uppfyller villkoren för en ekonomisk förening  enligt 1 kap. 4 § första stycket lagen (2018:672) om  ekonomiska föreningar. Det som sägs i stadgarna om  föreningens ändamål får ändras endast om ändringen medför att  föreningen uppfyller de nämnda villkoren.
En ändring av firman så att den stämmer överens med 20 kap. 
1 § lagen (2018:672) om ekonomiska föreningar får registreras  endast om föreningen uppfyller de nämnda villkoren.
24 §
Om rätten att bli medlem i en förening enligt  stadgarna är mer begränsad än det som är tillåtet enligt 
4 kap. 1 och 2 §§ lagen (2018:672) om ekonomiska föreningar,  får föreningen fortsätta att tillämpa stadgarna, om inte en  sådan registrering som avses i 23 § andra stycket har  gjorts.
25 §
Om en årsstämma enligt lagen (2018:672) om ekonomiska  föreningar enligt stadgarna får hållas senare än det som är  tillåtet enligt 6 kap. 9 § i den lagen, får föreningen  fortsätta att tillämpa bestämmelsen. Stämman ska dock alltid  hållas inom nio månader från utgången av föregående  räkenskapsår.
26 §
De särskilda bestämmelserna för föreningar med  personligt ansvariga medlemmar i lagen (1911:55 s. 1) om  ekonomiska föreningar ska fortfarande gälla för sådana  föreningar som består den 1 juli 2018 och vars medlemmar då  har personligt ansvar.
27 §
Om en förenings stadgar saknar bestämmelser om hur  föreningens tillgångar ska fördelas när den upplöses, ska  bestämmelserna om detta i lagen (1911:55 s. 1) om ekonomiska  föreningar gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.