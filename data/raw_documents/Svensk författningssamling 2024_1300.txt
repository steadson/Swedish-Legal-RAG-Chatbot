Title: Lag (2024:1300) om uppgiftsskyldighet i fråga om frånvaro på grund av vård av barn
SFS Number: Svensk författningssamling 2024:1300
URL: https://www.riksdagen.se/sv/dokument-och-lagar/dokument/svensk-forfattningssamling/lag-20241300-om-uppgiftsskyldighet-i-fraga-om_sfs-2024-1300/
Source Link: http://rkrattsbaser.gov.se/sfst?bet=2024:1300
Amendment Register Link: http://rkrattsbaser.gov.se/sfsr?bet=2024:1300
Ministry/Authority: Finansdepartementet S3
Issued: 2024-12-12
Metadata: {"Utfärdad": "2024-12-12"}

==================================================

Lag (2024:1300) om uppgiftsskyldighet i fråga om frånvaro på grund av vård av barn
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1300
Departement/myndighet
:   
Finansdepartementet S3
Utfärdad
:   
2024-12-12
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Innehåll och syfte
1 §
Denna lag innehåller bestämmelser om skyldighet för den  som är skyldig att lämna en arbetsgivardeklaration att lämna  uppgifter om frånvaro från arbetet på grund av vård av barn.  Syftet med uppgiftslämnandet är att effektivisera  Försäkringskassans kontroll av föräldrapenningsförmåner.
Uppgifter om frånvaro
2 §
Den som är skyldig att lämna en sådan  arbetsgivardeklaration som avses i 26 kap. 3 §  skatteförfarandelagen (2011:1244) ska i samband med  deklarationen uppge per betalningsmottagare om redovisad  ersättning har påverkats av frånvaro från arbetet av skäl som  kan ge rätt till
1. föräldrapenning enligt 12 kap. socialförsäkringsbalken,  eller
2. tillfällig föräldrapenning enligt 13 kap.  socialförsäkringsbalken.
Uppgifter behöver inte lämnas i fråga om ersättning som avses  i 26 kap. 19 a § första stycket 5 skatteförfarandelagen.
3 §
Om den redovisade ersättningen har påverkats av sådan  frånvaro som anges i 2 §, ska den deklarationsskyldige också  uppge datum för respektive slag av frånvaro och frånvarons  omfattning för varje datum.
Uppgifter till betalningsmottagare
4 §
Den som är skyldig att lämna uppgifter enligt 2 § ska  senast den dag då arbetsgivardeklarationen ska ha kommit in  till Skatteverket informera den som uppgifterna avser om de  uppgifter om denne som lämnas i samband med  arbetsgivardeklarationen.
Utlämnande av uppgifter till Försäkringskassan
5 §
Skatteverket ska till Försäkringskassan lämna ut de  uppgifter som enligt denna lag lämnas i samband med  arbetsgivardeklarationen. Skatteverket ska även lämna ut  identifikationsuppgifter för den uppgiftsskyldige och  betalningsmottagaren samt uppgift om den redovisningsperiod  som deklarationen avser.
Övergångsbestämmelser
2024:1300
1. Denna lag träder i kraft den 1 januari 2025.
2. Lagen tillämpas första gången i fråga om uppgifter som ska  lämnas i samband med arbetsgivardeklarationer som avser  redovisningsperioden januari 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.