Title: Riksbankens föreskrifter (1995:1096) om mynt på fem kronor med 
anledning av FN:s 50-årsjubileum
SFS Number: Svensk författningssamling 1995:1096
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-19951096-om-mynt-pa_sfs-1995-1096/
Source Link: http://rkrattsbaser.gov.se/sfst?bet=1995:1096
Amendment Register Link: http://rkrattsbaser.gov.se/sfsr?bet=1995:1096
Ministry/Authority: Riksbanken
Issued: 1995-08-24
Metadata: {"Utfärdad": "1995-08-24"}

==================================================

Riksbankens föreskrifter (1995:1096) om mynt på fem kronor med 
anledning av FN:s 50-årsjubileum
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1096
Departement/myndighet
:   
Riksbanken
Utfärdad
:   
1995-08-24
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i Riksbanken föreskriver med stöd av 5 § lagen
(1988:1385) om Sveriges riksbank, att ett mynt på fem kronor med anledning av FN:s 50-årsjubileum skall ges ut från och med den 19 oktober 1995 samt att myntet skall ha följande storlek, beskaffenhet och utseende.
1 §
Med anledning av Förenta Nationernas 50-årsjubileum den 24 oktober 1995 skall ett mynt med nominellt värde på fem kronor ges ut.
2 §
Myntet skall tillverkas av ett pläterat material i tre skikt, det mellersta av nickel och de yttre skikten av en legering av 75 %
koppar och 25 % nickel, vartdera ytskiktets vikt utgör 46,5 % av myntets vikt. Myntet skall ha en vikt av 9,50 gram och en diameter av 28,5 mm.
3 §
Vid uppvägning av det antal mynt som närmast motsvarar ett kilogram får myntens genomsnittliga vikt avvika med högst 2 % från den vikt som mynten skall ha enligt 2 §.
4 §
Myntet skall ha följande prägel.
På framsidan Konung Carl XVI Gustafs krönta namnchiffer med omskriften upptill SVERIGE omgivet till vänster av ett "E" som anger myntningsorten och till höger av ett "B" som är begynnelsebokstaven i riksbankschefens efternamn samt nedtill 5 KRONOR.
På frånsidan Förenta Nationernas jubileumslogotype bestående av symbolen för Förenta Nationerna samt talet 50 till höger därom. Som omskrift upptill FÖRENTA NATIONERNA och nedtill 1945--1995.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.