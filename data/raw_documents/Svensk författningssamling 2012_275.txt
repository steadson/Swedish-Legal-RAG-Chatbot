Title: Förordning (2012:275) om trygg naturgasförsörjning
SFS Number: Svensk författningssamling 2012:275
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012275-om-trygg-naturgasforsorjning_sfs-2012-275/
Source Link: http://rkrattsbaser.gov.se/sfst?bet=2012:275
Amendment Register Link: http://rkrattsbaser.gov.se/sfsr?bet=2012:275
Ministry/Authority: Klimat- och näringslivsdepartementet RSE
Issued: 2012-05-16
Metadata: {"Utfärdad": "2012-05-16", "Ändrad": "t.o.m. SFS 2023:385"}

==================================================

Förordning (2012:275) om trygg naturgasförsörjning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:275
Departement/myndighet
:   
Klimat- och näringslivsdepartementet RSE
Utfärdad
:   
2012-05-16
Ändrad
:   
t.o.m. SFS 2023:385
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens tillämpningsområde
1 §
I denna förordning finns bestämmelser som kompletterar  Europaparlamentets och rådets förordning (EU) 2017/1938 av den 
25 oktober 2017 om åtgärder för att säkerställa  försörjningstryggheten för gas och om upphävande av förordning 
(EU) nr 994/2010 samt bestämmelser som ansluter till lagen 
(2012:273) om trygg naturgasförsörjning.
Förordningen är meddelad med stöd av
- 3 § lagen om trygg naturgasförsörjning i fråga om 2 §,
- 4 § lagen om trygg naturgasförsörjning i fråga om 7 §,
- 4 a § lagen om trygg naturgasförsörjning i fråga om 4-5 a §§,
- 4 b § lagen om trygg naturgasförsörjning i fråga om 2 a §,
- 6 § lagen om trygg naturgasförsörjning i fråga om 8 §, och
- 8 kap. 7 § regeringsformen i fråga om övriga bestämmelser.
Förordning (2023:385).
Behörig myndighet
2 §
Statens energimyndighet (Energimyndigheten) är behörig  myndighet enligt förordning (EU) 2017/1938.
Förordning (2018:1565).
Lagring av gas
2 a §
Den systembalansansvariges ansvar enligt 4 b § lagen 
(2012:273) om trygg naturgasförsörjning ska inte omfatta den  fyllnadsbana med delmål som avses i artikel 6a i förordning 
(EU) 2017/1938. Förordning (2023:385).
Överenskommelser mellan behöriga myndigheter
3 §
Energimyndigheten får ingå överenskommelser med  behöriga myndigheter i andra medlemsstater inom ramen för  samarbeten som följer av förordning (EU) 2017/1938.
Förordning (2018:1565).
Solidaritet enligt artikel 13 i förordning (EU) 2017/1938
4 §
Energimyndigheten ska för Sveriges räkning begära  solidaritet i enlighet med artikel 13 i förordning (EU) 
2017/1938. Förordning (2018:2096).
5 §
När Sverige har begärt att en solidaritetsåtgärd ska  vidtas enligt artikel 13 i förordning (EU) 2017/1938 ska den  som är systembalansansvarig enligt 7 kap. naturgaslagen 
(2005:403), inom ramen för systembalansansvaret, säkerställa  att den mängd gas som krävs för att tillgodose behovet hos  solidaritetsskyddade kunder tillförs det västsvenska  naturgassystemet och kan fördelas vidare till dessa kunder i  enlighet med det balansansvar som regleras i 7 kap. samma  lag. Förordning (2018:2096).
5 a §
Om det uppstår dröjsmål med betalning för gas som  begärs enligt artikel 13 i förordning (EU) 2017/1938, ska  Energimyndigheten ombesörja betalningen på den  systembalansansvariges bekostnad. Förordning (2018:2096).
Tillkännagivande av krisnivåer
6 §
Energimyndigheten får överlämna åt Affärsverket  svenska kraftnät att tillkännage sådana krisnivåer som avses  i artikel 11.1 i förordning (EU) 2017/1938.
När Affärsverket svenska kraftnät tillkännager en krisnivå,  ska verket omedelbart informera Energimyndigheten om detta  och förse myndigheten med all nödvändig information.
Förordning (2018:1565).
Bemyndiganden
Företagsplaner
7 §
Energimyndigheten får meddela föreskrifter om skyldighet för naturgasföretag och företag som förbrukar naturgas att upprätta och följa en förebyggande åtgärdsplan och en krisplan för företagets verksamhet (företagsplaner).
Insamling av information
8 §
Energimyndigheten får meddela föreskrifter om  skyldighet att lämna den information som behövs för att  Energimyndigheten ska kunna fullgöra sina uppgifter enligt  förordning (EU) 2017/1938 och lagen (2012:273) om trygg  naturgasförsörjning. Förordning (2018:1565).
9 §
Har upphävts genom förordning (2018:1565).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.