Title: Förordning (2022:1056) om undantag från vissa bestämmelser om uthyrning i investeringsstödsförordningarna
SFS Number: Svensk författningssamling 2022:1056
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221056-om-undantag-fran-vissa_sfs-2022-1056/
Source Link: http://rkrattsbaser.gov.se/sfst?bet=2022:1056
Amendment Register Link: http://rkrattsbaser.gov.se/sfsr?bet=2022:1056
Ministry/Authority: Landsbygds- och infrastrukturdepartementet BB
Issued: 2022-06-22
Metadata: {"Utfärdad": "2022-06-22"}

==================================================

Förordning (2022:1056) om undantag från vissa bestämmelser om uthyrning i investeringsstödsförordningarna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1056
Departement/myndighet
:   
Landsbygds- och infrastrukturdepartementet BB
Utfärdad
:   
2022-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller undantag från vissa av  bestämmelserna i investeringsstödsförordningarna
- förordningen (2016:880) om statligt stöd för att anordna och  tillhandahålla hyresbostäder och bostäder för studerande, och
- förordningen (2016:881) om statligt investeringsstöd för  hyresbostäder och bostäder för studerande.
2 §
Bostäder som färdigställts och beviljats stöd enligt 17 §  förordningen (2016:880) om statligt stöd för att anordna och  tillhandahålla hyresbostäder och bostäder för studerande,  eller 16 § förordningen (2016:881) om statligt  investeringsstöd för hyresbostäder och bostäder för  studerande, före den 1 juni 2023 får hyras ut till  Migrationsverket eller en kommun i syfte att tillhandahålla  boenden för
- asylsökande, eller
- personer som har ansökt om, eller som har beviljats,  uppehållstillstånd med tillfälligt skydd eller  uppehållstillstånd efter tillfälligt skydd och som inte är  folkbokförda här i landet.
3 §
Bostäderna får hyras ut trots
1. bestämmelserna i 3 § investeringsstödsförordningarna,
2. bestämmelserna i 9 § första stycket 1 och 3  investeringsstödsförordningarna, och
3. eventuella övriga villkor som ett beslut om stöd förenats  med enligt 17 § andra stycket förordningen (2016:880) om  statligt stöd för att anordna och tillhandahålla hyresbostäder  och bostäder för studerande, eller 16 § andra stycket  förordningen (2016:881) om statligt investeringsstöd för  hyresbostäder och bostäder för studerande.
4 §
Bostäderna får endast hyras ut om
1. uthyrningen anmälts till länsstyrelsen inom två veckor från  det att hyresavtalet ingåtts,
2. avtalet har bifogats anmälan,
3. avtalet har ingåtts före den 1 juni 2023, och
4. avtalet inte avser en tidsperiod som är längre än tre år.
5 §
En stödmottagare är inte återbetalningsskyldig på grund av  att bostäderna vid uthyrning enligt denna förordning används  för annat ändamål eller på andra villkor än vad som följer av  investeringsstödsförordningarna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.