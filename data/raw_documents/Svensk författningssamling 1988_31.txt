Title: Förordning (1988:31) om tingsrätternas beredskap för prövning av häktningsfrågor m.m.
SFS Number: Svensk författningssamling 1988:31
URL: https://www.riksdagen.se/sv/dokument-och-lagar/dokument/svensk-forfattningssamling/forordning-198831-om-tingsratternas-beredskap_sfs-1988-31/
Source Link: http://rkrattsbaser.gov.se/sfst?bet=1988:31
Amendment Register Link: http://rkrattsbaser.gov.se/sfsr?bet=1988:31
Ministry/Authority: Justitiedepartementet DÅ
Issued: 1988-01-14
Metadata: {"Utfärdad": "1988-01-14", "Ändrad": "t.o.m. SFS 2021:327"}

==================================================

Förordning (1988:31) om tingsrätternas beredskap för prövning av häktningsfrågor m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:31
Departement/myndighet
:   
Justitiedepartementet DÅ
Utfärdad
:   
1988-01-14
Ändrad
:   
t.o.m. SFS 2021:327
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Under söndag, annan allmän helgdag, lördag,  midsommarafton, julafton och nyårsafton ska tingsrätterna  enligt bestämmelserna i denna förordning ha beredskap för  prövning av frågor som rör förundersökning och användande av  tvångsmedel samt frågor om kontaktförbud avseende gemensam  bostad och förbud enligt 3 kap. 5 § första stycket 2 lagen 
(2015:642) om europeisk skyddsorder.
Tingsrätterna ska även ha beredskap för att pröva åtal för  brott gemensamt med en fråga om häktning enligt 24 kap. 13 a §  rättegångsbalken. Förordning (2021:327).
1 a §
Under andra tider än ordinarie öppettider och andra tider än de som anges i 1 §, ska tingsrätterna enligt bestämmelserna i denna förordning ha beredskap för att pröva frågor om offentlig försvarare för misstänkta som är gripna eller anhållna där det finns ett särskilt brådskande behov av försvarare. Förordning (2019:673).
2 §
Domstolsverket får, efter att ha gett Åklagarmyndigheten tillfälle att yttra sig, meddela föreskrifter om indelning av tingsrätterna i beredskapsområden.
Domstolsverket får meddela föreskrifter om vilken tingsrätt som ska ansvara för samordningen av beredskapen inom området.
En tingsrätt som är indelad för sådan beredskap som anges i 1 §, får dagen före beredskapens början handlägga frågor som behöver prövas före sammanträdet. Förordning (2019:673).
3 §
Tingsrätterna inom beredskapsområdet fördelar beredskapen mellan sig efter samråd med den eller de åklagarkammare som berörs. Om tingsrätterna inte kan enas om fördelningen avgörs frågan av den hovrätt under vilken den samordningsansvariga tingsrätten hör. Förordning (2004:1276).
4 §
Lagmannen avgör tingsrättens ärenden enligt 3 § och fördelar beredskapen.
Beredskap enligt 1 § bör företrädesvis fullgöras av ordinarie domare. Förordning (2019:673).
5 §
En tingsrätt som har beredskap enligt 1 § ska, om det är möjligt, i förväg ge till känna var sammanträde ska hållas och anslå uppropslistan på lämplig plats i anslutning till den lokal där sammanträde hålls. Förordning (2019:673).
6 §
Domstolsverket får meddela närmare föreskrifter om  beredskapen i övrigt. Förordning (2019:673).
Övergångsbestämmelser
1988:31
Denna förordning träder i kraft den 12 april 1988. Bestämmelserna i 2--6 §§ får dock tillämpas från och med den 8 februari 1988.
2019:673
Denna förordning träder i kraft den 10 december 2019 i fråga  om 2 och 6 §§ och i övrigt den 1 september 2020.
Förordning (2020:160).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.