Title: Förordning (1996:424) om försöksverksamhet med 
lokal samverkan om arbetsmarknadsutvecklingen
SFS Number: Svensk författningssamling 1996:424
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1996424-om-forsoksverksamhet-med_sfs-1996-424/
Source Link: http://rkrattsbaser.gov.se/sfst?bet=1996:424
Amendment Register Link: http://rkrattsbaser.gov.se/sfsr?bet=1996:424
Ministry/Authority: Arbetsmarknadsdepartementet
Issued: 1996-05-23
Metadata: {"Utfärdad": "1996-05-23", "Ändrad": "t.o.m. SFS 1997:1283"}

==================================================

Förordning (1996:424) om försöksverksamhet med 
lokal samverkan om arbetsmarknadsutvecklingen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:424
Departement/myndighet
:   
Arbetsmarknadsdepartementet
Utfärdad
:   
1996-05-23
Ändrad
:   
t.o.m. SFS 1997:1283
Tidsbestämd
: 
1999-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Försöksverksamhet enligt denna förordning får bedrivas i de kommuner som regeringen beslutar.
2 §
Försöksverksamheten omfattar dels lokal samverkan om arbetsmarknadsutvecklingen inom ramen för arbetsförmedlingsnämnderna, dels en utvidgad möjlighet att anvisa arbetslivsutveckling.
Arbetsförmedlingsnämnderna
3 §
I en kommun som omfattas av försöksverksamheten skall det finnas en arbetsförmedlingsnämnd. För en sådan nämnd gäller i stället för 34-35 §§ förordningen (1988:1139) med instruktion för Arbetsmarknadsverket vad som anges i 4-8 §§ denna förordning.
4 §
Arbetsförmedlingsnämndens uppgifter är
-- att ansvara för att målen för den nationella arbetsmarknadspolitiken efterlevs,
-- att pröva möjligheterna till en effektivare användning av tillgängliga resurser,
-- att ge stöd i form av kompetenshöjande och andra insatser för dem som är arbetslösa, samt
-- att initiera och medverka i projekt av pilotkaraktär av betydelse för arbetsmarknadens utveckling i kommunen.
5 §
Regeringen träffar avtal med deltagande kommuner om medfinansiering från kommunernas sida i försöksverksamheten.
6 §
Arbetsförmedlingsnämnden består av en ordförande och det antal ledamöter som länsarbetsnämnden bestämmer. I nämnden skall det finnas företrädare för länsarbetsnämnden, för arbetsförmedlingen, för den eller de kommuner som berörs och för lokala arbetsmarknadsparter. En majoritet av ledamöterna i nämnden skall utses efter förslag av den kommun inom vilken verksamheten bedrivs.
7 §
Arbetsförmedlingsnämnden får inrätta en eller flera samrådsgrupper med företrädare för den allmänna försäkringskassan, berörda myndigheter, institutioner, näringslivsorganisationer och andra intresseorganisationer.
8 §
Arbetsförmedlingsnämnden är beslutför när ordföranden och minst hälften av de andra ledamöterna är närvarande.
Vid omröstning har ordföranden utslagsröst vid lika röstetal.
När ärenden av större vikt handläggs skall om möjligt samtliga ledamöter vara närvarande.
Arbetslivsutveckling
9 §
Regeringen får besluta att arbetslösa i vissa kommuner enligt 3 § får anvisas till arbetslivsutveckling utan att följande bestämmelser i förordningen (1997:1277) om arbetslivsutveckling behöver tillämpas:
- 2 §, med undantag för vad som där sägs om att arbetslivsutveckling får anvisas först från och med den 1 juli det år de fyller 20 år,
- 4 § sista meningen, samt
- 5 och 6 §§. Förordning (1997:1283).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.