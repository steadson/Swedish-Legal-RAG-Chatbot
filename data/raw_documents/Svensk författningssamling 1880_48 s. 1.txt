Title: Kungörelse (1880:48 s.1) om särskilda föreskrifter angående inrättande och förande av fastighetsbok i fråga om vissa järnvägar
SFS Number: Svensk författningssamling 1880:48 s. 1
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-188048-s-1-om-sarskilda-foreskrifter_sfs-1880-48%20s.%201/
Source Link: http://rkrattsbaser.gov.se/sfst?bet=1880:48 s. 1
HTML Document Link: None
Amendment Register Link: http://rkrattsbaser.gov.se/sfsr?bet=1880:48 s. 1
Ministry/Authority: Justitiedepartementet L1
Issued: 1880-11-19
Metadata: {"Utfärdad": "1880-11-19"}

==================================================

Kungörelse (1880:48 s.1) om särskilda föreskrifter angående inrättande och förande av fastighetsbok i fråga om vissa järnvägar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1880:48 s. 1
Departement/myndighet
: 
Justitiedepartementet L1
Utfärdad
: 
1880-11-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Vi Oscar, med Guds nåde, Sveriges, Norges, Götes och Vendes Konung, göre veterligt: att sedan den 15 sistlidne Oktober utfärdats nådig förordning, innefattande särskilda föreskrifter angående lagfart, inteckning och utmätning af jernväg, så ock i fråga om förvaltning af jernväg under konkurs, hafve Vi funnit godt förordna att rörande de vid Stockholms rådstufvurätt samt rådstufvurätterna i Jönköping och Kristianstad förda fastighetsböcker, så vidt de afse lagfarts-
eller inteckningsärenden angående jernväg, hvarå berörda förordning eger tillämpning, skola, jemte hvad Kongl.
kungörelsen den 14 September 1875 innehåller, som icke strider mot denna författning, tillämpas följande särskilda föreskrifter:
1 §
Lagfarts- och inteckningsärenden, som angå jernväg, hvarå förordningen den 15 Oktober 1880, angående lagfart, inteckning och utmätning af jernväg med mera, eger tillämpning, skola särskildt för sig upptagas i ett eller flera band af fastighetsboken.
2 §
För hvarje jernväg, som enligt berörda förordning skall anses såsom en enda sammanhängande jernväg, göres, då lagfarts-
eller inteckningsärende rörande jernvägen först förekommer, i fastighetsboken ett upplägg.
De till sådant upplägg anslagna blad indelas i spalter och kolumner på sätt det vid denna kungörelse fogade formulär utvisar.
3 §
Öfverskrift till upplägg skall innehålla jernvägens namn.
I första spalten införes banans jemte bibanornas ändpunkter, med uppgift å de län, inom hvilka jernvägen är belägen; den till jernvägen hörande jord, med uppgift å jordens storlek, å de hemman, lägenheter eller tomter, hvarifrån den är tagen, samt å de underrätter, inom hvilkas domsområde den är belägen.
I lagfartsspaltens andra kolumn skall, då lagfart första gången sökes å jernväg, hvarå 23 § i ofvanberörda förordning eger tillämpning, allenast införas sökandens namn.
4 §
Kartor och beskrifningar, som jemlikt 4 § 1 mom. i nämnda förordning till rätten ingifvits, skola såsom bilagor till fastighetsboken hos rätten förvaras.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.