Title: Lag (2025:570) om offentliggörande av information om datacenters energiprestanda
SFS Number: Svensk författningssamling 2025:570
URL: https://www.riksdagen.se/sv/dokument-och-lagar/dokument/svensk-forfattningssamling/lag-2025570-om-offentliggorande-av-information_sfs-2025-570/
Source Link: http://rkrattsbaser.gov.se/sfst?bet=2025:570
Amendment Register Link: http://rkrattsbaser.gov.se/sfsr?bet=2025:570
Ministry/Authority: Klimat- och näringslivsdepartementet RSE
Issued: 2025-05-28
Metadata: {"Utfärdad": "2025-05-28"}

==================================================

Lag (2025:570) om offentliggörande av information om datacenters energiprestanda
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:570
Departement/myndighet
:   
Klimat- och näringslivsdepartementet RSE
Utfärdad
:   
2025-05-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens innehåll
1 §
I denna lag finns bestämmelser om att den som äger eller  förvaltar ett datacenter ska offentliggöra uppgifter om  datacentrets energiprestanda.
Ord och uttryck
2 §
I denna lag avses med datacenter en byggnad eller en grupp  av byggnader som används för att inrymma, ansluta och driva  datorsystem, servrar och kringutrustning för datalagring,  databehandling, datadistribution och relaterad verksamhet.
Krav på att offentliggöra information om energiprestanda
3 §
Den som äger eller förvaltar ett datacenter med ett  installerat it-effektbehov på minst 500 kilowatt ska årligen  offentliggöra uppgifter om datacentrets energiprestanda genom  att rapportera uppgifterna till den databas som avses i  artikel 12 i Europaparlamentets och rådets direktiv (EU) 
2023/1791 av den 13 september 2023 om energieffektivitet och  om ändring av förordning (EU) 2023/955, i den ursprungliga  lydelsen.
Rapporteringsskyldigheten gäller inte för uppgifter som  omfattas av sekretess enligt offentlighets- och sekretesslagen 
(2009:400).
Bestämmelser om rapportering finns i kommissionens delegerade  förordning (EU) 2024/1364 av den 14 mars 2024 om den första  delen av inrättandet av ett gemensamt unionssystem för  bedömning av datacentraler.
4 §
Skyldigheten att rapportera enligt 3 § gäller inte för  datacenter
1. som används för säkerhetskänslig verksamhet,
2. som används för försvars- eller krisberedskapsändamål,  eller
3. där tjänster tillhandahålls uteslutande för  säkerhetskänslig verksamhet eller försvars- eller  krisberedskapsändamål.
Tillsyn
5 §
Den myndighet som regeringen bestämmer 
(tillsynsmyndigheten) har tillsyn över att denna lag och  kommissionens delegerade förordning (EU) 2024/1364 följs.
Tillsynen omfattar inte sådana datacenter som avses i 4 §.
6 §
Tillsynsmyndigheten har i den utsträckning som behövs för  tillsynen rätt att
1. på begäran få upplysningar och ta del av handlingar från  den som äger eller förvaltar ett datacenter, och
2. få tillträde till områden, lokaler och andra utrymmen inom  datacentret, dock inte bostäder.
7 §
Tillsynsmyndigheten får meddela de förelägganden som  behövs för att denna lag och kommissionens delegerade  förordning (EU) 2024/1364 ska följas. Ett föreläggande får  förenas med vite.
Överklagande
8 §
Tillsynsmyndighetens beslut enligt denna lag får  överklagas till allmän förvaltningsdomstol.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.