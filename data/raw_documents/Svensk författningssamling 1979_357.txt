Title: Lag (1979:357) om yrkesmässig försäljning av dyrkverktyg
SFS Number: Svensk författningssamling 1979:357
URL: https://www.riksdagen.se/sv/dokument-och-lagar/dokument/svensk-forfattningssamling/lag-1979357-om-yrkesmassig-forsaljning-av_sfs-1979-357/
Source Link: http://rkrattsbaser.gov.se/sfst?bet=1979:357
Amendment Register Link: http://rkrattsbaser.gov.se/sfsr?bet=1979:357
Ministry/Authority: Justitiedepartementet L4
Issued: 1979-05-31
Metadata: {"Utfärdad": "1979-05-31", "Ändrad": "t.o.m. SFS 2014:585"}

==================================================

Lag (1979:357) om yrkesmässig försäljning av dyrkverktyg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1979:357
Departement/myndighet
:   
Justitiedepartementet L4
Utfärdad
:   
1979-05-31
Ändrad
:   
t.o.m. SFS 2014:585
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Med dyrkverktyg avses i denna lag sådana föremål som är  särskilt utformade för att ersätta nycklar vid öppnande av lås.
2 §
Yrkesmässig försäljning av dyrkverktyg får bedrivas endast  efter tillstånd. Sådan försäljning får ske endast till den som  i sitt yrke eller annars har ett beaktansvärt behov av  dyrkverktyg och skäligen kan antas inte komma att missbruka  dem.
Tillstånd får ges åt den som har gjort sig känd för  ordentlighet och pålitlighet och som kan antas komma att  bedriva försäljningen i enlighet med vad som har sagts i första  stycket. I fråga om juridiska personer ska det för verksamheten  finnas en föreståndare som tillståndsmyndigheten har godkänt.
Regeringen eller, efter regeringens bemyndigande,  Polismyndigheten får meddela närmare föreskrifter om försäljningen.
Lag (2014:585)
.
3 §
Frågor om tillstånd prövas av Polismyndigheten.
Lag (2014:585)
.
4 §
Tillstånd meddelas för viss tid eller tills vidare och kan förbindas med särskilda villkor.
Tillstånd får återkallas, om tillståndshavaren har åsidosatt  någon be stämmelse i denna lag eller en föreskrift eller ett  villkor som har meddelats med stöd av lagen eller om  förutsättningarna för tillståndet annars inte längre  föreligger.
5 §
Polismyndigheten utövar tillsyn över att denna lag och de föreskrifter som har meddelats med stöd av lagen efterlevs.
Tillsynen ska utövas så, att den inte vållar större kostnad eller olägenhet än som är nödvändig.
Lag (2014:585)
.
6 §
Den som har tillstånd enligt denna lag är skyldig att på begäran av Polismyndigheten lämna de upplysningar, handlingar,  varuprov och liknande som behövs för tillsynen.
Lag (2014:585)
.
7 §
Till böter eller fängelse i högst sex månader döms den som uppsåtligen eller av oaktsamhet
1. bedriver yrkesmässig försäljning av dyrkverktyg utan  tillstånd eller utan att godkänd föreståndare finns,
2. bryter mot föreskrift som avses i 2 § tredje stycket eller  mot villkor enligt 4 § första stycket,
3. underlåter att fullgöra skyldigheten enligt 6 § eller lämnar oriktig uppgift vid fullgörandet.
I ringa fall döms inte till straff.
8 §
Polismyndighetens beslut får överklagas till allmän förvaltningsdomstol. Prövningstillstånd krävs vid överklagande  till kammarrätten.
Beslut enligt denna lag som rör annat än återkallelse av  tillstånd gäller omedelbart, om inte annat förordnas. Om det finns särskilda skäl får det förordnas att beslut om  återkallelse av tillstånd ska gälla omedelbart.
Lag (2014:585)
.
9 §
Har upphävts genom
lag (1980:253)
.
Övergångsbestämmelser
1995:1704
Denna lag träder i kraft den 1 maj 1996 men tillämpas inte i de  fall där det första beslutet i ärendet fattats dessförinnan.
2014:585
1. Denna lag träder i kraft den 1 januari 2015.
2. Äldre föreskrifter gäller för överklagande av beslut som har  meddelats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.