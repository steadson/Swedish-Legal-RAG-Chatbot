Title: Lag (2001:182) om behandling av personuppgifter i Skatteverkets folkbokföringsverksamhet
SFS Number: Svensk författningssamling 2001:182
URL: https://www.riksdagen.se/sv/dokument-och-lagar/dokument/svensk-forfattningssamling/lag-2001182-om-behandling-av-personuppgifter-i_sfs-2001-182/
Source Link: http://rkrattsbaser.gov.se/sfst?bet=2001:182
Amendment Register Link: http://rkrattsbaser.gov.se/sfsr?bet=2001:182
Ministry/Authority: Finansdepartementet S3
Issued: 2001-04-19
Metadata: {"Utfärdad": "2001-04-19", "Ändrad": "t.o.m. SFS 2023:164"}

==================================================

Lag (2001:182) om behandling av personuppgifter i Skatteverkets folkbokföringsverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:182
Departement/myndighet
:   
Finansdepartementet S3
Utfärdad
:   
2001-04-19
Ändrad
:   
t.o.m. SFS 2023:164
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Folkbokföringsdatabasen
2 a kap. Analys- och urvalsdatabasen
3 kap. Enskildas rättigheter
Övergångsbestämmelser
1 kap. Allmänna bestämmelser
Lagens tillämpningsområde
1 §
Denna lag tillämpas vid behandling av personuppgifter i  Skatteverkets folkbokföringsverksamhet, om behandlingen är  helt eller delvis automatiserad eller om uppgifterna ingår i  eller är avsedda att ingå i en strukturerad samling av  personuppgifter som är tillgängliga för sökning eller  sammanställning enligt särskilda kriterier.
Lagen gäller också vid behandling av personuppgifter i  passmyndigheternas verksamhet som rör identitetskontroller  enligt lagen (2022:1697) om samordningsnummer.
Bestämmelserna i 4-5 §§ samt 2 och 2 a kap. gäller även vid  behandling av uppgifter om avlidna.
Lag (2023:164)
.
Förhållandet till annan reglering
2 §
Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning), här benämnd EU:s  dataskyddsförordning.
Lag (2018:229)
.
3 §
Vid behandling av personuppgifter enligt denna lag  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats  i anslutning till den lagen, om inte annat följer av denna  lag eller föreskrifter som har meddelats i anslutning till  lagen.
Lag (2018:229)
.
Ändamål
4 §
Uppgifter får behandlas för att tillhandahålla  information som behövs för
1. samordnad behandling, kontroll och analys av  identifieringsuppgifter för fysiska personer och av andra  folkbokföringsuppgifter,
2. handläggning av folkbokföringsärenden,
3. fullgörande av underrättelseskyldighet enligt lag eller  förordning,
4. framställning av personbevis och andra registerutdrag,
5. aktualisering, komplettering och kontroll av  personuppgifter,
6. uttag av urval av personuppgifter, och
7. tillsyn, kontroll, uppföljning och planering av  folkbokföringsverksamheten.
Uppgifter får även behandlas för att fullgöra  uppgiftslämnande som sker i överensstämmelse med lag eller  förordning. Insamlade uppgifter får behandlas även för andra  ändamål, under förutsättning att uppgifterna inte behandlas  på ett sätt som är oförenligt med det ändamål för vilket  uppgifterna samlades in.
Lag (2018:229)
.
4 a §
Uppgifter får också behandlas för att tillhandahålla  information som behövs för dataanalyser och urval i syfte att  förebygga, förhindra och upptäcka felaktiga uppgifter i  folkbokföringsverksamheten.
Lag (2023:161)
.
Personuppgiftsansvar
5 §
Skatteverket och varje passmyndighet är  personuppgiftsansvarig för den behandling av personuppgifter  som respektive myndighet utför enligt denna lag.
Lag (2022:1700)
.
Behandling av känsliga personuppgifter m.m.
6 §
Personuppgifter som avses i artikel 9.1 i EU:s  dataskyddsförordning (känsliga personuppgifter) och uppgifter  om lagöverträdelser som innefattar brott, domar i brottmål,  straffprocessuella tvångsmedel eller administrativa  frihetsberövanden får behandlas endast om uppgifterna har  lämnats i ett ärende eller är nödvändiga för handläggningen  av det.
Uppgifter som avses i första stycket får i annat fall  behandlas endast om det särskilt anges i 2 kap.
Lag (2018:229)
.
7 §
När en kontroll enligt 26 b och 26 c §§  folkbokföringslagen (1991:481) eller enligt 2 kap. 3 och 4 §§  lagen (2022:1697) om samordningsnummer har genomförts, ska  fingeravtryck och ansiktsbilder samt de biometriska uppgifter  som har tagits fram omedelbart förstöras.
Lag (2022:1701)
.
2 kap. Folkbokföringsdatabasen
1 §
I folkbokföringsverksamheten skall det finnas en samling personuppgifter som med hjälp av automatiserad behandling används gemensamt i verksamheten för de i 1 kap. 4 § angivna ändamålen (folkbokföringsdatabas).
Innehåll
2 §
I databasen får uppgifter behandlas om personer som har  tilldelats personnummer eller samordningsnummer.
Uppgifter om andra personer får behandlas om det behövs för  handläggningen av ett ärende.
Lag (2022:1700)
.
3 §
För de ändamål som anges i 1 kap. 4 § får följande  uppgifter behandlas i databasen:
1. person- eller samordningsnummer,
2. namn,
3. födelsetid,
4. födelsehemort,
5. födelseort,
6. adress,
7. folkbokföringsfastighet, lägenhetsnummer,  folkbokföringsort, distrikt och folkbokföring under särskild  rubrik,
8. medborgarskap,
9. civilstånd,
10. make, barn, föräldrar, vårdnadshavare och annan person som  den registrerade har samband med inom folkbokföringen,
11. samband enligt 10 som är grundat på adoption,
12. inflyttning från utlandet,
13. avregistrering enligt 19-22 §§ folkbokföringslagen 
(1991:481),
14. anmälan enligt 5 kap. 2 § vallagen (2005:837),
15. gravsättning,
16. personnummer som personen har tilldelats i ett annat  nordiskt land,
17. uppehållsrätt för en person som är folkbokförd,
18. tidpunkt för när vilandeförklaring kan komma att ske  enligt 3 kap. 2 § 1 lagen (2022:1697) om samordningsnummer,
19. vilandeförklaring enligt 3 kap. 2 § lagen om  samordningsnummer med angivande av om förklaringen skett med  stöd av punkt 1 eller 2 i den paragrafen,
20. tidpunkt för när en person med samordningsnummer eller en  person med personnummer som inte är eller har varit  folkbokförd har avlidit, och
21. fingeravtryck, ansiktsbilder och biometriska uppgifter som  tas fram ur dessa.
I databasen får uppgifter behandlas som den 30 juni 1991  enligt särskilda bestämmelser var antecknade i sådan personakt  som avses i 16 § i den upphävda folkbokföringskungörelsen 
(1967:495), oavsett om uppgifterna är sådana som avses i 
1 kap. 6 §.
I ärenden om tilldelning av personnummer enligt 18 b §  folkbokföringslagen eller samordningsnummer får även anges  grunden för tilldelningen och de handlingar som har legat till  grund för identifiering. I ärenden om tilldelning eller  förnyelse av samordningsnummer får även anges om den enskildes  identitet är styrkt, sannolik eller osäker.
Lag (2022:1701)
.
4 §
I databasen får uppgifter behandlas om yrkanden, grunder och beslut i ett ärende samt andra uppgifter som behövs för handläggningen av ett ärende.
Regeringen eller den myndighet som regeringen bestämmer meddelar föreskrifter om vilka uppgifter som får behandlas i databasen enligt första stycket.
5 §
En handling som har kommit in i ett ärende får behandlas i databasen och får innehålla uppgifter som avses i 1 kap. 6 §.
En handling som upprättats i ett ärende får behandlas i databasen och får innehålla sådana uppgifter om de är nödvändiga för ärendets handläggning.
Utlämnande av uppgifter till enskilda på medium för automatiserad behandling
6 §
Uppgifter i databasen får lämnas ut till en enskild på medium för automatiserad behandling endast om regeringen har meddelat föreskrifter om det.
Direktåtkomst
7 §
Har upphävts genom
lag (2003:671)
.
8 §
En myndighet får ha direktåtkomst till uppgift om person-  eller samordningsnummer, namn, adress,  folkbokföringsfastighet, lägenhetsnummer, distrikt och  folkbokföringsort samt avregistrering från folkbokföringen.
En myndighet får även ha direktåtkomst till andra uppgifter i  databasen om myndigheten behöver uppgifterna för att fullgöra  sitt uppdrag och får behandla dem. Uppgifter som avses i 3 §  andra stycket får dock inte lämnas ut genom direktåtkomst.  Direktåtkomst får inte medges om det är olämpligt ur  integritetssynpunkt.
Lag (2015:902)
.
9 §
En enskild får ha direktåtkomst till uppgifter i  databasen endast om regeringen har meddelat föreskrifter om  det.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter  om vilka uppgifter som får omfattas av direktåtkomst enligt  första stycket. Åtkomst till uppgifter om annan person än den  enskilde själv får dock medges endast till uppgifter som  avses i 8 § första stycket och till uppgifter om samband inom  folkbokföringen med den enskilde eller med barn under 18 år  som den enskilde är vårdnadshavare för.
Lag (2015:902)
.
Sökbegrepp
10 §
Vid sökning i databasen får uppgifter som avses i 3 §
första stycket 5, 11, 12 och 17 inte användas som sökbegrepp.
Uppgifter som avses i 3 § första stycket 8 får användas som sökbegrepp endast i fråga om medborgarskap i Sverige, Danmark, Norge, Finland eller Island samt om medborgarskap inom eller utom Europeiska unionen (unionsmedborgarskap eller icke unionsmedborgarskap).
Lag (2013:382)
.
11 §
Vid sökning efter handlingar som avses i 5 § får endast uppgift om namn, person- eller samordningsnummer och uppgifter som avses i 5 kap. 2 § offentlighets- och sekretesslagen (2009:400) användas som sökbegrepp. Som sökbegrepp får dock inte uppgift som avses i 1 kap. 6 §
användas.
Lag (2009:492)
.
Avgifter
12 §
Skatteverket får ta ut avgifter för att lämna ut  uppgifter ur databasen enligt de närmare föreskrifter som  meddelas av regeringen.
Rätten att ta ut avgifter får inte innebära en inskränkning i
1. rätten att ta del av och mot fastställd avgift få kopia  eller utskrift av en allmän handling enligt  tryckfrihetsförordningen, eller
2. en registrerads rätt enligt artikel 12.5 i EU:s  dataskyddsförordning.
Lag (2018:229)
.
2 a kap. Analys- och urvalsdatabasen
1 §
I folkbokföringsverksamheten ska det finnas en samling  personuppgifter som med hjälp av automatiserad behandling  används gemensamt i verksamheten för de i 1 kap. 4 a § angivna  ändamålen (analys- och urvalsdatabas).
Lag (2023:161)
.
Innehåll
2 §
I analys- och urvalsdatabasen får uppgifter om de personer  som anges i 2 kap. 2 § behandlas.
Lag (2023:161)
.
3 §
För de ändamål som anges i 1 kap. 4 a § får de uppgifter  som avses i 2 kap. 3 och 4 §§ behandlas.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela ytterligare  föreskrifter om vilka uppgifter som får behandlas i analys-  och urvalsdatabasen.
Lag (2023:161)
.
Sökbegrepp
4 §
Vid sökning i analys- och urvalsdatabasen gäller det som i 
2 kap. 10 § sägs om sökbegrepp vid sökning i  folkbokföringsdatabasen.
Lag (2023:161)
.
Krav på dokumentation
5 §
Metoder för att ta fram urval och sökbegrepp som används  vid sökningar i analys- och urvalsdatabasen ska dokumenteras  på ett sådant sätt att de kan kontrolleras i efterhand.
Lag (2023:161)
.
Längsta tid för behandling
6 §
Uppgifter som behandlas i analys- och urvalsdatabasen får  inte behandlas under en längre tid än som behövs med hänsyn  till ändamålet med behandlingen. Uppgifterna får dock aldrig  behandlas under en längre tid än tre år från den tidpunkt när  de tillfördes databasen.
Lag (2023:161)
.
3 kap. Enskildas rättigheter
Rätten att göra invändningar
1 §
Artikel 21.1 i EU:s dataskyddsförordning om rätten att  göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Lag (2018:229)
.
2 §
Har upphävts genom
lag (2018:229)
.
3 §
Har upphävts genom
lag (2018:229)
.
4 §
Har upphävts genom
lag (2018:229)
.
Övergångsbestämmelser
2001:182
1. Denna lag träder i kraft den 1 oktober 2001, då lagen
(1990:1536) om folkbokföringsregister och lagen (1995:743) om aviseringsregister skall upphöra att gälla.
2. Har upphävts genom
lag (2022:1700)
.
3. Bestämmelser i lagen om grundläggande krav på behandling av personuppgifter samt behandling av känsliga personuppgifter och uppgifter om lagöverträdelser m.m. skall inte börja tillämpas förrän den 1 oktober 2007 i fråga om sådan manuell behandling av personuppgifter som påbörjats före den 24 oktober 1998 eller manuell behandling som utförs för ett visst bestämt ändamål om manuell behandling för ändamålet påbörjats före den 24 oktober 1998.
4. Bestämmelsen i 9 § lagen (1995:743) om aviseringsregister gäller dock fortfarande till utgången av år 2001.
5. Har en begäran om registerutdrag enligt 10 § datalagen
(1973:289) kommit in innan denna lag träder i kraft men har utdraget inte expedierats före ikraftträdandet, skall framställningen anses som en ansökan om information enligt denna lag.
6. Bestämmelsen om skadestånd skall tillämpas endast om den omständighet som yrkandet hänför sig till har inträffat efter det att lagen har trätt i kraft beträffande den aktuella behandlingen.
2003:671
1. Denna lag träder i kraft den 1 januari 2004.
2. Den nya föreskriften i 1 kap. 5 § gäller även för behandling av personuppgifter som Riksskatteverket eller skattemyndighet utfört.
3. Äldre föreskrifter i 3 kap. 4 § första stycket gäller fortfarande för överklagande av beslut som har meddelats före ikraftträdandet.
2013:382
1. Denna lag träder i kraft den 1 januari 2016 i fråga om 2 kap. 3 § första stycket 7 och i övrigt den 1 januari 2014.
2. Äldre bestämmelser i 2 kap. 3 § första stycket 7 gäller fortfarande för förhållanden som avser tid före ikraftträdandet.
2018:229
1. Denna lag träder i kraft den 25 maj 2018.
2. Äldre föreskrifter om straff gäller fortfarande för  överträdelser som har skett före ikraftträdandet.
2022:1281
1. Denna lag träder i kraft den 1 september 2023.
Lag (2022:1701)
.
2. För samordningsnummer som tilldelats efter egen ansökan  före ikraftträdandet får, om samordningsnumret inte är  förklarat vilande, uppgift registreras om att identiteten är  styrkt.
Lag (2022:1701)
.
3. För samordningsnummer som tilldelats i andra fall före  ikraftträdandet och där det inte råder osäkerhet om personens  identitet får, om samordningsnumret inte är förklarat vilande,  uppgift registreras om att identiteten är sannolik.
Lag (2022:1701)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.