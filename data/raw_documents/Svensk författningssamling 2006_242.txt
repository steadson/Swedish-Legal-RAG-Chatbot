Title: Vägtrafikskatteförordning (2006:242)
SFS Number: Svensk författningssamling 2006:242
URL: https://www.riksdagen.se/sv/dokument-och-lagar/dokument/svensk-forfattningssamling/vagtrafikskatteforordning-2006242_sfs-2006-242/
Source Link: http://rkrattsbaser.gov.se/sfst?bet=2006:242
Amendment Register Link: http://rkrattsbaser.gov.se/sfsr?bet=2006:242
Ministry/Authority: Finansdepartementet S2
Issued: 2006-04-06
Metadata: {"Utfärdad": "2006-04-06", "Ändrad": "t.o.m. SFS 2019:392"}

==================================================

Vägtrafikskatteförordning (2006:242)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:242
Departement/myndighet
:   
Finansdepartementet S2
Utfärdad
:   
2006-04-06
Ändrad
:   
t.o.m. SFS 2019:392
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde och definitioner
1 §
Denna förordning gäller vid tillämpning av vägtrafikskattelagen (2006:227) och lagen (2006:228) med särskilda bestämmelser om fordonsskatt.
2 §
Beteckningar som används i denna förordning har samma betydelse som i vägtrafikskattelagen (2006:227).
De beslutande myndigheternas uppgifter
Skatteverkets uppgifter
3 §
Skatteverket ska, utöver vad som framgår av vägtrafikskattelagen (2006:227), samordna kontrollen av vägtrafikskatt, och fastställa formulär till de blanketter som behövs.
Skatteverket får, efter samråd med Transportstyrelsen, meddela närmare föreskrifter om debitering och betalning av vägtrafikskatt, samt att Transportstyrelsen i vägtrafikregistret ska föra in de särskilda uppgifter som behövs för debitering och betalning av vägtrafikskatt.
Förordning (2008:1187).
4 §
Om det finns anledning anta att ett brott har begåtts enligt vägtrafikskattelagen (2006:227) eller lagen (2006:228)
med särskilda bestämmelser om fordonsskatt, skall Skatteverket anmäla detta till åklagarmyndigheten. Anmälan skall dock inte göras om det kan antas att brottet inte kommer att medföra påföljd eller om anmälan av något annat skäl inte behövs.
Transportstyrelsens uppgifter
5 §
Transportstyrelsen ska, utöver vad som framgår av  vägtrafikskattelagen (2006:227),
1. svara för att de uppgifter som behövs för beräkning av  skattevikt förs in i vägtrafikregistret,
2. beräkna skattevikt och föra in denna uppgift i  vägtrafikregistret,
3. återbetala vägtrafikskatt, och
4. begära indrivning av vägtrafikskatt och avgifter som i  samband med debitering av vägtrafikskatt tas ut enligt 2 kap. 
4 § vägtrafikdataförordningen (2019:382) och 9 kap. 9 §  förordningen (2019:383) om fordons registrering och  användning.
Vid indrivning gäller 3-9 §§ indrivningsförordningen 
(1993:1229). Indrivning behöver inte begäras för en fordran  som understiger 100 kronor, om indrivning inte krävs från  allmän synpunkt.
Transportstyrelsens uppgifter enligt första stycket 3 och 4  utförs för Skatteverkets räkning. Förordning (2019:392).
5 a §
Transportstyrelsen får meddela föreskrifter om vilka uppgifter som behövs för att styrka att en bil uppfyller kraven enligt 2 kap. 11 a § första stycket 5 eller tredje stycket vägtrafikskattelagen (2006:227).
Förordning (2009:1473).
Debitering och återbetalning av fordonsskatt
6 §
Skatteår, skatteperioder och betalningsmånader för fordonen  bestäms efter sista siffran i fordonets registreringsnummer  enligt följande uppställning.
Sista siffra    Skatteår/       Fordonsskatt            Betalningsmånad
skatteperioder
1               skatteår:       maj-april               april
skatteperioder: maj-augusti             april
september-december      augusti
januari-april           december
2               skatteår:       juni-maj                maj
skatteperioder: juni-september          maj
oktober-januari         september
februari-maj            januari
3               skatteår:       juli-juni               juni
skatteperioder: juli-oktober            juni
november-februari       oktober
mars-juni               februari
4               skatteår:       september-augusti       augusti
skatteperioder: september-december      augusti
januari-april           december
maj-augusti             april
5               skatteår:       november-oktober        oktober
skatteperioder: november-februari       oktober
mars-juni               februari
juli-oktober            juni
6               skatteår:       december-november       november
skatteperioder: december-mars           november
april-juli              mars
augusti-november        juli
7               skatteår:       januari-december        december
skatteperioder: januari-april           december
maj-augusti             april
september-december      augusti
8               skatteår:       februari-januari        januari
skatteperioder: februari-maj            januari
juni-september          maj
oktober-januari         september
9               skatteår:       mars-februari           februari
skatteperioder: mars-juni               februari
juli-oktober            juni
november-februari       oktober
0               skatteår:       april-mars              mars
skatteperioder: april-juli              mars
augusti-november        juli
december-mars           november
Förordning (2017:99).
7 §
Fordonsskatt skall debiteras för ett skatteår eller en skatteperiod, om inte något annat följer av 2 kap. 18 §, 5 kap.
3 § andra eller tredje stycket, 4, 5 eller 7 §
vägtrafikskattelagen (2006:227). Debiteringen skall avse skatt för tiden till utgången av skatteåret eller, om skatten för hela året överstiger 3 600 kronor, till utgången av skatteperioden, om inte något annat följer av 2 kap. 18 § eller 5 kap. 7 § vägtrafikskattelagen.
8 §
Ett inbetalningskort för skatten ska sändas till den skattskyldige snarast möjligt, i fråga om betalning enligt 5 kap. 3 § första stycket vägtrafikskattelagen (2006:227), senast den 12 i betalningsmånaden.
Om en fordonsägare inte har fått inbetalningskortet, ska han eller hon anmäla detta till Transportstyrelsen senast en vecka innan skatten ska vara inbetald. Förordning (2008:1187).
9 §
På begäran av den skattskyldige får fordonsskatt förskottsdebiteras. Fordonsskatt som förskottsdebiteras får avse närmast följande skatteår eller, om fordonsskatten skall betalas för skatteperiod, högst de tre närmast följande skatteperioderna.
Debitering av saluvagnsskatt
10 §
Ett inbetalningskort för skatten ska sändas till den  skattskyldige snarast möjligt efter det att saluvagnslicens  enligt 12 § lagen (2019:370) om fordons registrering och  användning har beviljats. Förordning (2019:392).
11 §
Om skattskyldighet föreligger vid ingången av december månad ska ett inbetalningskort avseende saluvagnsskatt för närmast följande skatteår sändas till den skattskyldige senast den 10 december.
Om den skattskyldige inte har fått inbetalningskortet, ska han eller hon anmäla detta till Transportstyrelsen senast den 20 december. Förordning (2008:1187).
Omhändertagna registreringsskyltar
12 §
Registreringsskyltar som har tagits om hand enligt 6 kap. 3 § första eller andra stycket vägtrafikskattelagen
(2006:227) ska förvaras hos Polismyndigheten under en vecka efter omhändertagandet.
Skyltarna får under denna tid återlämnas till fordonets ägare, om det visas att användningsförbud inte längre råder för fordonet enligt 6 kap. 1 och 2 §§ vägtrafikskattelagen.
Om skyltarna inte återlämnas, ska Polismyndigheten förstöra dem. Förordning (2014:1209).
13 §
Vid färd med ett fordon vars registreringsskyltar har tagits om hand enligt 6 kap. 3 § första eller andra stycket vägtrafikskattelagen (2006:227) ska det finnas ett bevis i fordonet om en polismans eller bilinspektörs medgivande enligt tredje stycket i den paragrafen. Förordning (2015:38).
Överklagande
14 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:1011).
Övergångsbestämmelser
2006:242
1. Denna förordning träder i kraft den 1 maj 2006. Genom förordningen upphävs
a) fordonsskatteförordningen (1993:1028), och
b) förordningen (1976:767) om uppbörd av saluvagnsskatt, m.m.
2. I fråga om skatt som hänför sig till tiden före den 1 maj 2006 gäller fortfarande 3 § fordonsskatteförordningen.
3. Om det i en lag eller någon annan författning hänvisas till en bestämmelse som har ersatts med en bestämmelse i denna förordning, tillämpas i stället den nya bestämmelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.