Title: Förordning (2017:1028) om en försöksverksamhet med snabbare handläggning av brott
SFS Number: Svensk författningssamling 2017:1028
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20171028-om-en-forsoksverksamhet-med_sfs-2017-1028/
Source Link: http://rkrattsbaser.gov.se/sfst?bet=2017:1028
Amendment Register Link: http://rkrattsbaser.gov.se/sfsr?bet=2017:1028
Ministry/Authority: Justitiedepartementet DÅ
Issued: 2017-11-09
Metadata: {"Utfärdad": "2017-11-09", "Ändrad": "t.o.m. SFS 2022:1358"}

==================================================

Förordning (2017:1028) om en försöksverksamhet med snabbare handläggning av brott
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1028
Departement/myndighet
:   
Justitiedepartementet DÅ
Utfärdad
:   
2017-11-09
Ändrad
:   
t.o.m. SFS 2022:1358
Tidsbestämd
: 
2023-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av
- 23 kap. 24 § rättegångsbalken i fråga om 4 §,
- 48 kap. 1 § andra stycket rättegångsbalken i fråga om 
5 §,
- 1 § lagen (2018:160) om försök med  tillgänglighetsdelgivning i brottmål i fråga om 6 §,
- 8 kap. 7 § regeringsformen i fråga om övriga  bestämmelser. Förordning (2018:161).
2 §
Avvikelserna i 3-5 §§ i fråga om samråd, underrättelser  och fullmakt får göras vid handläggning av brott där åtal  enligt 19 kap. rättegångsbalken ska väckas vid någon av  följande tingsrätter:
- Alingsås tingsrätt,
- Attunda tingsrätt,
- Borås tingsrätt,
- Eksjö tingsrätt,
- Gotlands tingsrätt,
- Gävle tingsrätt,
- Göteborgs tingsrätt,
- Hälsinglands tingsrätt,
- Jönköpings tingsrätt,
- Linköpings tingsrätt,
- Luleå tingsrätt,
- Malmö tingsrätt,
- Nacka tingsrätt,
- Norrköpings tingsrätt,
- Norrtälje tingsrätt,
- Skaraborgs tingsrätt,
- Solna tingsrätt,
- Stockholms tingsrätt,
- Sundsvalls tingsrätt,
- Södertälje tingsrätt,
- Södertörns tingsrätt,
- Umeå tingsrätt,
- Uppsala tingsrätt,
- Värmlands tingsrätt,
- Växjö tingsrätt,
- Örebro tingsrätt,
- Östersunds tingsrätt.  Förordning (2022:1358).
3 §
Ett sådant samråd som föreskrivs i 1 § andra stycket  förordningen (1992:289) om särskild personutredning i  brottmål, m.m. behövs inte om yttrandet ska lämnas inom  kortare tid än en månad.
4 §
En underrättelse som lämnas skriftligen enligt 12 b §  andra stycket förundersökningskungörelsen (1947:948) får  sändas på elektronisk väg i stället för med post. En  skriftlig underrättelse behöver endast delges den misstänkte  om det är föreskrivet ett svårare straff än fängelse i tre år  för brottet.
Om en underrättelse inte behöver delges enligt första stycket  ska den misstänkte informeras om detta och även om på vilket  sätt han eller hon kommer få del av underrättelsen.
Polismyndigheten får, efter att ha gett Åklagarmyndigheten  tillfälle att yttra sig, meddela närmare föreskrifter om den  information som ska lämnas enligt andra stycket.
5 §
En polisman eller någon annan som håller förhör med den  misstänkte får föreslå honom eller henne att utfärda en  fullmakt som avses i 48 kap. 10 § rättegångsbalken, även om  kravet i 3 § strafföreläggandekungörelsen (1970:60) på att  det ska finnas särskild anledning att anta att saken inte  eller bara med svårighet kan avgöras genom strafföreläggande  om någon fullmakt inte utfärdas inte är uppfyllt.
Den misstänkte ska skriftligen underrättas av åklagaren om  att ett strafföreläggande har godkänts med stöd av en  fullmakt enligt första stycket.
Åklagarmyndigheten får meddela närmare föreskrifter om  underrättelser enligt andra stycket.
Försök med tillgänglighetsdelgivning
6 §
Tillgänglighetsdelgivning enligt lagen (2018:160) om  försök med tillgänglighetsdelgivning i brottmål får användas  vid de tingsrätter som anges i 2 §. Förordning (2019:675).
7 §
Information om tillgänglighetsdelgivning enligt 3 §  lagen (2018:160) om försök med tillgänglighetsdelgivning i  brottmål ska lämnas skriftligen.
Polismyndigheten får, efter att ha gett Domstolsverket och  Åklagarmyndigheten tillfälle att yttra sig, meddela närmare  föreskrifter om vad informationen ska innehålla.
Förordning (2018:161).
8 §
Handlingar som görs tillgängliga vid tingsrätten  enligt 2 § lagen (2018:160) om försök med  tillgänglighetsdelgivning i brottmål ska samma dag sändas  till den tilltalade om det är möjligt och inte bedöms  obehövligt.
Handlingarna ska sändas på elektronisk väg. Om det inte är  möjligt ska de sändas med post till den tilltalades senast  kända adress eller folkbokföringsadress.
Den som delger information om tillgänglighetsdelgivning  enligt 3 § andra stycket lagen (2018:160) om försök med  tillgänglighetsdelgivning i brottmål ska fråga den misstänkte  till vilken adress handlingar enligt första stycket ska  sändas. Förordning (2018:161).
9 §
En tilltalad som inställer sig hos tingsrätten för att  hämta handlingar som hålls tillgängliga enligt 2 § lagen 
(2018:160) om försök med tillgänglighetsdelgivning i brottmål  kan få ersättning av allmänna medel för kostnad för resa och  uppehälle, om det är skäligt med hänsyn till hans eller  hennes ekonomiska förhållanden, de kostnader som kan uppstå  och omständigheterna i övrigt.
Rätten beslutar om ersättningen och får bevilja förskott. I  övrigt gäller vad som i förordningen (1982:805) om ersättning  av allmänna medel till vittnen, m.m. är föreskrivet om part  enligt 21 kap. 12 § rättegångsbalken. Förordning (2018:161).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.