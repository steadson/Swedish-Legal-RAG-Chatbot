Title: Förordning (2012:749) med instruktion för handelssekreterare
SFS Number: Svensk författningssamling 2012:749
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012749-med-instruktion-for_sfs-2012-749/
Source Link: http://rkrattsbaser.gov.se/sfst?bet=2012:749
Amendment Register Link: http://rkrattsbaser.gov.se/sfsr?bet=2012:749
Ministry/Authority: Utrikesdepartementet
Issued: 2012-11-22
Metadata: {"Utfärdad": "2012-11-22"}

==================================================

Förordning (2012:749) med instruktion för handelssekreterare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:749
Departement/myndighet
:   
Utrikesdepartementet
Utfärdad
:   
2012-11-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Handelssekreterarna har till uppgift att främja svensk export och internationalisering samt utländska företagsinvesteringar i Sverige när det gäller det land eller de länder som förordnandet avser.
2 §
Handelssekreterarna ska samverka med den svenska utrikesrepresentationen samt med andra svenska aktörer som bedriver export-,  investerings- eller Sverigefrämjande i verksamhetslandet eller verksamhetsländerna.
3 §
Handelssekreterarna får  ta ut avgifter för sina tjänster.
Intäkterna från dessa tjänster disponeras inom Sveriges export- och investeringsråds verksamhet.
4 §
Handelssekreterarna får inte driva handel eller idka annan näring.
Verksamhetens ledning
5 §
Handelssekreterarnas verksamhet planeras och leds av Sveriges export- och investeringsråd enligt vad regeringen föreskriver särskilt.
Organisation
6 §
Om inte regeringen föreskriver något annat, är handelssekreterarna underställda den svenska beskickningschefen i verksamhetslandet när det gäller förbindelser med detta lands myndigheter.
Anställningar
7 §
Anställning som handelssekreterare beslutas av regeringen på förslag av Sveriges export- och investeringsråd.
Revision
8 §
Handelssekreterarnas verksamhet revideras i samma ordning som gäller för revisionen av Sveriges export- och investeringsråd.
Övrigt
9 §
Handelssekreterarna ska inte tillämpa myndighetsförordningen (2007:515).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.