Title: Förordning (2021:1336) om försöksverksamhet med kompletterande pedagogisk utbildning som leder till grundlärarexamen eller ämneslärarexamen
SFS Number: Svensk författningssamling 2021:1336
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20211336-om-forsoksverksamhet-med_sfs-2021-1336/
Source Link: http://rkrattsbaser.gov.se/sfst?bet=2021:1336
Amendment Register Link: http://rkrattsbaser.gov.se/sfsr?bet=2021:1336
Ministry/Authority: Utbildningsdepartementet
Issued: 2021-12-22
Metadata: {"Utfärdad": "2021-12-22", "Ändrad": "t.o.m. SFS 2024:1031"}

==================================================

Förordning (2021:1336) om försöksverksamhet med kompletterande pedagogisk utbildning som leder till grundlärarexamen eller ämneslärarexamen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:1336
Departement/myndighet
:   
Utbildningsdepartementet
Utfärdad
:   
2021-12-22
Ändrad
:   
t.o.m. SFS 2024:1031
Tidsbestämd
: 
2028-02-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns det bestämmelser om  högskoleutbildning på grundnivå och avancerad nivå som syftar  till att komplettera tidigare tillägnade kunskaper för att  studenten ska kunna avlägga grundlärar- eller ämneslärarexamen  enligt bilaga 2 till högskoleförordningen (1993:100).
Utbildningen är avsedd för personer som har någon av de  examina som framgår av bilaga 1 till denna förordning.
2 §
Förordningen är meddelad med stöd av 8 kap. 7 §  regeringsformen.
Uttryck i förordningen
2 a §
Ordet undervisningsämne har samma betydelse som i 1 kap. 
4 § förordningen (2021:1335) om utbildning till lärare och  förskollärare. Förordning (2024:169).
Förhållandet till annan reglering
3 §
Av 6 kap. 4 § första och andra styckena  högskoleförordningen (1993:100) framgår dels att inom  högskoleutbildning får bara de examina avläggas som anges i  bilaga 2 till den förordningen (examensordningen), dels att  det i examensordningen anges på vilken nivå en viss examen ska  avläggas och vilka krav som ska uppfyllas för en viss examen 
(examensbeskrivning).
Av 6 kap. 4 § tredje stycket samma förordning framgår att det  i denna förordning finns avvikande bestämmelser om vilka krav  som ska uppfyllas för grundlärar- och ämneslärarexamen och på  vilken nivå sådana examina ska avläggas.
4 §
Av 6 kap. 5 § högskoleförordningen (1993:100) framgår att  det i förordningen (2021:1335) om utbildning till lärare och  förskollärare finns bestämmelser om krav på den utbildning som  ska leda fram till grundlärar- och ämneslärarexamen. Av 1 kap. 
1 § andra stycket och 5 § tredje stycket i den senare  förordningen framgår dels att med utbildning till lärare avses  enligt den förordningen bland annat utbildning enligt denna  förordning, dels att det i denna förordning finns bestämmelser  om avvikande krav för utbildningen.
Av examensbeskrivningen i bilaga 2 till högskoleförordningen  för dessa examina framgår att det för grundlärarexamen finns  tre inriktningar och att det för ämneslärarexamen finns två  inriktningar. Förordning (2024:169).
4 a §
Av 2 kap. 13-19 §§ skollagen (2010:800) och förordningen 
(2011:326) om behörighet och legitimation för lärare och  förskollärare framgår vad som krävs för att få bedriva  undervisning i skolväsendet.
Av 2 kap. 22 a § förordningen om behörighet och legitimation  för lärare och förskollärare framgår vilka ämnen i  gymnasieskolan som motsvaras av de undervisningsämnen som  anges i 4 kap. 4 § förordningen (2021:1335) om utbildning till  lärare och förskollärare. Förordning (2024:169).
Utbildningsinriktningar och avsedd undervisningsbehörighet
5 §
Utbildning som leder till grundlärarexamen kan ges enligt  denna förordning med inriktning mot arbete i förskoleklass och  grundskolans årskurs 1-3 eller mot arbete i grundskolans  årskurs 4-6.
Utbildningen avses, på det sätt som anges i bilaga 2, leda  till en grundlärarexamen som ger undervisningsbehörighet i  någon av de två ämneskombinationerna
1. svenska, engelska och samhällsorienterande ämnen, eller
2. matematik, naturorienterande ämnen och teknik.
6 §
Utbildning som leder till ämneslärarexamen kan ges enligt  denna förordning med inriktning mot arbete i grundskolans  årskurs 7-9 eller mot arbete i gymnasieskolan.
Utbildningen avses, på det sätt som anges i bilaga 2, leda  till en ämneslärarexamen som ger undervisningsbehörighet i  ett eller två ämnen.
Var utbildningen anordnas
7 §
Utbildningen ska anordnas vid de universitet eller  högskolor som omfattas av högskolelagen (1992:1434) och som  regeringen beslutar.
Med högskolor avses i denna förordning även universitet.
Utbildningens innehåll
8 §
Utbildning som leder till grundlärarexamen omfattar, med  undantag från kraven i 2 och 3 kap. förordningen (2021:1335)  om utbildning till lärare och förskollärare, 75 högskolepoäng  och avser
- ämnesstudier och ämnesdidaktiska studier om 
35 högskolepoäng,
- studier inom utbildningsvetenskaplig kärna om 
20 högskolepoäng, och
- verksamhetsförlagd utbildning om 20 högskolepoäng.
Utbildning som leder till ämneslärarexamen omfattar, med  undantag från kraven i 2 och 3 kap. förordningen om utbildning  till lärare och förskollärare, 60 högskolepoäng och avser
- ämnesstudier och ämnesdidaktiska studier om 20  högskolepoäng,
- studier inom utbildningsvetenskaplig kärna om 20  högskolepoäng, och
- verksamhetsförlagd utbildning om 20 högskolepoäng.
Tillträde till utbildningen
9 §
Den som vill bli antagen till en utbildning enligt denna  förordning ska vid anmälan ange önskad examen och inriktning  enligt 5 § första stycket eller 6 § första stycket.
Sökande till utbildning som leder till grundlärarexamen ska  även ange önskad ämneskombination enligt 5 § andra stycket.
Sökande till utbildning som leder till ämneslärarexamen ska  även ange önskat ämne eller ämnen enligt 6 § andra stycket.
Undantag från högskoleförordningen när det gäller särskild  behörighet
10 §
För särskild behörighet till utbildningen gäller 11-16 §§  i stället för bestämmelserna om särskild behörighet i 7 kap. 
8-11 och 25 §§ högskoleförordningen (1993:100).
Bestämmelserna om undantag från något eller några  behörighetsvillkor i 7 kap. 3 § högskoleförordningen gäller  även behörighetsvillkor enligt denna förordning.
Generella bestämmelser om särskild behörighet till  utbildningen
11 §
Särskild behörighet till utbildning enligt denna  förordning har den som har en sådan tidigare examen som  framgår av 12-15 §§.
Första stycket gäller inte om den tidigare examen är en  utländsk examen.
Undantaget i andra stycket gäller inte om den sökande har en  utländsk examen från ett land som är part i konventionen om  erkännande av bevis avseende högre utbildning i Europaregionen  den 11 april 1997 och den utländska examen motsvarar en examen  enligt första stycket.
Särskild behörighet till utbildning som leder till  grundlärarexamen
12 §
Särskild behörighet till utbildning som leder till  grundlärarexamen har den som har
1. en generell examen om 180 högskolepoäng på grundnivå inom  en huvudområdesgrupp enligt bilaga 1, eller
2. en yrkesexamen enligt bilaga 1.
Särskild behörighet till utbildning som leder till  ämneslärarexamen med inriktning mot arbete i grundskolans  årskurs 7-9
13 §
Särskild behörighet till utbildning som leder till  ämneslärarexamen med inriktning mot arbete i grundskolans  årskurs 7-9 har den som har
1. en generell examen om 180 högskolepoäng på grundnivå inom  en huvudområdesgrupp enligt bilaga 1, eller
2. en yrkesexamen enligt bilaga 1.
Särskild behörighet till utbildning som leder till  ämneslärarexamen med inriktning mot arbete i gymnasieskolan
14 §
Särskild behörighet till utbildning som leder till  ämneslärarexamen med inriktning mot arbete i gymnasieskolan  har den som har
1. en generell examen om 180 högskolepoäng på grundnivå inom  en huvudområdesgrupp enligt bilaga 1 och en generell examen om  lägst 60 högskolepoäng på avancerad nivå, inom samma  huvudområdesgrupp, eller
2. en yrkesexamen enligt bilaga 1.
Särskild behörighet för den med äldre examen
15 §
Särskild behörighet till utbildning enligt 12, 13 eller 
14 § har också den som har
1. en äldre generell examen om lägst det antal högskolepoäng  som framgår av 12 eller 13 § och som motsvarar en  huvudområdesgrupp enligt bilaga 1,
2. en äldre generell examen om lägst det antal högskolepoäng  som sammantaget framgår av 14 § och som motsvarar en  huvudområdesgrupp enligt bilaga 1, eller
3. en äldre yrkesexamen som motsvarar en yrkesexamen enligt  bilaga 1.
Bemyndigande att meddela föreskrifter om huvudområdesgrupperna  i bilaga 1
16 §
En huvudområdesgrupp enligt bilaga 1 består av ett eller  flera huvudområden som får anses relevanta för något eller  några av de moment som ingår i ett undervisningsämnes centrala  innehåll.
Universitets- och högskolerådet får meddela föreskrifter om  vilka huvudområden som ingår i en huvudområdesgrupp.
Förordning (2021:1337).
Urval
17 §
Vid urval till utbildningen gäller 18 § i stället för  bestämmelserna om urval i 7 kap. 12-19, 23, 26 och 27 §§  högskoleförordningen (1993:100).
18 §
Vid urval ska hänsyn tas till de sökandes meriter och  förmåga att tillgodogöra sig utbildningen.
Högskolan får meddela föreskrifter om vilka urvalsgrunder som  ska användas.
Utbildningens genomförande
19 §
Utbildning som leder till grundlärarexamen ska anordnas  med förhöjd studietakt under ett normalstudieår enligt 6 kap. 
2 § högskoleförordningen (1993:100) eller under en period om  längst tolv månader.
Utbildning som leder till ämneslärarexamen ska anordnas på  heltid under ett normalstudieår enligt 6 kap. 2 §  högskoleförordningen. Förordning (2022:286).
20 §
Utbildningens olika delar enligt 8 § ska anpassas dels  efter inriktningen enligt 5 eller 6 §, dels efter det eller de  ämnen som utbildningen syftar till att ge  undervisningsbehörighet i samt fokusera på  undervisningsprocessen och praktiska undervisningsfärdigheter  i respektive inriktning och ämne eller ämnen.
21 §
Ämnesstudierna och de ämnesdidaktiska studierna i  utbildningen ska ge sådana kunskaper som krävs för  undervisning i respektive ämne eller ämnen. I de fall  utbildningen avser att leda till grundlärarexamen ska  ämnesstudierna och de ämnesdidaktiska studierna till huvuddelen  fokusera på antingen svenska eller matematik.
För grundlärarexamen med inriktning mot arbete i förskoleklass  och grundskolans årskurs 1-3 ska studierna särskilt ge  kunskaper om grundläggande läs- och skrivinlärning eller  matematikinlärning samt om barns kommunikation och  språkutveckling.
För grundlärarexamen med inriktning mot arbete i grundskolans  årskurs 4-6 ska studierna särskilt ge kunskaper om läs- och  skrivutveckling eller matematikutveckling.
22 §
Studier inom den utbildningsvetenskapliga kärnan ska  fokusera på de moment och delmoment som är absolut nödvändiga  för den kommande yrkesutövningen och som inte kan inhämtas  inom övriga delar av utbildningen. Dessa är
- skolväsendets villkor,
- skolans värdegrund, innefattande de grundläggande  demokratiska värderingarna och de mänskliga rättigheterna,
- utveckling och lärande, som ska ha ett tvärvetenskapligt  perspektiv där kognitionsvetenskap ingår, samt  specialpedagogik,
- sociala relationer, konflikthantering och ledarskap, och
- bedömning och betygssättning.
23 §
Den verksamhetsförlagda utbildningen ska förläggas inom  relevant verksamhet och ämne samt till minst hälften vara  ämnesrelaterad.
Anställning under studierna
24 §
En utbildning som kombineras med anställning som lärare  på deltid ska kunna anordnas under längre tid och i annan  studietakt än vad som anges i 19 §.
Särskilda examenskrav för grundlärar- och ämneslärarexamen  samt nivå på sådana examina
25 §
Efter genomförd utbildning enligt denna förordning gäller  de krav för examen som anges i 26 § för grundlärar- och  ämneslärarexamen samt i 27 § första stycket för  grundlärarexamen och i 28 § första stycket för  ämneslärarexamen.
Examina avläggs på den nivå som anges i 27 § andra stycket och 
28 § andra stycket. Förordning (2022:286).
Gemensamma krav för grundlärar- och ämneslärarexamen
26 §
Kraven i examensbeskrivningarna för grundlärar- och  ämneslärarexamen i bilaga 2 till högskoleförordningen 
(1993:100) gäller, med undantag för krav som avser
1. de delar av den utbildningsvetenskapliga kärnan i 2 kap. 
3 § förordningen (2021:1335) om utbildning till lärare och  förskollärare som inte har någon motsvarighet i utbildningen  enligt 22 § denna förordning, eller
2. det självständiga arbetet (examensarbetet).
För grundlärarexamen gäller inte heller sådana krav i  examensbeskrivningen i bilaga 2 till högskoleförordningen som  avser sådana ämnesstudier och ämnesdidaktiska studier som på  grund av den valda ämneskombinationen enligt 5 § andra stycket  denna förordning inte har någon motsvarighet i utbildningen  enligt 21 §. Förordning (2022:286).
Ytterligare krav för grundlärarexamen och nivå på examen
27 §
Grundlärarexamen med inriktning mot arbete i  förskoleklass och grundskolans årskurs 1-3 eller mot arbete i  grundskolans årskurs 4-6 uppnås efter att studenten, utöver  sin tidigare examen enligt bilaga 1, har fullgjort  kompletterande pedagogisk utbildning om 75 högskolepoäng  enligt denna förordning.
En examen enligt första stycket avläggs på grundnivå.
Den sammantagna utbildningen enligt första stycket ska anses  omfatta ämneskunskaper i någon av de två ämneskombinationerna  i 5 § andra stycket i den omfattning som krävs för behörighet  i dessa ämnen enligt förordningen (2011:326) om behörighet och  legitimation för lärare och förskollärare.
Ytterligare krav för ämneslärarexamen och nivå på examen
28 §
Ämneslärarexamen med inriktning mot arbete i grundskolans  årskurs 7-9 eller mot arbete i gymnasieskolan uppnås efter att  studenten, utöver sin tidigare examen enligt bilaga 1, har  fullgjort kompletterande pedagogisk utbildning om 
60 högskolepoäng enligt denna förordning.
En examen enligt första stycket avläggs på grundnivå.
Den sammantagna utbildningen enligt första stycket ska anses  omfatta ämneskunskaper i ett ämne, eller i förekommande fall  två ämnen, enligt bilaga 2 i den omfattning som krävs för  behörighet i dessa ämnen enligt förordningen (2011:326) om  behörighet och legitimation för lärare och förskollärare.
Förordning (2022:286).
Övergångsbestämmelser
2021:1336
1. Denna förordning träder i kraft den 1 februari 2022 i  fråga om 5-7 och 9-18 §§ samt bilaga 1-3 och i övrigt den 1  juli 2022.
2. Förordningen upphör att gälla den 1 februari 2028.
3. En student som har fullgjort utbildning enligt denna  förordning och som uppfyller förordningens krav för  grundlärar- eller ämneslärarexamen har rätt att få en sådan  examen till och med den 31 januari 2032.
2021:1337
1. Denna förordning träder i kraft den 1 juli 2022.
2. Äldre bestämmelser gäller fortfarande i fråga om antagning  till sådan utbildning som börjar före den 1 oktober 2022.
2024:1031
1. Denna förordning träder i kraft den 1 januari 2025.
2. Äldre bestämmelser gäller fortfarande för antagning till  sådan utbildning som börjar före den 1 februari 2025.
Bilaga 1
Examina som ger särskild behörighet till kompletterande  pedagogisk utbildning som leder till grundlärar- eller  ämneslärarexamen
Huvudområdesgrupper som ger behörighet när tidigare examen är  en generell examen
Huvudområdes-           Grundlärar-     Ämneslärar-     Ämneslärar-
grupp	                examen, f, åk   examen          examen
1-3 och 4-6	åk 7-9	        gymnasieskolan
Administration och
förvaltning	        X	        X	        -
Arkitektur	        X       	-       	-
Biologi	                X       	X       	X
Bioteknik	        X	        X	        X
Byggteknik	        X	        X	        X
Datateknik	        X	        X	        X
Datavetenskap och
systemvetenskap	        X	        X	        X
Ekonomisk historia	X	        X	        X
Elektronik	        X	        X	        X
Elektroteknik	        X	        X	        X
Energiteknik	        X	        X	        X
Engelska	        X	        X	        X
Filosofi	        -	        -	        X
Fordons-
och farkostteknik	X	        X	        X
Franska	                -	        X	        X
Freds- och
utvecklingsstudier	X	        X	        X
Fysik	                X	        X	        X
Företagsekonomi	        -	        X	        X
Geografi	        X	        X	        X
Geovetenskap och
naturgeografi	        X	        -	        X
Grekiska	        -	        -	        X
Historia	        X	        X	        X
Idrott/Idrottsvetenskap	-	        X	        X
Industriell ekonomi,  organisation och
ledning	                X	        X       	X
Journalistik    	X	        -	        -
Juridik och
rättsvetenskap	        -	        X	        X
Kemi	                X	        X	        X
Kemiteknik	        X	        X	        X
Kultur-, samhälls-
och ekonomisk geografi	X	        -       	-
Kulturvetenskap	        X	        -	        -
Lantmäteri	        X	        X	        X
Latin	                -	        -       	X
Litteraturvetenskap	X	        X	        X
Länderkunskap/länder-
studier		        X	        X	        X
Maskinteknik	        X	        X	        X
Matematik	        X	        X	        X
Materialvetenskap och
materialteknik	        X	        X	        X
Medicin/Biomedicin	X	        X	        X
Miljöteknik	        X	        X	        X
Miljövetenskap	        X	        -	        X
Miljövård och
miljöskydd	        X	        -	        X
Molekylärbiologi        X	        X	        X
Nationalekonomi	        X	        X	        X
Produktutveckling	X       	X	        X
Psykologi	        -	        -	        X
Religionsvetenskap
och teologi	        X	        X	        X
Rymdteknik	        X	        X	        X
Samhällsbyggnadsteknik	X	        X	        X
Skogsvetenskap	        X	        X	        X
Sociologi	        X	        X	        X
Spanska	                -       	X	        X
Statistik       	X       	X       	-
Statsvetenskap	        X	        X	        X
Svenska/Nordiska språk	X	        X	        X
Svenska som främmande
språk	                X	        X	        X
Teknik	                X	        X	        X
Teknisk fysik	        X	        X	        X
Trä-
och pappersteknik       X	        X	        X
Tyska           	-       	X       	X
Väg- och vattenbyggnad	X       	X       	X
Övrig humaniora 	X       	X       	X
Övrig naturvetenskap	X       	X       	X
Övrig samhällsvetenskap	X       	X       	X
Övrigt inom
teknikområdet   	X       	X       	X
Yrkesexamen som ger behörighet
Examen                  Grundlärar-     Ämneslärar-     Ämneslärar-
examen, f, åk   examen          examen
1-3 och 4-6	åk 7-9	        gymnasieskolan
Apotekarexamen  	-       	X       	X
Arkitektexamen  	X       	-       	-
Brandingenjörexamen	X       	-       	-
Civilekonomexamen	-       	X       	X
Civilingenjörsexamen	X       	X       	X
Högskoleingenjörs-
examen          	X       	X       	-
Juristexamen    	-       	X       	X
Jägmästarexamen 	X       	-       	-
Läkarexamen     	X       	X       	X
Psykologexamen  	-       	-       	X
Sjukhusfysikerexamen	X       	X       	X
Sjöingenjörsexamen	X       	-       	-
Förordning (2024:1031).
Bilaga 2
Undervisningsbehörighet som tidigare examen enligt bilaga 1  kan leda till efter fullgjord kompletterande pedagogisk  utbildning och erhållande av grundlärar- eller  ämneslärarexamen
Undervisningsämnen i grundlärarexamen
Examen enligt   Förskoleklass           Årskurs 4-6
bilaga 1        och årskurs 1-3
Administration och  förvaltning	Svenska, Engelska, SO	Svenska, Engelska, SO
Arkitektur	Matematik, NO, Teknik	Matematik, NO,  Teknik
Arkitektexamen	Matematik, NO, Teknik	Matematik, NO,  Teknik
Biologi	        Matematik, NO, Teknik	Matematik, NO, Teknik
Bioteknik	Matematik, NO, Teknik	Matematik, NO, Teknik
Brandingenjörs-
examen	        Matematik, NO, Teknik	Matematik, NO, Teknik
Byggteknik	Matematik, NO, Teknik	Matematik, NO,  Teknik
Civilingenjörs-
examen	        Matematik, NO, Teknik	Matematik, NO, Teknik
Datateknik	Matematik, NO, Teknik	Matematik, NO,  Teknik
Datavetenskap och  systemvetenskap	Matematik, NO, Teknik	Matematik, NO, Teknik
Ekonomisk  historia	Svenska, Engelska, SO	Svenska, Engelska, SO
Elektronik	Matematik, NO, Teknik	Matematik, NO,  Teknik
Elektroteknik	Matematik, NO, Teknik	Matematik, NO,  Teknik
Energiteknik	Matematik, NO, Teknik	Matematik, NO,  Teknik
Engelska	Svenska, Engelska, SO	Svenska, Engelska, SO
Fordons- och  farkostteknik	Matematik, NO, Teknik	Matematik, NO, Teknik
Freds- och  utvecklings-
studier	        Svenska, Engelska, SO   Svenska, Engelska, SO
Fysik	        Matematik, NO, Teknik	Matematik, NO, Teknik
Geografi	Svenska, Engelska, SO	Svenska, Engelska, SO
Geovetenskap och  naturgeografi	Matematik, NO, Teknik	Matematik, NO, Teknik
Historia	Svenska, Engelska, SO	Svenska, Engelska, SO
Högskoleingenjörs-
examen	        Matematik, NO, Teknik	Matematik, NO, Teknik
Industriell ekonomi,  organisation och
ledning	        Matematik, NO, Teknik	Matematik, NO, Teknik
Journalistik	Svenska, Engelska, SO	Svenska, Engelska, SO
Jägmästarexamen	Matematik, NO, Teknik	Matematik, NO, Teknik
Kemi	        Matematik, NO, Teknik	Matematik, NO, Teknik
Kemiteknik	Matematik, NO, Teknik	Matematik, NO, Teknik
Kultur-, samhälls-
och ekonomisk  geografi	Svenska, Engelska, SO	Svenska, Engelska, SO
Kulturvetenskap	Svenska, Engelska, SO	Svenska, Engelska, SO
Lantmäteri	Matematik, NO, Teknik	Matematik, NO, Teknik
Litteratur-
vetenskap	Svenska, Engelska, SO	Svenska, Engelska, SO
Läkarexamen	Matematik, NO, Teknik	Matematik, NO, Teknik
Länderkunskap/
länder-studier	Svenska, Engelska, SO	Svenska, Engelska, SO
Maskinteknik	Matematik, NO, Teknik	Matematik, NO,  Teknik
Matematik	Matematik, NO, Teknik	Matematik, NO, Teknik
Materialvetenskap  och  materialteknik	Matematik, NO, Teknik	Matematik, NO, Teknik
Medicin/
Biomedicin	Matematik, NO, Teknik	Matematik, NO, Teknik
Miljöteknik	Matematik, NO, Teknik	Matematik, NO, Teknik
Miljövetenskap	Matematik, NO, Teknik	Matematik, NO, Teknik
Miljövård och  miljöskydd	Matematik, NO, Teknik	Matematik, NO, Teknik
Molekylär-
biologi	        Matematik, NO, Teknik	Matematik, NO, Teknik
Nationalekonomi	Svenska, Engelska, SO	Svenska, Engelska, SO
Produkt-
utveckling	Matematik, NO, Teknik	Matematik, NO, Teknik
Religionsvetenskap  och teologi	Svenska, Engelska, SO	Svenska, Engelska, SO
Rymdteknik	Matematik, NO, Teknik	Matematik, NO, Teknik
Samhällsbyggnads-
teknik	        Matematik, NO, Teknik	Matematik, NO, Teknik
Sjukhusfysiker-
examen	        Matematik, NO, Teknik	Matematik, NO, Teknik
Sjöingenjörs-
examen	        Matematik, NO, Teknik	Matematik, NO, Teknik
Skogsvetenskap	Matematik, NO, Teknik	Matematik, NO, Teknik
Sociologi	Svenska, Engelska, SO	Svenska, Engelska, SO
Statistik	Matematik, NO, Teknik	Matematik, NO, Teknik
Statsvetenskap	Svenska, Engelska, SO	Svenska, Engelska, SO
Svenska/Nordiska
språk	        Svenska, Engelska, SO	Svenska, Engelska, SO
Svenska som  främmande språk	Svenska, Engelska, SO	Svenska, Engelska, SO
Teknik	        Matematik, NO, Teknik	Matematik, NO, Teknik
Teknisk fysik	Matematik, NO, Teknik	Matematik, NO, Teknik
Trä- och  pappersteknik	Matematik, NO, Teknik	Matematik, NO, Teknik
Väg- och  vattenbyggnad	Matematik, NO, Teknik	Matematik, NO, Teknik
Övrig humaniora	Svenska, Engelska, SO	Svenska, Engelska, SO
Övrig  naturvetenskap	Matematik, NO, Teknik	Matematik, NO, Teknik
Övrig  samhälls-
vetenskap	Svenska, Engelska, SO	Svenska, Engelska, SO
Övrigt inom  teknikområdet	Matematik, NO, Teknik	Matematik, NO, Teknik
Undervisningsämnen i ämneslärarexamen
Examen enligt   Årskurs 7-9	        Gymnasieskolan
bilaga 1
Administration och
förvaltning	Samhällskunskap	        -
Apotekarexamen	Kemi	                Kemi
Biologi	        Biologi	                Biologi, Naturkunskap
Bioteknik	Matematik, Teknik	Matematik, Teknik
Byggteknik	Matematik, Teknik	Matematik, Teknik
Civilekonom-
examen	        Samhällskunskap	        Företagsekonomi
Civilingenjörs-
examen	        Matematik, Teknik	Matematik, Teknik
Datateknik	Matematik, Teknik	Matematik, Teknik
Datavetenskap och  systemvetenskap	Matematik, Teknik	Matematik, Teknik
Ekonomisk
historia	Samhällskunskap	        Samhällskunskap
Elektronik	Matematik, Teknik	Matematik, Teknik
Elektroteknik	Matematik, Teknik	Matematik, Teknik
Energiteknik	Matematik, Teknik	Matematik, Teknik
Engelska	Engelska	        Engelska
Filosofi	-	                Filosofi
Fordons- och  farkostteknik	Matematik, Teknik	Matematik, Teknik
Franska	        Franska         	Franska
Freds- och  utvecklings-
studier	        Samhällskunskap 	Samhällskunskap
Fysik	        Fysik	                Fysik
Företagsekonomi	Samhällskunskap	        Företagsekonomi
Geografi	Geografi	        Geografi
Geovetenskap och
naturgeografi	-	                Naturkunskap
Grekiska	-	                Grekiska
Historia	Historia	        Historia
Högskoleingenjörs-
examen	        Matematik, Teknik	-
Idrott/Idrotts-
vetenskap	Idrott och hälsa	Idrott och hälsa
Industriell ekonomi,  organisation och
ledning	        Matematik, Teknik	Matematik, Teknik
Juridik och
rättsvetenskap	Samhällskunskap	        Juridik
Juristexamen	Samhällskunskap	        Juridik
Kemi	        Kemi            	Kemi
Kemiteknik	Matematik, Teknik	Matematik, Teknik
Lantmäteri	Matematik, Teknik	Matematik, Teknik
Latin	        -               	Latin
Litteratur-
vetenskap	Svenska	                Svenska
Läkarexamen	Biologi	                Biologi
Länderkunskap/
länder-studier	Samhällskunskap 	Samhällskunskap
Maskinteknik	Matematik, Teknik	Matematik, Teknik
Matematik	Matematik	        Matematik
Materialvetenskap  och  materialteknik	Matematik, Teknik	Matematik, Teknik
Medicin/
Biomedicin	Biologi	                Biologi
Miljöteknik	Matematik, Teknik	Matematik, Teknik
Miljövetenskap	-	                Naturkunskap
Miljövård och
miljöskydd	-               	Naturkunskap
Molekylär-
biologi	        Biologi         	Biologi
Nationalekonomi	Samhällskunskap	        Samhällskunskap
Produkt-
utveckling	Matematik, Teknik	Matematik, Teknik
Psykologexamen	-	                Psykologi
Psykologi	-	                Psykologi
Religionsvetenskap  och teologi	Religionskunskap	Religionskunskap
Rymdteknik	Matematik, Teknik	Matematik, Teknik
Samhällsbyggnads-
teknik	        Matematik, Teknik	Matematik, Teknik
Sjukhusfysiker-
examen	        Fysik	                Fysik
Skogsvetenskap	Biologi	                Biologi, Naturkunskap
Sociologi	Samhällskunskap	        Samhällskunskap
Spanska	        Spanska	                Spanska
Statistik	Matematik	        -
Statsvetenskap	Samhällskunskap	        Samhällskunskap
Svenska/
Nordiska språk	Svenska	                Svenska
Svenska som  främmande språk	Svenska som andraspråk	Svenska som andraspråk
Teknik	        Matematik, Teknik	Matematik, Teknik
Teknisk fysik	Matematik, Teknik	Matematik, Teknik
Trä- och  pappersteknik	Matematik, Teknik	Matematik, Teknik
Tyska	        Tyska	                Tyska
Väg- och  vattenbyggnad	Matematik, Teknik	Matematik, Teknik
Övrig humaniora	Samhällskunskap	        Samhällskunskap
Övrig
naturvetenskap	Fysik	                Fysik
Övrig  samhälls-
vetenskap	Samhällskunskap	        Samhällskunskap
Övrigt inom  teknikområdet	Matematik, Teknik	Matematik, Teknik Förordning (2024:1031).
Bilaga 3 Har upphävts genom förordning (2021:1337).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.