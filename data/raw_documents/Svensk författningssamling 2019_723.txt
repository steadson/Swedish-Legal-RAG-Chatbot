Title: Förordning (2019:723) om ledighet för domare
SFS Number: Svensk författningssamling 2019:723
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2019723-om-ledighet-for-domare_sfs-2019-723/
Source Link: http://rkrattsbaser.gov.se/sfst?bet=2019:723
Amendment Register Link: http://rkrattsbaser.gov.se/sfsr?bet=2019:723
Ministry/Authority: Justitiedepartementet DÅ
Issued: 2019-11-21
Metadata: {"Utfärdad": "2019-11-21"}

==================================================

Förordning (2019:723) om ledighet för domare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:723
Departement/myndighet
:   
Justitiedepartementet DÅ
Utfärdad
:   
2019-11-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns bestämmelser om domares ledighet  för att ha en annan anställning. Bestämmelserna gäller  ordinarie och icke ordinarie domare i hovrätt, kammarrätt,  tingsrätt och förvaltningsrätt samt justitiesekreterare.
2 §
Ordinarie domare och assessorer är utan särskilt beslut  lediga när de har en tidsbegränsad högre anställning som  domare inom Sveriges Domstolar eller en tidsbegränsad  anställning som departementsråd eller chefstjänsteman i  Regeringskansliet.
3 §
Ordinarie domare får beviljas ledighet för att
- ha en tidsbegränsad anställning i Regeringskansliet eller  inom kommittéväsendet,
- ha en tidsbegränsad anställning i allmän domstol, allmän  förvaltningsdomstol, specialdomstol eller en annan  domstolsliknande nämnd än Allmänna reklamationsnämnden,
- under högst tre år inom en femårsperiod ha en anställning i  Förenta nationernas organ, i Europeiska unionens institutioner  eller organ eller i en internationell domstol eller tribunal,  eller
- under högst ett år pröva en annan anställning än någon av de  anställningar som anges ovan eller i 2 §.
4 §
Assessorer och fiskaler är utan särskilt beslut lediga när  de tjänstgör i allmän domstol, allmän förvaltningsdomstol  eller hyresnämnd.
Att assessorer och fiskaler är lediga utan särskilt beslut när  de har en tidsbegränsad anställning som sakkunnig i  Regeringskansliet följer av kollektivavtal.
5 §
Assessorer får beviljas ledighet för att ha en
- tidsbegränsad anställning som föredragande hos Riksdagens  ombudsmän,
- tidsbegränsad anställning som föredragande hos  Justitiekanslern,
- tidsbegränsad anställning som rättssekreterare i  Arbetsdomstolen,
- tidsbegränsad anställning som jurist hos en myndighet under  riksdagen eller regeringen, eller
- anställning som föredragande i riksdagens utskott.
6 §
Assessorer och fiskaler som har fullgjort den tjänstgöring  i underrätt som krävs för anställning som assessor får  beviljas ledighet för att under högst tre år inom en  femårsperiod ha en anställning i Förenta nationernas organ, i  Europeiska unionens institutioner eller organ eller i en  internationell domstol eller tribunal.
7 §
Assessorer och fiskaler som har fullgjort den tjänstgöring  i överrätt som krävs för anställning som tingsfiskal eller  förvaltningsrättsfiskal får beviljas ledighet för att under  högst två år inom en femårsperiod pröva en annan anställning  än någon av de anställningar som anges i 2 och 4-6 §§.
8 §
Beslut om beviljande av ledighet fattas av
1. domstolen med stöd av 3 och 5-7 §§ när det gäller icke  ordinarie domare och andra ordinarie domare än domstolschefer,
2. Domstolsverket när det gäller
a) domstolschefer, och
b) andra domare med stöd av 10 b § tjänstledighetsförordningen 
(1984:111) för att ha en anställning av ett annat slag eller  under en annan tid än som anges i 2-7 §§.
9 §
Om domstolen eller Domstolsverket anser att en ansökan om  ledighet inte bör beviljas, ska ärendet överlämnas till  regeringen.
Övergångsbestämmelser
2019:723
1. Denna förordning träder i kraft den 1 januari 2020.
2. Genom förordningen upphävs förordningen (DVFS 1996:19) om  ledighet för domare.
3. En domare som enligt den upphävda förordningen är ledig  från domaranställningen utan särskilt beslut för att ha en  tillsvidareanställning som kansliråd, departementsråd eller  chefstjänsteman i Regeringskansliet har rätt att så länge den  nya anställningen upprätthålls vara ledig från domar-
anställningen utan särskild prövning.
4. Beslut om ledighet som har fattats enligt den upphävda  förordningen gäller fortfarande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.