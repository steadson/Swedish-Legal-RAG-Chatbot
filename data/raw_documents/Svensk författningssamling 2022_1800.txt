Title: Förordning (2022:1800) om Sveriges främsta utmärkelser
SFS Number: Svensk författningssamling 2022:1800
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221800-om-sveriges-framsta_sfs-2022-1800/
Source Link: http://rkrattsbaser.gov.se/sfst?bet=2022:1800
Amendment Register Link: http://rkrattsbaser.gov.se/sfsr?bet=2022:1800
Ministry/Authority: Justitiedepartementet L6
Issued: 2022-12-15
Metadata: {"Utfärdad": "2022-12-15"}

==================================================

Förordning (2022:1800) om Sveriges främsta utmärkelser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1800
Departement/myndighet
:   
Justitiedepartementet L6
Utfärdad
:   
2022-12-15
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Sveriges främsta utmärkelser för förtjänstfulla insatser  är ordensutmärkelser inom Kungl. Serafimer-, Svärds-,  Nordstjärne- och Vasaordnarna och regeringens utmärkelser.
2 §
Nominering till ordensutmärkelser ges in till Kungl.  Maj:ts Orden. Om det finns särskilda skäl får en sådan  nominering i stället ges in till regeringen.
Nominering till regeringens utmärkelser ges in till  regeringen.
3 §
För beredning av nomineringar finns ett självständigt råd  vid Kungl. Maj:ts Orden. Rådet ska lämna yttrande till  regeringen med förslag till ordensutmärkelser för  förtjänstfulla insatser.
Ledamöterna i rådet utses av Kungl. Maj:ts Orden efter förord  av regeringen.
4 §
Beslut om ordensutmärkelser meddelas av Kungl. Maj:ts  Orden. Om beslutet avser någon annan än en medlem av det  svenska kungahuset ska det meddelas efter förord av regeringen  eller, när det gäller ordensutmärkelser för protokollära  syften, av Regeringskansliet.
Beslut om regeringens utmärkelser meddelas av regeringen.
5 §
Personuppgifter som avses i artikel 9.1 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av sådana  uppgifter och om upphävande av direktiv 95/46/EG (allmän  dataskyddsförordning) får med stöd av artikel 9.2 g i samma  förordning behandlas av Kungl. Maj:ts Orden om behandlingen av  sådana känsliga personuppgifter är nödvändig för  handläggningen av ett belöningsärende.
Tillgången till personuppgifter som avses i första stycket ska  begränsas till det som var och en behöver för att kunna  fullgöra sina arbetsuppgifter.
Vid behandling som sker med stöd av första stycket är det  förbjudet att utföra sökningar i syfte att få fram ett urval  av personer grundat på känsliga personuppgifter.
6 §
Stadgar för Kungl. Serafimer-, Svärds-, Nordstjärne- och  Vasaordnarna fastställs av Kungl. Maj:ts Orden sedan de  godkänts av regeringen.
7 §
En ordensutmärkelse som beslutats efter förord ska  bekostas av staten.
Övergångsbestämmelser
2022:1800
1. Denna förordning träder i kraft den 1 februari 2023.
2. Genom förordningen upphävs
a) ordenskungörelsen (1974:768),
b) Utrikesdepartementets föreskrifter (UF 1995:11) om  tillämpningen av ordenskungörelsen (1974:768) m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.