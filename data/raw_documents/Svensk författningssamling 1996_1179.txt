Title: Lag (1996:1179) om ändrade förutsättningar för vissa statligt reglerade bostadslån m.m.
SFS Number: Svensk författningssamling 1996:1179
URL: https://www.riksdagen.se/sv/dokument-och-lagar/dokument/svensk-forfattningssamling/lag-19961179-om-andrade-forutsattningar-for_sfs-1996-1179/
Source Link: http://rkrattsbaser.gov.se/sfst?bet=1996:1179
Amendment Register Link: http://rkrattsbaser.gov.se/sfsr?bet=1996:1179
Ministry/Authority: Landsbygds- och infrastrukturdepartementet BB
Issued: 1996-11-28
Metadata: {"Utfärdad": "1996-11-28", "Ändrad": "t.o.m. SFS 2010:1851"}

==================================================

Lag (1996:1179) om ändrade förutsättningar för vissa statligt reglerade bostadslån m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:1179
Departement/myndighet
:   
Landsbygds- och infrastrukturdepartementet BB
Utfärdad
:   
1996-11-28
Ändrad
:   
t.o.m. SFS 2010:1851
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller utbetalda, statligt reglerade räntebärande lån eller lånedelar, som har beviljats under medverkan av Boverket, Bostadsstyrelsen eller en länsbostadsnämnd enligt de författningar som anges i bilagan till denna lag, och lån enligt förordningen
(1989:858) om ersättningslån för bostadsändamål.
2 §
Som lånevillkor för lån eller lånedelar enligt 1 § skall -
utöver låneförbindelsen - de villkor gälla som framgår dels av den författning som är tillämplig för lånet, dels av lagen (1989:567) om ändrade betalningsvillkor för vissa statliga bostadslån m.m. Vad som föreskrivs i dessa författningar om överklagande skall dock inte tillämpas. Författningsbestämmelserna skall i fortsättningen endast ha betydelse som lånevillkor.
Avgift som föreskrivs i förordningen (1981:340) om avgift för administration av statliga bostadslån m.m. får tas ut även om avgiften inte angetts särskilt i avtalet. Avgiften får höjas endast om en ändring är påkallad av en ökad kostnad för lånehanteringen.
3 §
Vid tillämpningen av avtalsvillkoren ska låneförvaltaren ta till vara låntagarens intressen med tillbörlig omsorg och även i övrigt iaktta god kreditgivningssed.
Konsumentkreditlagen (2010:1846) gäller inte i fråga om sådana lån eller lånedelar som avses i 1 §.
Lag (2010:1851)
.
Övergångsbestämmelser
1996:1179
1. Denna lag träder i kraft den 1 januari 1997.
2. Lagen tillämpas inte vid handläggningen av sådana frågor som rör de i 1 § avsedda lånen som har väckts hos SBAB, Statens Bostadslåneaktiebolag eller Venantius Aktiebolag före den 1 januari 1997.
Bilaga
1. Kungörelsen (1948:546) om egnahemslån och förbättringslån och motsvarande äldre bestämmelser
2. Kungörelsen (1948:566) angående statslån till kollektiva tvätterier
3. Kungörelsen (1948:587) om tertiärlån och tilläggslån för flerfamiljshus och motsvarande äldre bestämmelser
4. Kungörelsen (1956:334) angående statslån till kollektiva tvätterier m.m.
5. Kungörelsen (1957:359) om egnahemslån m.m.
6. Kungörelsen (1957:360) om tertiärlån m.m.
7. Kungörelsen (1957:367) om statslån för anordnande av allmänna samlingslokaler m.m.
8. Kungörelsen (1959:371) om lån från lånefonden för inventarier i studentbostäder
9. Bostadslånekungörelsen (1962:537)
10. Kungörelsen (1962:538) om förbättringslån
11. Tomträttslånekungörelsen (1965:905)
12. Bostadslånekungörelsen (1967:552)
13. Räntelånekungörelsen (1967:553)
14. Kungörelsen (1968:227) om markförvärvslån till kommun
15. Kungörelsen (1972:760) om lån avseende kostnader för outhyrda lägenheter
16. Kungörelsen (1973:400) om statligt stöd till allmänna samlingslokaler
17. Kungörelsen (1974:252) om statligt stöd till energibesparande åtgärder i bostadshus
18. Kungörelsen (1974:255) om tilläggslån till kulturhistoriskt värdefull bebyggelse
19. Bostadsfinansieringsförordningen (1974:946)
20. Förordningen (1976:257) om lån för förvärv av egnahemsfastigheter i vissa fall
21. Förordningen (1976:260) om hyresförlustlån
22. Förordningen (1977:332) om statligt stöd till energibesparande åtgärder i bostadshus m.m.
23. Förordningen (1978:992) om lån för underhåll av vissa bostadshus
24. Förordningen (1979:816) om statligt stöd till energibesparande åtgärder i kommunala och landstingskommunala byggnader m.m.
25. Förbättringslåneförordningen (1980:261)
26. Förordningen (1981:473) om lån för byggnadstekniska åtgärder i bostadshus
27. Förordningen (1981:590) om lån till energibesparande åtgärder i kommunala och landstingskommunala byggnader m.m.
28. Förordningen (1981:1123) om lån för förvärv från staten av bostadsfastigheter för permanent bruk
29. Förordningen (1982:541) om lån till grundavgiften vid ombildning av hyresrätt till bostadsrätt
30. Förordningen (1982:644) om lån för byggnadstekniska åtgärder i bostadshus
31. Förordningen (1982:1272) om statligt lånestöd m.m. till särskilda åtgärder i bostadsområden med outhyrda lägenheter
32. Förordningen (1982:1286) om statlig hyresförlustgaranti
33. Förordningen (1984:614) om lån för förvärv av vissa fastigheter som har förköpts enligt förköpslagen (1967:868)
34. Förordningen (1985:352) om lån m.m. för gatukostnadsersättning i vissa fall
35. Förordningen (1985:463) om lån m.m. till särskilda åtgärder i bostadsområden med outhyrda lägenheter
36. Nybyggnadslåneförordningen (1986:692) för bostäder
37. Ombyggnadslåneförordningen (1986:693) för bostäder
38. Förordningen (1987:258) om stöd till flerbarnsfamiljer för köp av egna hem
39. Förordningen (1989:573) om ändrade villkor för vissa lån som beviljats för anordnande av studentbostäder
40. Förordningen (1983:1021) om tilläggslån för ombyggnad av bostadshus m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.