Title: Förordning (1996:173) om Miljö- och rymdforskningsinstitutet i 
Kiruna
SFS Number: Svensk författningssamling 1996:173
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1996173-om-miljo-och_sfs-1996-173/
Source Link: http://rkrattsbaser.gov.se/sfst?bet=1996:173
Amendment Register Link: http://rkrattsbaser.gov.se/sfsr?bet=1996:173
Ministry/Authority: Utbildningsdepartementet
Issued: 1996-03-14
Metadata: {"Utfärdad": "1996-03-14"}

==================================================

Förordning (1996:173) om Miljö- och rymdforskningsinstitutet i 
Kiruna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:173
Departement/myndighet
:   
Utbildningsdepartementet
Utfärdad
:   
1996-03-14
Tidsbestämd
: 
2001-12-31
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Inom Forskningsrådsnämnden finns Miljö- och rymdforskningsinstitutet i Kiruna.
Institutet har till uppgift att
- fördela de medel som tilldelats ett miljö- och rymdforskningsprojekt i Kiruna inom ramen för Europeiska unionens regionala utvecklingsprogram för mål 6-området avseende åren 1995-1999,
- svara för rapportering till bidragsgivarna av dels resultat av forskningen, dels regionalekonomiska effekter av institutets verksamhet,
- verka för att information om forskningen och forskningsresultaten sprids,
- planera och förbereda en fortsatt verksamhet efter programtidens utgång, och
- svara för redovisning och rapportering av verksamheten vid institutet enligt beslut av Övervakningskommittén för mål 6.
2 §
Institutet leds av en styrelse, som består av en ordförande och åtta andra ledamöter. Ordföranden och de andra ledamöterna utses av regeringen för en bestämd tid.
3 §
Vid institutet finns en föreståndare. Föreståndaren anställs genom beslut av styrelsen för en begränsad tid, dock längst till utgången av år 2000.
4 §
Styrelsen beslutar i frågor som rör budget och verksamhetsplanering samt avger årsredovisning och anslagsframställning till Forskningsrådsnämnden.
Årsredovisningen och anslagsframställningen skall ingå i den årsredovisning respektive anslagsframställning som Forskningsrådsnämnden lämnar till regeringen. Institutets verksamhet skall därvid redovisas särskilt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.