Title: Lag (2015:1073) om särskilda åtgärder vid allvarlig fara för den allmänna ordningen eller den inre säkerheten i landet
SFS Number: Svensk författningssamling 2015:1073
URL: https://www.riksdagen.se/sv/dokument-och-lagar/dokument/svensk-forfattningssamling/lag-20151073-om-sarskilda-atgarder-vid_sfs-2015-1073/
Source Link: http://rkrattsbaser.gov.se/sfst?bet=2015:1073
Amendment Register Link: http://rkrattsbaser.gov.se/sfsr?bet=2015:1073
Ministry/Authority: Näringsdepartementet RST
Issued: 2015-12-18
Metadata: {"Utfärdad": "2015-12-18", "Ändrad": "t.o.m. SFS 2016:724"}

==================================================

Lag (2015:1073) om särskilda åtgärder vid allvarlig fara för den allmänna ordningen eller den inre säkerheten i landet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:1073
Departement/myndighet
:   
Näringsdepartementet RST
Utfärdad
:   
2015-12-18
Ändrad
:   
t.o.m. SFS 2016:724
Tidsbestämd
: 
2018-12-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens innehåll
1 §
Denna lag innehåller bestämmelser om särskilda åtgärder  som får vidtas vid allvarlig fara för den allmänna ordningen  eller den inre säkerheten i landet.
Regeringens befogenheter
2 §
Om det har uppkommit en allvarlig fara för den allmänna  ordningen eller den inre säkerheten i landet får regeringen,  i syfte att upprätthålla lag och ordning eller skydda  nationell säkerhet, vidta sådana åtgärder som avses i 3 och 
4 §§.
Bemyndiganden
3 §
Regeringen eller den myndighet som regeringen bestämmer  får meddela föreskrifter om identitetskontroller vid  transporter som utförs med buss, tåg eller passagerarfartyg  till Sverige från en annan stat.
4 §
Regeringen får meddela föreskrifter om
1. tillsyn och kontroll av åtgärder som avses i 3 §, och
2. sanktionsavgifter vid överträdelser av föreskrifter som  avses i 3 §.
Tidsperiod
5 §
Föreskrifter enligt 3 § får gälla högst sex månader.
Föreskrifter enligt 4 § ska ha samma giltighetstid som de  föreskrifter enligt 3 § som de förstnämnda föreskrifterna  avser. Ett ärende eller mål om tillsyn, kontroll eller  sanktionsavgifter får dock prövas enligt föreskrifterna efter  det att giltighetstiden för dessa har gått ut, om ärendet  eller målet inletts dessförinnan.
6 §
Har upphävts genom
lag (2016:724)
.
Övergångsbestämmelser
2015:1073
1. Denna lag träder i kraft den 21 december 2015.
2. Lagen upphör att gälla den 21 december 2018.
3. Föreskrifter som har meddelats med stöd av 3 eller 4 §  upphör att gälla senast när denna lag upphör att gälla.
4. Trots punkt 2 gäller lagen fortfarande för ärenden eller  mål om tillsyn, kontroll eller sanktionsavgifter som har  inletts innan denna lag upphörde att gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.