Title: Förordning (1995:1633) om vissa årsredovisningsfrågor
SFS Number: Svensk författningssamling 1995:1633
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951633-om-vissa_sfs-1995-1633/
Source Link: http://rkrattsbaser.gov.se/sfst?bet=1995:1633
Amendment Register Link: http://rkrattsbaser.gov.se/sfsr?bet=1995:1633
Ministry/Authority: Justitiedepartementet L1
Issued: 1995-12-14
Metadata: {"Utfärdad": "1995-12-14", "Ändrad": "t.o.m. SFS 2024:1121"}

==================================================

Förordning (1995:1633) om vissa årsredovisningsfrågor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1633
Departement/myndighet
:   
Justitiedepartementet L1
Utfärdad
:   
1995-12-14
Ändrad
:   
t.o.m. SFS 2024:1121
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Registreringsmyndigheten
1 §
Med registreringsmyndigheten avses i denna förordning  Bolagsverket. I fråga om stiftelser avses med  registreringsmyndigheten dock tillsynsmyndigheten enligt 
9 kap. 1 § stiftelselagen (1994:1220).  Förordning (2024:1121).
Elektronisk ingivning
1 a §
Bolagsverket får meddela föreskrifter enligt 8 kap. 
3 a § årsredovisningslagen (1995:1554).
Förordning (2015:830).
Kungörande
2 §
Kungörande enligt 8 kap. 4 § årsredovisningslagen 
(1995:1554) skall ske senast månaden efter den då redovisnings-  och revisionshandlingarna har godtagits av  registreringsmyndigheten.
Kungörelsen skall innehålla uppgift om
1. namn och organisationsnummer på det bolag som handlingarna  avser eller, i fråga om koncernredovisning eller koncernrevisionsberättelse, namn och organisationsnummer på moderbolaget i den koncern som handlingarna avser,
2. sista dagen av det räkenskapsår som handlingarna avser, och
3. den tidpunkt då handlingen gavs in till  registreringsmyndigheten samt uppgift om diarienummer eller  motsvarande ärendebeteckning.
Förvaring av ingivna handlingar
3 §
Årsredovisningar, revisionsberättelser,  granskningsberättelser över hållbarhetsrapporter,  bolagsstyrningsrapporter, koncernredovisningar,  koncernrevisionsberättelser, granskningsberättelser över  hållbarhetsrapporter för koncerner och delårsrapporter som har  getts in till registreringsmyndigheten enligt 8 kap. 3 §, 
15 a § första stycket och 16 § och 9 kap. 2 §  årsredovisningslagen (1995:1554) får föras över till  elektroniska handlingar. Handlingarna ska hållas tillgängliga  hos registreringsmyndigheten. Förordning (2024:362).
Påminnelser
4 §
Om ett aktiebolag, en ekonomisk förening eller en  stiftelse som omfattas av 8 kap. 5 § årsredovisningslagen 
(1995:1554) inte har gett in årsredovisning,  revisionsberättelse eller, i förekommande fall,  granskningsberättelse över en hållbarhetsrapport,  bolagsstyrningsrapport, koncernredovisning,  koncernrevisionsberättelse eller granskningsberättelse över en  hållbarhetsrapport för koncernen för föregående räkenskapsår,  ska registreringsmyndigheten påminna om skyldigheten att ge in  sådana handlingar. Påminnelsen ska i fråga om aktiebolag och  ekonomiska föreningar skickas senast sex månader efter  utgången av föregående räkenskapsår och i fråga om stiftelser  senast fem månader efter utgången av föregående räkenskapsår.
Förordning (2024:1121).
Underrättelser om förseningsavgifter
5 §
Om registreringsmyndigheten har fattat ett sådant beslut  som avses i 8 kap. 6, 6 a eller 9 §  årsredovisningslagen (1995:1554), ska den genast skriftligen  underrätta aktiebolaget, den ekonomiska föreningen eller  stiftelsen om beslutet. Förordning (2024:1121).
Prövning av tillståndsfrågor
6 §
Registreringsmyndigheten ska pröva frågor om tillstånd  som avses i 3 kap. 11 § andra stycket, 5 kap. 30 § första  stycket och 7 kap. 17 § årsredovisningslagen (1995:1554).
Förordning (2015:830).
Avgifter
7 §
För handläggning och prövning av ansökningar enligt  årsredovisningslagen (1995:1554) ska avgifter betalas med  följande belopp:
a) medgivande att utelämna uppgift om nettoomsättningen i  resultaträkningen (3 kap. 11 § andra stycket), 1 500 kronor,  och
b) medgivande att utelämna upplysningar om dotterföretag och  vissa andra företag (5 kap. 30 § första stycket och 7 kap. 
17 §), 1 500 kronor.
För registrering i aktiebolagsregistret och kungörande av  årsredovisning eller delårsrapport på annat språk än svenska  ska en avgift om 500 kronor för varje sådant språk betalas.
Avgift ska betalas när ansökan eller årsredovisningen ges  in. Avgiften återbetalas inte om handläggningen har  påbörjats. Förordning (2015:830).
Indrivning av förseningsavgifter
8 §
I fråga om förseningsavgifter enligt 8 kap. 5, 6 och 
6 a §§ årsredovisningslagen (1995:1554) finns det bestämmelser  om begäran om indrivning m.m. i 4-9 §§  indrivningsförordningen (1993:1229). Att den  betalningsskyldige ska uppmanas att betala fordringen innan  ansökan om indrivning görs framgår av 3 § nämnda förordning.
Indrivning behöver inte begäras för en fordran som understiger 
100 kronor om indrivning inte krävs från allmän synpunkt.  Förordning (2024:1121).
Övergångsbestämmelser
1999:1169
Denna förordning träder i kraft den 1 januari 2000. Bestämmel-
serna gäller fortfarande i sina äldre lydelser i fråga om ärenden enligt 3 kap. 7 § första stycket och 7 kap. 16 §
årsredovisningslagen (1995:1554) i deras lydelser vid utgången av år 1999.
2004:357
1. Denna förordning träder i kraft den 1 juli 2004.
2. Ärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.