Title: Kungörelse (1969:123) om äktenskapscertifikat
SFS Number: Svensk författningssamling 1969:123
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1969123-om-aktenskapscertifikat_sfs-1969-123/
Source Link: http://rkrattsbaser.gov.se/sfst?bet=1969:123
Amendment Register Link: http://rkrattsbaser.gov.se/sfsr?bet=1969:123
Ministry/Authority: Justitiedepartementet L2
Issued: 1969-05-09
Metadata: {"Utfärdad": "1969-05-09", "Ändrad": "t.o.m. SFS 2018:931"}

==================================================

Kungörelse (1969:123) om äktenskapscertifikat
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1969:123
Departement/myndighet
:   
Justitiedepartementet L2
Utfärdad
:   
1969-05-09
Ändrad
:   
t.o.m. SFS 2018:931
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Kungl. Maj:t har, med stöd av 1 kap. 3 § första stycket lagen den 8 juli 1904 (nr 26 s.1) om vissa internationella rättsförhållanden rörande äktenskap, förmynderskap och adoption, funnit gott förordna som följer.
1 §
Vill svensk medborgare, som avser att ingå äktenskap inför utländsk myndighet, erhålla intyg av svensk myndighet att han enligt svensk lag har rätt att ingå äktenskapet, utfärdas sådant intyg
(äktenskapscertifikat) enligt denna kungörelse.
2 §
Äktenskapscertifikat för sökande som är folkbokförd i Sverige utfärdas av Skatteverket.
Äktenskapscertifikat för sökande som har hemvist i främmande stat och inte är folkbokförd i Sverige utfärdas av den svenska beskickningen i den främmande staten eller av det svenska konsulat, inom vars distrikt sökanden har hemvist. Olönat konsulat får dock ej utan regeringens uppdrag utfärda certifikat.
För sökande som avses i andra stycket kan äktenskapscertifikat utfärdas även av utrikesdepartementet. Den som vill erhålla certifikat i denna ordning kan ge in ansökningshandlingar till beskickning eller konsulat som avses i andra stycket.
Förordning (2003:911).
3 §
Den som ansöker om äktenskapscertifikat skall fullgöra vad som åligger den som vill ha hindersprövning enligt 3 kap. äktenskapsbalken.
Om det inte framkommer något hinder mot äktenskapet, skall certifikat utfärdas.
Om hindersprövning enligt 3 kap. äktenskapsbalken har ägt rum mindre än fyra månader tidigare utan att det framkommit något hinder mot äktenskapet, utfärdas certifikat utan någon ny prövning. Förordning
(1987:1016).
4 §
Ett äktenskapscertifikat gäller i fyra månader från utfärdandet. Har certifikatet utfärdats med stöd av 3 § andra stycket, räknas dock giltighetstiden från dagen för hindersprövningen. Förordning
(1987:1016).
5 §
Formulär till äktenskapscertifikat fastställes av Skatteverket efter samråd med utrikesdepartementet. Förordning (2003:911).
5 a §
Avgift tas ut för ansökan om äktenskapscertifikat enligt 1 §, som utfärdas av utrikesdepartementet. För ansökningsavgiftens storlek m.m.
gäller bestämmelserna i 9--14 §§ avgiftsförordningen (1992:191), varvid avgiftsklass 1 tillämpas. Förordning (1992:204).
6 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än beslut om utfärdande av äktenskapscertifikat  får dock inte överklagas. Förordning (2018:931).
Övergångsbestämmelser
1996:25
Denna förordning träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.