Title: Förordning (1986:850) om försöksverksamhet med kollektiva 
ansökningar om internatbidrag
från
pensionärs- och handikapporganisationer;
SFS Number: Svensk författningssamling 1986:850
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1986850-om-forsoksverksamhet-med_sfs-1986-850/
Source Link: http://rkrattsbaser.gov.se/sfst?bet=1986:850
Amendment Register Link: http://rkrattsbaser.gov.se/sfsr?bet=1986:850
Ministry/Authority: Utbildningsdepartementet
Issued: 1986-11-13
Metadata: {"Utfärdad": "1986-11-13", "Ändrad": "t.o.m. SFS1991:969"}

==================================================

Förordning (1986:850) om försöksverksamhet med kollektiva 
ansökningar om internatbidrag
från
pensionärs- och handikapporganisationer;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1986:850
Departement/myndighet
:   
Utbildningsdepartementet
Utfärdad
:   
1986-11-13
Ändrad
:   
t.o.m. SFS1991:969
Tidsbestämd
: 
1992-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Som försöksverksamhet får internatbidrag sökas kollektivt av  pensionärs- och handikapporganisationer. Därvid gäller de avvikelser från  och tillägg till bestämmelserna i studiestödslagen (1973:349) och  studiestödsförordningen (1973:418) som föreskrivs i 2--4 §§. Bestämmelser  om utvärdering av försöksverksamheten finns i 5 §. Förordning (1987:284).
2 §
Utan hinder av vad som föreskrivs i 6 kap. 4 § andra stycket  studiestödslagen (1973:349) får ansökan om internatbidrag göras av  Pensionärernas Riksorganisation, Sveriges Pensionärsförbund,  Afasiförbundet i Sverige, Riksförbundet för döva och hörselskadade barn,  De Handikappades Riksförbund, Föreningen för blödarsjuka i Sverige,  Riksföreningen för psykotiska barn, Föreningen Sveriges Dövblinda,  Riksförbundet för utvecklingsstörda barn, ungdomar och vuxna,  Hörselfrämjandets riksförbund, ILCO, Svenskt förbund för ileo-, colo- och  urostomiopererade, Neurologiskt handikappades riksförbund, Svenska  psoriasisförbundet, Riksförbundet för rörelsehindrade barn och ungdomar,  Riksföreningen för cystisk fibros, Riksförbundet för hjärt- och  lungsjuka, Riksföreningen för laryngetomerade, Riksförbundet mot  astma-allergi, Riksförbundet mot reumatism, Riksförbundet mot mag- och  tarmsjuka, Riksförbundet för njursjuka, Riksförbundet för social och  mental hälsa, Riksförbundet för trafik- och polioskadade, Svenska  celiakiförbundet, Svenska diabetesförbundet, Sveriges Dövas Riksförbund,  Svenska epilepsiförbundet, Synskadades Riksförbund, Sveriges  stamningsföreningars riksförbund, Handikappförbundens centralkommitté och  Bröstcancerföreningarnas riksorganisation. Förordning (1987:284).
3 §
Med avvikelse från 6 kap. 6 § första stycket studiestödslagen 
(1973:349) får internatbidrag inom ett län utgå till sådan medlem i en  organisation enligt 2 § denna förordning, som är bosatt inom länet. Om  medlemmen behöver ledsagare, får internatbidrag utgå även till denne.  Förordning (1987:284).
4 §
Bestämmelserna i 6 kap. 8 § studiestödslagen (1973:349) samt 6 kap. 
5, 7--11 och 14 §§ studiestödsförordningen (1973:418) om internatbidrag  med anledning av ansökan av facklig organisation skall tillämpas på  motsvarande sätt när ansökan görs av pensionärs- eller  handikapporganisation. Förordning (1987:284).
5 §
har upphävts genom förordning (1990:566).
Övergångsbestämmelser
1986:850
Denna förordning träder i kraft den 1 januari 1987 och gäller till  utgången av år 1988. Den tillämpas endast i fråga om kurser som de  studerande påbörjar efter utgången av år 1986.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.