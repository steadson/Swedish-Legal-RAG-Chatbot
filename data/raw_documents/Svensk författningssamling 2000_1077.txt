Title: Förordning (2000:1077) om handläggning av ärenden enligt skatteavtal
SFS Number: Svensk författningssamling 2000:1077
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20001077-om-handlaggning-av-arenden_sfs-2000-1077/
Source Link: http://rkrattsbaser.gov.se/sfst?bet=2000:1077
Amendment Register Link: http://rkrattsbaser.gov.se/sfsr?bet=2000:1077
Ministry/Authority: Finansdepartementet S3
Issued: 2000-11-09
Metadata: {"Utfärdad": "2000-11-09", "Ändrad": "t.o.m. SFS 2014:1560"}

==================================================

Förordning (2000:1077) om handläggning av ärenden enligt skatteavtal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:1077
Departement/myndighet
:   
Finansdepartementet S3
Utfärdad
:   
2000-11-09
Ändrad
:   
t.o.m. SFS 2014:1560
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Skatteverket ska pröva sådana ärenden om inkomst-, fastighets- eller förmögenhetsskatt som enligt skatteavtal eller annat avtal som Sverige har ingått med en annan stat ska handläggas av behörig myndighet, om ärendet avser ändring i fråga om beslut varigenom statlig eller kommunal skatt har påförts.
Om det finns särskilda skäl får regeringen överlämna även andra ärenden till Skatteverket. Förordning (2011:1456).
2 §
Skatteverket ska ingå sådana internationella överenskommelser om sättet att tillämpa bestämmelser om skiljeförfarande som enligt skatteavtal ska ingås av behörig myndighet. Det gäller dock inte om överenskommelsen kräver riksdagens eller Utrikesnämndens medverkan.
Förordning (2014:1560).
3 §
Om ett ärende är av särskild betydelse eller annars av sådan beskaffenhet att det bör avgöras av regeringen, ska Skatteverket med eget yttrande överlämna ärendet till regeringen. Förordning (2014:1560).
4 §
Denna förordning gäller inte för ärenden som handläggs av Skatteverket med stöd av bestämmelser i annan författning.
Förordning (2014:1560).
5 §
Beslut i ett ärende enligt denna förordning får inte överklagas. Förordning (2014:1560).
Övergångsbestämmelser
2000:1077
Denna förordning träder i kraft den 1 januari 2001 och tillämpas på ärenden som inkommer efter ikraftträdandet.
2004:288
Denna förordning träder i kraft den 1 juli 2004 och tillämpas på ärenden som inkommer efter ikraftträdandet.
2005:758
Denna förordning träder i kraft den 1 januari 2006 och tillämpas på ärenden som kommer in efter ikraftträdandet. Äldre bestämmelser skall tillämpas på ärenden som kommit in före ikraftträdandet.
2011:1456
1. Denna förordning träder i kraft den 1 januari 2012.
2. Äldre bestämmelser gäller fortfarande för ärenden som avser 2013 och tidigare års taxeringar.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.