Title: Förordning (2008:889) om finansiering av verksamheten vid Inspektionen för strategiska produkter
SFS Number: Svensk författningssamling 2008:889
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008889-om-finansiering-av_sfs-2008-889/
Source Link: http://rkrattsbaser.gov.se/sfst?bet=2008:889
Amendment Register Link: http://rkrattsbaser.gov.se/sfsr?bet=2008:889
Ministry/Authority: Utrikesdepartementet
Issued: 2008-11-13
Metadata: {"Utfärdad": "2008-11-13", "Ändrad": "t.o.m. SFS 2022:1313"}

==================================================

Förordning (2008:889) om finansiering av verksamheten vid Inspektionen för strategiska produkter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:889
Departement/myndighet
:   
Utrikesdepartementet
Utfärdad
:   
2008-11-13
Ändrad
:   
t.o.m. SFS 2022:1313
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens tillämpningsområde
1 §
Denna förordning innehåller bestämmelser om avgifter som ska betalas för verksamheten vid Inspektionen för strategiska produkter när det gäller
- tillsyn eller tillståndsprövning enligt lagen (1992:1300) om krigsmateriel,
- tillsyn enligt lagen (2000:1064) om kontroll av produkter med dubbla användningsområden och av tekniskt bistånd, och
- tillsyn enligt lagen (1994:118) om inspektioner enligt Förenta nationernas konvention om förbud mot kemiska vapen.
Förordningen innehåller också bestämmelser om deklarationer som ska lämnas till inspektionen.
2 §
Avgifterna enligt denna förordning ska uppgå till ett belopp som motsvarar Inspektionen för strategiska produkters årliga kostnader för den verksamhet som finansieras med avgifterna.
Avgifterna enligt denna förordning ska redovisas mot inkomsttitel på statsbudgeten på det sätt som bestäms i regleringsbrev för inspektionen.
3 §
Avgift tas ut med stöd av bestämmelser i
- 22 § lagen (1992:1300) om krigsmateriel,
- 12 § lagen (2000:1064) om kontroll av produkter med dubbla användningsområden och av tekniskt bistånd, och
- 5 a § lagen (1994:118) om inspektioner enligt Förenta nationernas konvention om förbud mot kemiska vapen.
4 §
Deklarationer enligt 9 och 13 §§ lämnas med stöd av bestämmelser i
- 19 § lagen (1992:1300) om krigsmateriel, och
- 12 § lagen (2000:1064) om kontroll av produkter med dubbla användningsområden och av tekniskt bistånd.
5 §
Termer och uttryck i denna förordning har samma betydelse som i lagen (1992:1300) om krigsmateriel, lagen (2000:1064) om kontroll av produkter med dubbla användningsområden och av tekniskt bistånd och lagen (1994:118) om inspektioner enligt Förenta nationernas konvention om förbud mot kemiska vapen.
Beräkning och uttag av avgifter samt deklarationer
Tillsyn eller tillståndsprövning enligt lagen (1992:1300) om krigsmateriel
Avgift
6 §
Inspektionen för strategiska produkter ska ta ut en årlig  avgift av den som enligt lagen (1992:1300) om krigsmateriel  har tillstånd att tillverka eller tillhandahålla krigsmateriel  eller tillstånd att tillhandahålla tekniskt bistånd. De årliga  avgifterna ska sammantaget motsvara de kostnader som  inspektionen under året har haft för tillsyn eller  tillståndsprövning enligt lagen om krigsmateriel eller  föreskrifter som har meddelats med stöd av lagen.
Förordning (2022:1313).
7 §
Den som är avgiftsskyldig enligt 6 § ska årligen betala en  avgift om det fakturerade värdet av tillverkarens eller  tillhandahållarens sålda, upplåtna, förmedlade eller mot  ersättning utbjudna produkter eller tekniska bistånd som avses  i lagen (1992:1300) om krigsmateriel under året överstiger 
2 500 000 kronor. Vid beräkningen av det fakturerade värdet  får den avgiftsskyldige göra avdrag för värdet av inköpt  krigsmateriel. Inspektionen för strategiska produkter  bestämmer avgiften utifrån varje avgiftsskyldigs andel av det  totala fakturerade värdet för samtliga som omfattas av denna  paragraf. Avgiften får dock inte understiga det belopp som  anges i 16 §. Förordning (2022:1313).
8 §
Den som är avgiftsskyldig enligt 6 § men som inte omfattas av avgiftsskyldigheten enligt 7 § ska betala en årlig avgift med ett belopp som framgår av 16 §.
Deklaration
9 §
Den som är avgiftsskyldig enligt 6 § ska årligen senast  den 31 januari lämna en deklaration till Inspektionen för  strategiska produkter. Deklarationen ska avse verksamhet som  har fakturerats under det föregående kalenderåret.
Deklarationen ska innehålla
1. den avgiftsskyldiges namn och adress, och
2. uppgift om
a) det fakturerade värdet av sålda, upplåtna, förmedlade eller  mot ersättning utbjudna produkter som avses i lagen 
(1992:1300) om krigsmateriel, och
b) det fakturerade värdet av sålda, upplåtna, förmedlade eller  mot ersättning utbjudna tekniska bistånd som avses i lagen om  krigsmateriel.
Deklarationer enligt första stycket ska lämnas på en blankett  som inspektionen tillhandahåller. Förordning (2022:1313).
Tillsyn enligt lagen (2000:1064) om kontroll av produkter med dubbla användningsområden och av tekniskt bistånd
Avgift
10 §
Inspektionen för strategiska produkter ska ta ut en årlig  avgift av den som tillhandahåller sådana produkter med dubbla  användningsområden, förmedlingstjänster eller tekniskt bistånd  som omfattas av inspektionens tillsyn enligt lagen (2000:1064)  om kontroll av produkter med dubbla användningsområden och av  tekniskt bistånd. De årliga avgifterna ska sammantaget  motsvara de kostnader som inspektionen under året har haft för  tillsyn enligt Europaparlamentets och rådets förordning (EU) 
2021/821 av den 20 maj 2021 om upprättande av en unionsordning  för kontroll av export, förmedling, transitering och  överföring av samt tekniskt bistånd för produkter med dubbla  användningsområden, lagen om kontroll av produkter med dubbla  användningsområden och av tekniskt bistånd eller föreskrifter  som har meddelats med stöd av lagen. Förordning (2022:1077).
11 §
Den som är avgiftsskyldig enligt 10 § ska årligen betala  en avgift om det fakturerade värdet av tillhandahållna  produkter med dubbla användningsområden, förmedlingstjänster  eller tekniskt bistånd under året överstiger 2 500 000 kronor.  Vid beräkningen av det fakturerade värdet får den  avgiftsskyldige göra avdrag för värdet av inköpta produkter av  dessa slag. Inspektionen för strategiska produkter bestämmer  avgiften utifrån varje avgiftsskyldigs andel av det totala  fakturerade värdet för samtliga som omfattas av denna  paragraf. Avgiften får dock inte understiga det belopp som  anges i 16 §. Förordning (2022:1077).
12 §
Den som är avgiftsskyldig enligt 10 § men som inte omfattas av avgiftsskyldigheten enligt 11 § ska betala en årlig avgift med ett belopp som framgår av 16 §.
Deklaration
13 §
Den som är avgiftsskyldig enligt 10 § ska årligen senast  den 31 januari lämna en deklaration till Inspektionen för  strategiska produkter. Deklarationen ska avse verksamhet som  har fakturerats under det föregående kalenderåret.
Deklarationen ska innehålla
1. den avgiftsskyldiges namn och adress,
2. uppgift om
a) det fakturerade värdet av tillhandahållna produkter som  avses i lagen (2000:1064) om kontroll av produkter med dubbla  användningsområden och av tekniskt bistånd,
b) det fakturerade värdet av tillhandahållna  förmedlingstjänster som avses i lagen om kontroll av produkter  med dubbla användningsområden och av tekniskt bistånd, och
c) det fakturerade värdet av det tillhandahållna tekniska  bistånd som avses i lagen om kontroll av produkter med dubbla  användningsområden och av tekniskt bistånd,
3. en beskrivning av tillhandahållna produkter,  förmedlingstjänster och tekniska bistånd, och
4. uppgift om vilken kategori de produkter som förtecknas i  bilaga I till Europaparlamentets och rådets förordning (EU) 
2021/821 hör till.
Deklarationen ska lämnas på en blankett som inspektionen  tillhandahåller. Förordning (2022:1077).
Tillsyn enligt lagen (1994:118) om inspektioner enligt Förenta nationernas konvention om förbud mot kemiska vapen
Avgift
14 §
Inspektionen för strategiska produkter ska ta ut en årlig avgift av den som har anläggning som kan vara föremål för inspektion enligt lagen (1994:118) om inspektioner enligt Förenta nationernas konvention om förbud mot kemiska vapen och som är deklarationsskyldig enligt 13 § lagen (2000:1064) om kontroll av produkter med dubbla användningsområden och av tekniskt bistånd eller 25 § förordningen (1992:1303) om krigsmateriel. De årliga avgifterna ska sammantaget motsvara de kostnader som inspektionen under året har haft för tillsyn enligt lagen om inspektioner enligt Förenta nationernas konvention om förbud mot kemiska vapen eller föreskrifter som har meddelats med stöd av lagen.
Inspektionen bestämmer årligen avgiftens storlek, som ska vara lika stor för samtliga avgiftsskyldiga.
Deklaration
15 §
Som underlag för avgiftsberäkningen används deklarationer som avgiftsskyldiga lämnar till Inspektionen för strategiska produkter
- enligt 25-28 §§ förordningen (1992:1303) om krigsmateriel, och
- enligt 13 § lagen (2000:1064) om kontroll av produkter med dubbla användningsområden och av tekniskt bistånd samt enligt 14 § förordningen (2000:1217) om kontroll av produkter med dubbla användningsområden och av tekniskt bistånd.
Avgifternas storlek
16 §
Avgift enligt 8 och 12 §§ utgår med följande belopp:
Typ av avgift           Belopp          Anmärkning
enligt 8 §              2 000 kronor
enligt 12 §             2 000 kronor
Gemensamma bestämmelser
17 §
Om tillsynen av ett företag som betalar avgift enligt 6, 10 eller 14 § har omfattat endast en del av ett år ska avgiften minskas i motsvarande mån.
18 §
Om det finns särskilda skäl, får Inspektionen för strategiska produkter i det enskilda fallet sätta ned eller efterskänka avgift.
19 §
Inspektionen för strategiska produkter får meddela de föreskrifter som behövs för tillämpningen av denna förordning.
20 §
I 38 § lagen (1992:1300) om krigsmateriel, 25 § lagen 
(2000:1064) om kontroll av produkter med dubbla  användningsområden och av tekniskt bistånd och 5 b § lagen 
(1994:118) om inspektioner enligt Förenta nationernas  konvention om förbud mot kemiska vapen finns bestämmelser om  överklagande till allmän förvaltningsdomstol.
Förordning (2022:1313).
Övergångsbestämmelser
2022:1077
1. Denna förordning träder i kraft den 1 januari 2023.
2. Deklarationen som avses i 13 § i den nya lydelsen ska inte  avse sådana förmedlingstjänster eller sådant tekniskt bistånd  som fakturerats före ikraftträdandet.
2022:1313
1. Denna förordning träder i kraft den 1 januari 2023.
2. Deklarationen som avses i 9 § i den nya lydelsen ska inte  avse sådant tekniskt bistånd som fakturerats före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.