Title: Förordning (2020:833) om skolenhetsregister
SFS Number: Svensk författningssamling 2020:833
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020833-om-skolenhetsregister_sfs-2020-833/
Source Link: http://rkrattsbaser.gov.se/sfst?bet=2020:833
Amendment Register Link: http://rkrattsbaser.gov.se/sfsr?bet=2020:833
Ministry/Authority: Utbildningsdepartementet
Issued: 2020-10-08
Metadata: {"Utfärdad": "2020-10-08", "Ändrad": "t.o.m. SFS 2024:104"}

==================================================

Förordning (2020:833) om skolenhetsregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:833
Departement/myndighet
:   
Utbildningsdepartementet
Utfärdad
:   
2020-10-08
Ändrad
:   
t.o.m. SFS 2024:104
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning är meddelad med stöd av
- 26 kap. 25 § skollagen (2010:800) i fråga om 13 §, och
- 8 kap. 7 § första stycket 2 regeringsformen i fråga om  övriga bestämmelser. Förordning (2024:104).
2 §
Statens skolverk ska föra ett allmänt register över  skolenheter och över verksamheter som avses i 5 a §.
Myndigheten är personuppgiftsansvarig för registret.
Förordning (2024:104).
Förhållandet till annan dataskyddsreglering
3 §
Denna förordning innehåller bestämmelser som kompletterar  Europaparlamentets och rådets förordning (EU) 2016/679 av  den 27 april 2016 om skydd för fysiska personer med avseende  på behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).
4 §
Vid behandling av personuppgifter enligt denna förordning  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats i  anslutning till den lagen, om inte annat följer av denna  förordning eller föreskrifter som har meddelats i anslutning  till förordningen.
Registrets innehåll
5 §
Registret ska innehålla uppgifter om skolenheter inom  skolväsendet. Förordning (2024:104).
5 a §
Registret får innehålla uppgifter om
1. förskoleenheter inom skolväsendet,
2. fristående fritidshem vars huvudman kommunen har godkänt  enligt 2 kap. 7 § andra stycket skollagen (2010:800),
3. enskilda utbildningsanordnare som utför kommunal  vuxenutbildning på entreprenad enligt 23 kap. 8 § skollagen,
4. internationella skolor enligt 24 kap. 2 § skollagen,
5. svenska utlandsskolor som bedriver verksamhet med  statsbidrag enligt förordningen (1994:519) om statsbidrag till  utbildning av utlandssvenska barn och ungdomar, och
6. utbildningsanordnare som har getts tillstånd att sätta  betyg, anordna prövning samt utfärda betyg och intyg enligt  bestämmelser som gäller för skolväsendet för utbildning  motsvarande kommunal vuxenutbildning enligt 6 kap. 1 §  förordningen (2011:1108) om vuxenutbildning.
Förordning (2024:104).
Registrets ändamål
6 §
Personuppgifterna i registret får behandlas för att föra  en aktuell förteckning över sådan utbildning och annan  verksamhet som anges i denna förordning.
Skolverket får, utöver det som anges i första stycket,  behandla personuppgifter i registret om det är nödvändigt för
1. uppföljning och utvärdering av sådan utbildning och annan  verksamhet som anges i denna förordning,
2. kontroll av verksamhetsföreträdares identitet och  behörighet i samband med Skolverkets verksamhet, eller
3. att Skolverket i övrigt ska ha tillgång till de uppgifter  som behövs för den verksamhet som myndigheten ska bedriva  enligt lag eller annan författning eller särskilda  regeringsbeslut.
Personuppgifter får behandlas även för andra ändamål, under  förutsättning att uppgifterna inte behandlas på ett sätt som  är oförenligt med det ändamål för vilket uppgifterna samlades  in. Förordning (2024:104).
7 §
Statens skolverk får för registret behandla  personuppgifter om företrädare för verksamheterna i registret.
Detta avser endast uppgifter i form av
- namn,
- personnummer eller samordningsnummer, och
- kontaktuppgifter i arbetet. Förordning (2024:104).
Registeruppgifter
8 §
Registret får innehålla följande uppgifter om sådana  verksamheter som anges i 5 och 5 a §§ :
- organisatoriska uppgifter,
- uppgifter om företrädare,
- kontaktuppgifter,
- uppgifter om utbildningen eller verksamheten,
- uppgifter för identifiering som används av andra  myndigheter, och
- geografisk miljöinformation. Förordning (2024:104).
9 §
Har upphävts genom förordning (2024:104).
10 §
Har upphävts genom förordning (2024:104).
Inhämtande av uppgifter till registret
11 §
Har upphävts genom förordning (2024:104).
12 §
Statens skolinspektion ska lämna följande uppgifter som  ska föras in i registret:
- förändringar av uppgifter om skolenheter med enskild  huvudman och uppgifter om nya sådana skolenheter, och
- förändringar av uppgifter om enskilda utbildningsanordnare  som getts tillstånd att sätta betyg, anordna prövning samt  utfärda betyg och intyg enligt bestämmelser som gäller för  skolväsendet för utbildning motsvarande kommunal  vuxenutbildning och uppgifter om nya sådana enskilda  utbildningsanordnare.
13 §
Statens skolverk får meddela föreskrifter om vilka  uppgifter som ska lämnas för att registret ska kunna innehålla  de uppgifter som anges i 8 § av
- huvudmännen för utbildning och annan verksamhet som omfattas  av registret, och
- utbildningsanordnarna som getts tillstånd att sätta betyg,  anordna prövning samt utfärda betyg och intyg för utbildning  motsvarande kommunal vuxenutbildning enligt 6 kap. 1 §  förordningen (2011:1108) om vuxenutbildning.
Skolverket får dessutom meddela föreskrifter om vilka  uppgifter som ska lämnas av kommunerna i fråga om ärenden om  godkännanden av enskild som huvudman enligt 2 kap. 7 §  skollagen (2010:800). Förordning (2024:104).
Utlämnande av uppgifter
14 §
Statens skolverk ska avgiftsfritt hålla uppgifter ur  skolenhetsregistret tillgängliga för allmänheten genom en  publik webbplats.
Detta gäller inte
- uppgifter om personnummer eller samordningsnummer, och
- kontaktuppgifter till enskilda fysiska personer.
Förordning (2024:104).
15 §
Bestämmelserna i denna förordning inskränker inte  myndigheters skyldigheter enligt vad som föreskrivs om  allmänna handlingars offentlighet i tryckfrihetsförordningen  eller i offentlighets- och sekretesslagen (2009:400).
Gallring
16 §
Om en uppgift i registret inte längre behövs för att  tillgodose registrets ändamål, ska uppgiften tas bort ur  registret.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.