Title: Lag (2019:663) om behandling av personuppgifter vid Myndigheten för arbetsmiljökunskap
SFS Number: Svensk författningssamling 2019:663
URL: https://www.riksdagen.se/sv/dokument-och-lagar/dokument/svensk-forfattningssamling/lag-2019663-om-behandling-av-personuppgifter_sfs-2019-663/
Source Link: http://rkrattsbaser.gov.se/sfst?bet=2019:663
Amendment Register Link: http://rkrattsbaser.gov.se/sfsr?bet=2019:663
Ministry/Authority: Arbetsmarknadsdepartementet ARM
Issued: 2019-10-31
Metadata: {"Utfärdad": "2019-10-31"}

==================================================

Lag (2019:663) om behandling av personuppgifter vid Myndigheten för arbetsmiljökunskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:663
Departement/myndighet
:   
Arbetsmarknadsdepartementet ARM
Utfärdad
:   
2019-10-31
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag gäller vid behandling av personuppgifter i  verksamhet vid Myndigheten för arbetsmiljökunskap som avser  kunskapsuppbyggnad, kunskapsspridning, utvärdering och analys.
Lagen tillämpas endast på helt eller delvis automatiserad  behandling av personuppgifter och annan behandling av  personuppgifter som ingår eller kommer att ingå i ett  register.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av personuppgifter  och om det fria flödet av sådana uppgifter och om upphävande  av direktiv 95/46/EG (allmän dataskyddsförordning), här  benämnd EU:s dataskyddsförordning.
3 §
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsför-ordning och föreskrifter som har meddelats i  anslutning till den lagen, om inte något annat följer av denna  lag eller föreskrifter som har meddelats i anslutning till  lagen.
Rätten att göra invändningar
4 §
Artikel 21.1 i EU:s dataskyddsförordning om rätten att  göra invänd-ningar gäller inte vid sådan behandling som är  tillåten enligt denna lag eller föreskrifter som har meddelats  i anslutning till lagen.
Rätten att göra invändningar gäller dock när personuppgifterna  samlas in direkt från den enskilde.
Medgivande när uppgifter samlas in direkt från den enskilde
5 §
Om personuppgifterna samlas in direkt från den enskilde,  får de behandlas endast om personen har lämnat sitt  uttryckliga medgivande till behandlingen.
Den registrerade har rätt att när som helst återkalla ett  lämnat medgivande. Ytterligare personuppgifter om den  registrerade får därefter inte behandlas.
Personuppgiftsansvar
6 §
Myndigheten för arbetsmiljökunskap är  personuppgiftsansvarig för den behandling av personuppgifter  som myndigheten utför enligt denna lag.
Ändamål med behandlingen
7 §
Personuppgifter får endast behandlas om det är nödvändigt  för
1. insamling, sammanställning och spridning av kunskap om  arbetsmiljö,
2. utvärdering och analys av statliga reformer och andra  statliga initiativ,
3. bevakning och analys av utvecklingen på arbetsmiljöområdet,  och
4. forskning som myndigheten får bedriva för att utföra sitt  kunskaps-, utvärderings- och analysarbete.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter om  begränsningar av ändamålen och om begränsningar av vilka  personuppgifter som får behandlas för ett visst ändamål.
8 §
Personuppgifter som behandlas för de ändamål som anges i 
7 § får också behandlas för att fullgöra ett uppgiftslämnande  som sker i överens-stämmelse med lag eller förordning.
9 §
Personuppgifter som behandlas enligt 7 § får behandlas  även för andra ändamål, under förutsättning att uppgifterna  inte behandlas på ett sätt som är oförenligt med det ändamål  för vilket uppgifterna samlades in.
Behandling av känsliga personuppgifter
10 §
I myndighetens samlingar av personuppgifter får endast  sådana uppgifter som avses i artikel 9.1 i EU:s  dataskyddsförordning (känsliga personuppgifter) som avslöjar  etniskt ursprung, religiös eller filosofisk övertygelse eller  medlemskap i fackförening eller som rör hälsa eller en persons  sexuella läggning behandlas.
Av lagen (2003:460) om etikprövning av forskning som avser  människor följer att forskning som innefattar behandling av  känsliga personuppgifter eller personuppgifter om  lagöverträdelser som innefattar brott, domar i brottmål,  straffprocessuella tvångsmedel eller administrativa  frihetsberövanden måste etikprövas.
Samlingar av personuppgifter
11 §
Myndigheten får ha samlingar av personuppgifter som  behandlas automatiserat och som är försedda med en beteckning  som den myndighet uppgifterna kommer från kan hänföra till ett  personnummer eller motsvarande identitetsbeteckning.
Personuppgifter i sådana samlingar som avses i första stycket  får inte behandlas i syfte att röja en persons identitet.
12 §
Myndigheten får om det är nödvändigt för ett särskilt  projekt även ha samlingar av personuppgifter som behandlas  automatiserat och som är försedda med en beteckning som  förvaras skilt från uppgifterna och som myndigheten kan  hänföra till ett personnummer eller motsvarande identitets-
beteckning.
Personuppgifter i samlingar som avses i första stycket får  inte sambe-arbetas med varandra. Denna begränsning gäller inte  för en sådan sambe-arbetning av personuppgifter som är  nödvändig för att myndigheten ska kunna upprepa eller följa  upp ett tidigare genomfört projekt.
Tillgång till personuppgifter
13 §
Tillgången till personuppgifter ska begränsas till vad  var och en behöver för att kunna fullgöra sina  arbetsuppgifter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.