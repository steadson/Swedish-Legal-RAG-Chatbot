Title: Förordning (2009:907) om miljöledning i statliga myndigheter
SFS Number: Svensk författningssamling 2009:907
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2009907-om-miljoledning-i-statliga_sfs-2009-907/
Source Link: http://rkrattsbaser.gov.se/sfst?bet=2009:907
HTML Document Link: None
Amendment Register Link: http://rkrattsbaser.gov.se/sfsr?bet=2009:907
Ministry/Authority: Klimat- och näringslivsdepartementet
Issued: 2009-07-16
Metadata: {"Utfärdad": "2009-07-16", "Ändrad": "t.o.m. SFS 2025:631"}

==================================================

Förordning (2009:907) om miljöledning i statliga myndigheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2009:907
Departement/myndighet
: 
Klimat- och näringslivsdepartementet
Utfärdad
: 
2009-07-16
Ändrad
: 
t.o.m. SFS 2025:631
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning gäller domstolarna och de myndigheter som anges i 22-32 §§.
Förordningen är meddelad med stöd av 8 kap. 7 §
regeringsformen. Förordning (2015:229).
Definitioner
2 §
I denna förordning avses med
indirekt miljöpåverkan: en negativ eller positiv förändring i miljön som uppkommer som ett resultat av att någon annan än myndigheten vidtar en åtgärd som en följd av att myndigheten har meddelat föreskrifter eller fattat något annat beslut, gett råd, genomfört utbildning eller lämnat information, och
direkt miljöpåverkan: en negativ eller positiv förändring i miljön som uppkommer som ett resultat av myndighetens verksamhet och som inte är indirekt miljöpåverkan.
Skyldighet att ha ett miljöledningssystem
3 §
En myndighet som anges i bilaga 2 till denna förordning ska inom ramen för sitt ordinarie uppdrag ha ett miljöledningssystem som integrerar miljöhänsyn i myndighetens verksamhet så att man tar hänsyn till verksamhetens direkta och indirekta miljöpåverkan på ett systematiskt sätt.
En myndighet som ska ha ett miljöledningssystem och vars verksamhet medför en betydande miljöpåverkan bör
1. registrera sig enligt Europaparlamentets och rådets förordning (EG) nr 1221/2009 av den 25 november 2009 om frivilligt deltagande för organisationer i gemenskapens miljölednings- och miljörevisionsordning (Emas) och om upphävande av förordning (EG) nr 761/2001 och kommissionens beslut 2001/681/EG och 2006/193/EG, eller
2. certifiera sig enligt standarden ISO 14001.
Om det av bilaga 2 framgår att myndigheten får ha ett förenklat miljöledningssystem, är det tillräckligt att miljöledningssystemet avser verksamhetens direkta miljöpåverkan. Förordning (2025:631).
Miljöutredning
4 §
Miljöledningssystemet ska innebära att den miljöpåverkan som verksamhetens interna och externa verksamhet kan ge upphov till är utredd (miljöutredning).
Miljöutredningen ska hållas aktuell genom att den ses över och uppdateras vid väsentliga förändringar i verksamheten eller minst vart femte år. Utredningen ska innehålla uppgifter om de miljökrav i lag och annan författning som rör verksamheten.
5 §
Miljöutredningen ska ligga till grund för miljöledningssystemets inriktning och utformning.
6 §
Om myndigheten har ett förenklat miljöledningssystem men miljöutredningen visar att verksamheten kan ge upphov till betydande indirekt miljöpåverkan, ska miljöledningssystemet omfatta denna indirekta miljöpåverkan.
Miljöpolicy och miljömål
7 §
Miljöledningssystemet ska innebära att myndigheten har en miljöpolicy och fastställda miljömål för verksamheten.
Miljömålen ska vara mätbara i den mån som det är praktiskt möjligt att mäta målen och hur de uppnåtts.
Miljömålen ska hållas aktuella genom att de ses över och uppdateras minst vart tredje år.
8 §
Miljöpolicyn och miljömålen ska bidra till en hållbar utveckling och till att nå de nationella miljökvalitetsmålen.
Handlingsplan, ansvarsfördelning och rutiner
9 §
Miljöledningssystemet ska innebära att myndigheten har en handlingsplan för arbetet med att nå miljömålen.
De resurser, tillvägagångssätt och tidsramar som gäller för arbetet ska framgå av handlingsplanen.
10 §
Miljöledningssystemet ska innebära att myndigheten tydligt anger den ansvarsfördelning som ska gälla i arbetet med att följa miljöpolicyn och nå miljömålen.
Ansvarsfördelningen ska framgå av handlingsplanen.
11 §
Miljöledningssystemet ska innebära att myndigheten har sådana dokumenterade rutiner för styrningen av verksamheten som
1. säkerställer att miljöpolicyn och gällande miljöregler följs,
2. bidrar till att minska negativ miljöpåverkan så långt möjligt, och
3. bidrar till att nå myndighetens miljömål.
12 §
Handlingsplanen, ansvarsfördelningen och rutinerna ska innebära att arbetet med att följa handlingsplanen och nå miljömålen dokumenteras, redovisas, följs upp och revideras så att arbetet fortlöpande förbättras.
Miljöanpassad upphandling
13 §
Miljöledningssystemet ska innebära att myndigheten miljöanpassar sina upphandlingar i den mån en sådan anpassning är möjlig.
Verktyg för miljöanpassningen
14 §
Miljöledningssystemet ska innebära att myndigheten genom information och utbildning fortlöpande utvecklar personalens kompetens och medvetenhet om miljöhänsyn i det egna arbetet.
15 §
Miljöledningssystemet ska innebära att myndigheten så långt det är möjligt använder en energieffektiv informationsteknik som verktyg för att miljöanpassa sin verksamhet. Myndigheten ska i samma syfte även utarbeta en mötes- och resepolicy.
16 §
Har upphävts genom förordning (2015:229).
Årlig uppföljning
17 §
Miljöledningssystemet ska innebära att myndigheten årligen genomför interna miljörevisioner för att kontrollera att myndigheten följer gällande miljöregler och andra styrande dokument för myndighetens miljöledning och miljöarbete.
18 §
Myndigheten ska årligen göra en genomgång av miljöledningssystemet och följa upp resultatet av arbetet så att
1. det framgår hur väl myndigheten har lyckats med att följa miljöpolicyn och nå miljömålen, och
2. det finns underlag för beslut om det framtida miljöledningsarbetet.
19 §
För uppföljningen enligt 18 § ska myndigheten
1. utföra den kontroll och göra de mätningar av verksamhetens miljöpåverkan som behövs,
2. utvärdera hur handlingsplanen enligt 9 § har fungerat, och
3. utvärdera hur gällande miljöregler har följts.
Redovisning
20 §
En myndighet som ska ha ett miljöledningssystem ska årligen redovisa miljöledningsarbetet enligt formuläret i bilaga 1.
Redovisningen ska vara undertecknad av myndighetens chef och i samband med myndighetens årsredovisning ges in till det departement i Regeringskansliet som myndigheten hör till och till Naturvårdsverket. Förordning (2025:631).
20 a §
Domstolarna ska redovisa svar i de delar av bilaga 1 som rör energieffektiva inköp enligt förordningen (2014:480) om myndigheters inköp av energieffektiva varor, tjänster och byggnader. Förordning (2025:631).
20 b §
Naturvårdsverket ska senast den 15 april varje år till regeringen lämna en sammanfattning av myndigheternas årliga redovisningar enligt 20 §. Förordning (2015:229).
Att inrätta ett miljöledningssystem för första gången
21 §
En myndighet som inrättar ett miljöledningssystem för första gången ska inom åtta månader från det att myndigheten enligt denna förordning blev skyldig att ha ett miljöledningssystem
1. ha en projektplan för inrättandet som innehåller en tidsplan för inrättandet samt uppgifter om hur inrättandet är avsett att organiseras och vilka som är ansvariga för det arbetet, och
2. redovisa en miljöutredning enligt 4 §, den miljöpolicy och de miljömål som avses i 7 §, den handlingsplan som avses i 9 §
samt hur miljöledningssystemet är avsett att integreras i den ordinarie verksamheten.
Redovisningen enligt första stycket 2 ska ges in till det departement i Regeringskansliet som myndigheten hör till och till Naturvårdsverket.
22 §
Har upphävts genom förordning (2025:631).
23 §
Har upphävts genom förordning (2025:631).
24 §
Har upphävts genom förordning (2025:631).
25 §
Har upphävts genom förordning (2025:631).
26 §
Har upphävts genom förordning (2025:631).
27 §
Har upphävts genom förordning (2015:229).
28 §
Har upphävts genom förordning (2025:631).
29 §
Har upphävts genom förordning (2025:631).
30 §
Har upphävts genom förordning (2025:631).
31 §
Har upphävts genom förordning (2025:631).
32 §
Har upphävts genom förordning (2025:631).
Övergångsbestämmelser
2009:907
1. Denna förordning träder i kraft den 1 januari 2010.
2. Om en statlig myndighet genom ett särskilt beslut före den 1 januari 2010 har fått i uppdrag av regeringen att införa eller ha ett miljöledningssystem eller att följa riktlinjer för redovisning av arbete med miljöledning, ska myndigheten anses ha fullföljt uppdraget genom att följa bestämmelserna i denna förordning.
Bilaga 1
FORMULÄR FÖR REDOVISNING AV MILJÖLEDNINGSARBETE
Del 1 Miljöledningssystemet
1. Är myndigheten miljöcertifierad?
_ Ja ISO14001 _ Ja Emas _ Nej
2. Hur lyder myndighetens miljöpolicy?
3. När har myndigheten senast uppdaterat sin miljöutredning?
4. Vilka av myndighetens aktiviteter har en betydande direkt eller indirekt påverkan på miljön?
5. Vilka mål har myndigheten upprättat för de aktiviteter som har betydande påverkan på miljön?
6. Vilka åtgärder har myndigheten vidtagit för att nå dessa mål?
7. Redovisa hur väl målen har uppfyllts.
8. Vilka åtgärder har myndigheten vidtagit för att ge de anställda den kunskap de behöver för att ta miljöhänsyn i arbetet?
9. På vilket sätt har myndigheten använt informationsteknik i syfte att minska sin energianvändning (t.ex. it-system för att styra och reglera belysning, värme, ventilation, energieffektivisering i utrustning m.m.)?
10. På vilket sätt har myndigheten använt informationsteknik i syfte att minska antalet tjänsteresor (t.ex. telefon, webb, videomöten)?
Del 2 Uppföljning av miljöledningsarbetets effekter
1. Tjänsteresor och övriga transporter
1.1 Utsläpp av koldioxid i kilogram, totalt och per årsarbetskraft, från
a) flygresor under 50 mil,
b) bilresor som görs i tjänsten (inkluderar egen bil, tjänstebil, hyrbil, leasad bil, taxi),
c) tågresor,
d) bussresor, och
e) maskiner och övriga fordon som används i myndighetsverksamheten.
1.2 Sammanlagda utsläpp av koldioxid i kilogram, totalt och per årsarbetskraft, enligt 1.1 a-e.
1.3 Utsläpp av koldioxid i kilogram för flygresor över 50 mil, totalt och per årsarbetskraft.
1.4 Beskrivning av insamlat resultat:
a) Beskriv vad som har påverkat resultatet i positiv eller negativ riktning, t.ex. organisationsförändringar, trender, nya uppdrag.
b) Beskriv eventuella problem och luckor i materialet samt hur och när myndigheten planerar att åtgärda dessa.
1.5 Hur är uppgifterna framtagna (om detta skiljer sig mellan uppföljningsmåtten, ange vad som gäller för respektive mått)?
_ Eget uppföljningssystem
_ Leverantörsuppgifter
_ Uppskattning (förklara på vilket sätt)
1.6 Uppföljningsmåtten i svaren på frågorna är baserade på:
_ Schablonlista som Naturvårdsverket tillhandahåller
_ Uppgifter som tagits fram på annat sätt, nämligen:
2. Energianvändning
2.1 Årlig energianvändning i kilowattimmar totalt, per årsarbetskraft och per kvadratmeter total användbar golvarea uppdelat på
a) verksamhetselektricitet, och
b) övrig energianvändning
2.2 Är värmeförbrukningen normalårskorrigerad?
_ Ja _ Nej _ Delvis
2.3 Andel förnybar energi av den totala energianvändningen
(anges i procent).
2.4 Har krav ställts på produktionsspecificerad förnybar el i myndighetens elavtal?
_ Ja _ Nej _ Delvis
2.5 Har energianvändningen minskat som ett resultat av samverkan med myndighetens fastighetsägare?
_ Ja _ Nej
Om ja, beskriv vilka åtgärder som genomförts som ett resultat av samarbetet.
2.6 Beskrivning av insamlat resultat:
a) Beskriv vad som har påverkat resultatet i positiv eller negativ riktning, t.ex. organisationsförändringar, trender, nya uppdrag.
b) Beskriv eventuella problem och luckor i materialet samt hur och när myndigheten planerar att åtgärda dessa.
2.7 Hur är uppgifterna framtagna (om detta skiljer sig mellan uppföljningsmåtten, ange vad som gäller för respektive mått)?
_ Eget uppföljningssystem
_ Leverantörsuppgifter
_ Uppskattning (förklara på vilket sätt)
3. Miljökrav i upphandling
3.1 Andel upphandlingar och avrop där miljökrav ställts av det totala antalet upphandlingar och avrop (anges i procent).
3.2 Antal upphandlingar över tröskelvärdet där energikrav enligt förordningen (2014:480) om statliga myndigheters inköp av energieffektiva varor, tjänster och byggnader har ställts.
Om krav enligt förordningen om statliga myndigheters inköp av energieffektiva varor, tjänster och byggnader inte har ställts vid upphandlingar över tröskelvärdet, ange skälen för det:
_ Kostnadseffektivitet
_ Ekonomisk genomförbarhet
_ Hållbarhet i vidare bemärkelse
_ Teknisk lämplighet
_ Tillräcklig konkurrens
_ Annat, nämligen:
3.3 Har myndigheten ställt energikrav vid nytecknande av hyresavtal eller inköp av byggnader?
_ Ja _ Nej
Om nej, ange skälen för det:
_ Kostnadseffektivitet
_ Ekonomisk genomförbarhet
_ Hållbarhet i vidare bemärkelse
_ Teknisk lämplighet
_ Tillräcklig konkurrens
_ Har inte tecknat nytt hyresavtal eller köpt byggnad sedan förordning (2014:480) om statliga myndigheters inköp av energieffektiva varor, tjänster och byggnader infördes
_ Annat, nämligen:
3.4 Ekonomiskt värde av registrerade upphandlingar och avrop med miljökrav av det totala värdet av upphandlingar och avrop per år.
3.5 Beskrivning av insamlat resultat:
a) Beskriv vad som har påverkat resultatet i positiv eller negativ riktning, t.ex. organisationsförändringar, trender, nya uppdrag.
b) Beskriv eventuella problem och luckor i materialet samt hur och när myndigheten planerar att åtgärda dessa.
3.6 Hur är uppgifterna framtagna (om detta skiljer sig mellan uppföljningsmåtten, ange vad som gäller för respektive mått)?
_ Eget uppföljningssystem
_ Leverantörsuppgifter
_ Uppskattning (förklara på vilket sätt)
Förordning (2025:631).
Bilaga 2
Myndigheter som är skyldiga att ha ett miljöledningssystem enligt 3 §
Myndighet Får myndigheten ha ett
förenklat miljöledningssystem?
Affärsverket svenska kraftnät
Allmänna reklamationsnämnden Ja
Arbetsdomstolen
Arbetsförmedlingen
Arbetsgivarverket
Arbetsmiljöverket
Barnombudsmannen Ja
Blekinge tekniska högskola
Bolagsverket
Boverket
Brottsförebyggande rådet Ja
Brottsoffermyndigheten Ja
Centrala studiestödsnämnden
Diskrimineringsombudsmannen
Domstolsverket
E-hälsomyndigheten Ja
Ekobrottsmyndigheten
Ekonomistyrningsverket
Elsäkerhetsverket Ja
Energimarknadsinspektionen
Exportkreditnämnden
Finansinspektionen Ja
Folke Bernadotteakademien Ja
Folkhälsomyndigheten
Forskningsrådet för hälsa,
arbetsliv och välfärd Ja
Forskningsrådet för miljö, areella näringar och samhällsbyggande
Fortifikationsverket
Försvarets materielverk
Försvarets radioanstalt
Försvarshögskolan
Försäkringskassan
Gymnastik- och idrottshögskolan Ja
Göteborgs universitet
Havs- och vattenmyndigheten
Hälso- och sjukvårdens
ansvarsnämnd Ja
Högskolan Dalarna
Högskolan i Borås
Högskolan i Gävle
Högskolan i Halmstad
Högskolan i Skövde
Högskolan Kristianstad
Högskolan Väst
Institutet för rymdfysik
Inspektionen för strategiska
produkter Ja
Inspektionen för vård och omsorg
Institutet för arbetsmarknads- och utbildningspolitisk
utvärdering Ja
Institutet för språk och
folkminnen Ja
Integritetsskyddsmyndigheten Ja
Justitiekanslern Ja
Kammarkollegiet
Karlstads universitet
Karolinska institutet
Kemikalieinspektionen
Kommerskollegium
Konjunkturinstitutet
Konkurrensverket
Konstfack
Konstnärsnämnden Ja
Konsumentverket
Kriminalvården
Kronofogdemyndigheten
Kungl. biblioteket
Kungl. Konsthögskolan
Kungl. Musikhögskolan i
Stockholm Ja
Kungl. Tekniska högskolan
Kustbevakningen
Lantmäteriet
Linköpings universitet
Linnéuniversitetet
Livsmedelsverket
Luftfartsverket
Luleå tekniska universitet
Lunds universitet
Läkemedelsverket
Länsstyrelserna
Malmö universitet
Mediemyndigheten
Migrationsverket
Mittuniversitetet
Moderna museet
Myndigheten för delaktighet Ja
Myndigheten för familjerätt och
föräldraskapsstöd Ja
Myndigheten för samhällsskydd och beredskap
Myndigheten för tillgängliga
medier Ja
Myndigheten för tillväxtpolitiska utvärderingar och analyser
Myndigheten för ungdoms- och civilsamhällesfrågor
Myndigheten för vård- och omsorgsanalys
Myndigheten för yrkeshögskolan Ja
Mälardalens universitet
Nationalmuseum
Naturhistoriska riksmuseet
Naturvårdsverket
Nordiska Afrikainstitutet Ja
Patent- och registreringsverket
Pensionsmyndigheten
Polarforskningssekretariatet
Polismyndigheten
Post- och telestyrelsen
Revisorsinspektionen Ja
Riksantikvarieämbetet
Riksarkivet Ja
Riksgäldskontoret Ja
Rymdstyrelsen
Rådet för Europeiska
socialfonden i Sverige Ja
Rättsmedicinalverket
Sameskolstyrelsen Ja
Sametinget
Sjöfartsverket
Skatteverket
Skogsstyrelsen
Socialstyrelsen
Specialpedagogiska skolmyndigheten
Spelinspektionen Ja
Statens beredning för medicinsk
och social utvärdering Ja
Statens centrum för arkitektur och design
Statens energimyndighet
Statens fastighetsverk
Statens försvarshistoriska museer
Statens geotekniska institut
Statens haverikommission Ja
Statens historiska museer
Statens institutionsstyrelse
Statens jordbruksverk
Statens konstråd Ja
Statens kulturråd Ja
Statens maritima och transporthistoriska museer
Statens museer för världskultur
Statens musikverk
Statens servicecenter
Statens skolinspektion
Statens skolverk
Statens tjänstepensionsverk
Statens veterinärmedicinska anstalt
Statens väg- och transportforskningsinstitut
Statistiska centralbyrån
Statskontoret
Stockholms konstnärliga
högskola Ja
Stockholms universitet
Strålsäkerhetsmyndigheten
Styrelsen för ackreditering och teknisk kontroll
Styrelsen för internationellt utvecklingsarbete
Svenska institutet
Sveriges geologiska undersökning
Sveriges lantbruksuniversitet
Sveriges meteorologiska och hydrologiska institut
Säkerhetspolisen
Södertörns högskola
Tandvårds- och läkemedelsförmånsverket
Tillväxtverket
Totalförsvarets forskningsinstitut
Totalförsvarets plikt- och prövningsverk
Trafikanalys
Trafikverket
Transportstyrelsen
Tullverket
Umeå universitet
Universitets- och högskolerådet
Universitetskanslersämbetet
Upphandlingsmyndigheten
Uppsala universitet
Valmyndigheten Ja
Verket för innovationssystem
Vetenskapsrådet Ja
Åklagarmyndigheten
Örebro universitet
Överklagandenämnden för
studiestöd Ja
Förordning (2025:631).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.