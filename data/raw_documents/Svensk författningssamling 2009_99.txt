Title: Lag (2009:99) om anstånd med inbetalning av skatt i vissa fall
SFS Number: Svensk författningssamling 2009:99
URL: https://www.riksdagen.se/sv/dokument-och-lagar/dokument/svensk-forfattningssamling/lag-200999-om-anstand-med-inbetalning-av-skatt_sfs-2009-99/
Source Link: http://rkrattsbaser.gov.se/sfst?bet=2009:99
Amendment Register Link: http://rkrattsbaser.gov.se/sfsr?bet=2009:99
Ministry/Authority: Finansdepartementet S3
Issued: 2009-03-02
Metadata: {"Utfärdad": "2009-03-02", "Ändrad": "t.o.m. SFS 2023:47"}

==================================================

Lag (2009:99) om anstånd med inbetalning av skatt i vissa fall
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:99
Departement/myndighet
:   
Finansdepartementet S3
Utfärdad
:   
2009-03-02
Ändrad
:   
t.o.m. SFS 2023:47
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Skatteverket får efter ansökan i andra fall än som avses i 
63 kap. 3-5, 7, 7 a, 11-15 och 23 §§ skatteförfarandelagen 
(2011:1244) bevilja anstånd för redovisningsperioder som  infaller under januari 2020-januari 2021, oktober-december 
2021 och april-juni 2022 med inbetalning av
1. avdragen skatt och arbetsgivaravgifter som ska redovisas i  en arbetsgivardeklaration enligt 26 kap. 19 § 1  skatteförfarandelagen, och
2. mervärdesskatt som ska redovisas i en sådan deklaration som  avses i 26 kap. 5 § skatteförfarandelagen, och vars  redovisningsperiod är en kalendermånad eller ett  kalenderkvartal enligt 26 kap. 10 och 11 §§ samma lag.
Anstånd enligt första stycket 1 får beviljas för högst tolv  redovisningsperioder. Anstånd enligt första stycket 2 får  beviljas för högst tolv redovisningsperioder om  redovisningsperioden är en kalendermånad, och för högst fyra  redovisningsperioder om redovisningsperioden är ett  kalenderkvartal.
Anståndstiden får bestämmas till längst ett år, dock längst  till och med den 12 september 2023. Anståndstiden får efter  ansökan förlängas med som längst ett år. Anståndsbeloppet ska  betalas senast den förfallodag enligt 62 kap. 9 § första  stycket skatteförfarandelagen som infaller närmast efter det  att anståndstiden upphör.
Lag (2023:47)
.
1 a §
Skatteverket får efter ansökan i andra fall än som avses  i 63 kap. 3-5, 7, 13, 15 och 23 §§ skatteförfarandelagen 
(2011:1244) bevilja anstånd med inbetalning av mervärdesskatt,  om
1. mervärdesskatten ska redovisas i en sådan deklaration som  avses i 26 kap. 5 § skatteförfarandelagen,
2. redovisningsperioden för mervärdesskatten är ett  beskattningsår enligt 26 kap. 11 § samma lag, och
3. deklarationen för mervärdesskatten ska ha kommit in till  Skatteverket under perioden 27 december 2019-17 januari 2023  enligt 26 kap. 33, 33 a eller 33 b § samma lag.
Anstånd får beviljas för högst två redovisningsperioder.
Anståndstiden får bestämmas till längst ett år, dock längst  till och med den 17 januari 2024. Anståndstiden får efter  ansökan förlängas med som längst ett år. Anståndsbeloppet ska  betalas senast den förfallodag enligt 62 kap. 9 § första  stycket skatteförfarandelagen som infaller närmast efter det  att anståndstiden upphör.
Lag (2022:72)
.
1 b §
Anstånd med inbetalning av mervärdesskatt får beviljas  antingen enligt 1 eller 1 a §.
Lag (2020:206)
.
1 c §
Skatteverket får efter ansökan förlänga anståndstiden  med som längst 36 månader efter att den maximala anståndstiden  enligt 1 § tredje stycket respektive 1 a § tredje stycket har  upphört. En sådan förlängning förutsätter dock att  Skatteverket samtidigt beviljar en avbetalningsplan, enligt  vilken anståndsbeloppet ska vara avbetalt senast den  förfallodag enligt 62 kap. 9 § första stycket  skatteförfarandelagen (2011:1244) som infaller närmast efter  att anståndstiden upphör.
Ansökan ska ha kommit in till Skatteverket senast dagen före  den förfallodag enligt 62 kap. 9 § första stycket  skatteförfarandelagen som infaller närmast efter att den  maximala anståndstiden enligt 1 § tredje stycket respektive 
1 a § tredje stycket har upphört.
Lag (2022:134)
.
2 §
Anstånd enligt 1 eller 1 a § ska beviljas om inte  särskilda skäl talar emot det. Detsamma gäller förlängning av  anståndstiden enligt 1 § tredje stycket, 1 a § tredje stycket  eller 1 c §.
Lag (2022:134)
.
3 §
Skatteverket ska återkalla anståndet helt eller delvis om  den skattskyldige begär det. Om de skatter och avgifter som  anståndet avser har satts ned, får Skatteverket återkalla  anståndet i motsvarande mån.
Skatteverket får även återkalla anståndet helt eller delvis om
1. den skattskyldige har näringsförbud eller är försatt i  konkurs,
2. beslutet om anstånd är felaktigt och felaktigheten beror på  att den skattskyldige har lämnat oriktiga eller vilseledande  uppgifter,
3. ett underskott på ett sådant skattekonto som avses i 
61 kap. 1 § skatteförfarandelagen (2011:1244) har lämnats till  Kronofogdemyndigheten för indrivning efter att en förlängd  anståndstid enligt 1 c § har beslutats, eller
4. det finns synnerliga skäl.
Om anståndet har återkallats enligt första eller andra  stycket, ska anståndsbeloppet betalas senast den förfallodag  enligt 62 kap. 9 § första stycket skatteförfarandelagen som  infaller närmast efter att 30 dagar har gått från den dag då  beslutet om återkallelse fattades.
Lag (2022:134)
.
4 §
Den som har beviljats anstånd enligt 1 eller 1 a § ska  betala kostnadsränta som enligt 65 kap. 7 § första stycket  första meningen och tredje stycket skatteförfarandelagen 
(2011:1244) gäller vid anstånd.
Lag (2020:206)
.
5 §
Utöver ränta enligt 4 § ska den som har beviljats anstånd  enligt 1 eller 1 a § betala en avgift (anståndsavgift).  Anståndsavgiften tas ut med 0,1 procent på beviljat  anståndsbelopp per kalendermånad från och med månaden efter  att anstånd beviljats till och med den månad då  anståndsbeloppet ska betalas enligt 1 § tredje stycket  respektive 1 a § tredje stycket eller enligt en  avbetalningsplan som anges i 1 c §. Om anståndet har  återkallats enligt 3 §, ska anståndsavgiften sättas ned i  motsvarande mån.
Anståndsavgiften ska betalas senast den förfallodag som avses  i 1 § tredje stycket respektive 1 a § tredje stycket eller  senast de förfallodagar som följer av en avbetalningsplan  enligt 1 c §. Om anståndet har återkallats enligt 3 §, ska  anståndsavgiften betalas senast den förfallodag som avses i  den bestämmelsen.
Anståndsavgiften ska vid tillämpning av inkomstskattelagen 
(1999:1229) behandlas som ränta enligt 65 kap. 7 §  skatteförfarandelagen (2011:1244).
Lag (2022:134)
.
5 a §
Har upphävts genom
lag (2021:52)
.
6 §
Termer och uttryck som används i denna lag har samma  betydelse som i skatteförfarandelagen (2011:1244).
Lag (2020:161)
.
7 §
Bestämmelserna i skatteförfarandelagen (2011:1244) om  debitering av skatt samt om betalning av skatt som omfattas av  anstånd gäller också när anstånd har beviljats med stöd av  denna lag.
Lag (2020:161)
.
8 §
Bestämmelserna i skatteförfarandelagen (2011:1244) om  bestämmande, debitering och betalning av skatt gäller för  anståndsavgift enligt denna lag.
Lag (2020:161)
.
9 §
Skatteverkets beslut enligt denna lag omprövas och  överklagas enligt bestämmelserna i 66 och 67 kap.  skatteförfarandelagen (2011:1244).
Skatteverkets beslut som avser avbetalningsplan får dock inte  överklagas.
Lag (2022:134)
.
Övergångsbestämmelser
2020:377
1. Denna lag träder i kraft den 1 juni 2020.
2. Lagen tillämpas på anstånd som har beviljats från och med  den 30 mars 2020.
2021:52
1. Denna lag träder i kraft den 5 februari 2021.
2. För ansökningar som har lämnats in före ikraftträdandet och  som avser anstånd enligt 1 eller 1 a § i den äldre lydelsen  gäller 5 § i den äldre lydelsen.
3. Den upphävda 5 a § gäller dock fortfarande för ansökningar  om nya anstånd som har lämnats in före ikraftträdandet.
2021:297
1. Denna lag träder i kraft den 26 april 2021.
2. Bestämmelserna i 5 § i den nya lydelsen ska även tillämpas  på beslut om anstånd som avser ansökningar som har
a) lämnats in efter den 4 februari 2021, eller
b) lämnats in före den 5 februari 2021 och som bara har kunnat  beviljas efter den 4 februari 2021.
3. Bestämmelserna i 5 § i den nya lydelsen ska även tillämpas  på beslut om förlängning av anståndstid som har fattats efter  den 4 februari 2021.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.