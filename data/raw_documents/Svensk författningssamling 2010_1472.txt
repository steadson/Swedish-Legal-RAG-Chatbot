Title: Förordning (2010:1472) med instruktion för Totalförsvarets plikt- och prövningsverk
SFS Number: Svensk författningssamling 2010:1472
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20101472-med-instruktion-for_sfs-2010-1472/
Source Link: http://rkrattsbaser.gov.se/sfst?bet=2010:1472
Amendment Register Link: http://rkrattsbaser.gov.se/sfsr?bet=2010:1472
Ministry/Authority: Försvarsdepartementet
Issued: 2010-11-18
Metadata: {"Utfärdad": "2010-11-18", "Ändrad": "t.o.m. SFS 2020:1288"}

==================================================

Förordning (2010:1472) med instruktion för Totalförsvarets plikt- och prövningsverk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1472
Departement/myndighet
:   
Försvarsdepartementet
Utfärdad
:   
2010-11-18
Ändrad
:   
t.o.m. SFS 2020:1288
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Totalförsvarets plikt- och prövningsverk ansvarar för att  myndigheter och andra som har bemanningsansvar inom  totalförsvaret får stöd och service i frågor som avser  bemanning med totalförsvarspliktiga som skrivs in för  värnplikt eller civilplikt. Stöd och service ska lämnas till  de bemanningsansvariga även i fråga om totalförsvarspliktigas  tjänstgöring och om redovisning av annan personal inom  totalförsvaret.
På uppdrag av Försvarsmakten ska Totalförsvarets plikt- och  prövningsverk tillhandahålla urvalstester av dem som ansökt  till militär utbildning inom Försvarsmakten. Urvalstesterna  ska vara utformade så att de främjar en jämställd rekrytering.
Totalförsvarets plikt- och prövningsverk ska vidare utföra  utredning om personliga förhållanden, mönstra, skriva in och  krigsplacera totalförsvarspliktiga enligt lagen (1994:1809) om  totalförsvarsplikt. Förordning (2020:1288).
2 §
Totalförsvarets plikt- och prövningsverk ska särskilt  ansvara för att information om vad lagen (1994:1809) om  totalförsvarsplikt innebär sprids till den som skriftligen  lämnar uppgifter enligt 2 kap. 1 § lagen om  totalförsvarsplikt. Förordning (2020:1288).
3 §
Totalförsvarets plikt- och prövningsverk får inom  sakområdet åta sig att utföra uppdrag åt andra myndigheter  samt åt kommuner, regioner och enskilda.  Förordning (2020:1288).
Ledning
4 §
Totalförsvarets plikt- och prövningsverk leds av en  myndighetschef. Förordning (2020:1288).
5 §
Vid Totalförsvarets plikt- och prövningsverk ska det  finnas ett insynsråd som består av högst sju ledamöter.
Förordning (2020:1288).
Anställningar och uppdrag
6 §
Generaldirektören är myndighetschef.
Personalansvarsnämnd
7 §
Vid Totalförsvarets plikt- och prövningsverk ska det  finnas en personalansvarsnämnd. Förordning (2020:1288).
Tillämpligheten av vissa förordningar
8 §
Totalförsvarets plikt- och prövningsverk ska tillämpa  personalföreträdarförordningen (1987:1101).
Förordning (2020:1288).
Avgifter
9 §
Totalförsvarets plikt- och prövningsverk får ta ut  avgifter för uppdrag som myndigheten åtar sig enligt 1 § andra  stycket eller 3 §. Detta gäller inte för uppgifter som avser  inskrivning eller uppgifter som avser krigsplacering i samband  med inskrivning eller i samband med grundutbildning enligt  lagen (1994:1809) om totalförsvarsplikt.
Myndigheten får meddela föreskrifter om avgifternas storlek.
Förordning (2020:1288).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.