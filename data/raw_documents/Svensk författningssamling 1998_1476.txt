Title: Lag (1998:1476) om skattereduktion på förvärvsinkomster vid 2000 års taxering
SFS Number: Svensk författningssamling 1998:1476
URL: https://www.riksdagen.se/sv/dokument-och-lagar/dokument/svensk-forfattningssamling/lag-19981476-om-skattereduktion-pa_sfs-1998-1476/
Source Link: http://rkrattsbaser.gov.se/sfst?bet=1998:1476
Amendment Register Link: http://rkrattsbaser.gov.se/sfsr?bet=1998:1476
Ministry/Authority: Finansdepartementet S1
Issued: 1998-12-03
Metadata: {"Utfärdad": "1998-12-03"}

==================================================

Lag (1998:1476) om skattereduktion på förvärvsinkomster vid 2000 års taxering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1476
Departement/myndighet
:   
Finansdepartementet S1
Utfärdad
:   
1998-12-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Skattskyldig fysisk person, som varit bosatt här i landet under hela beskattningsåret, har vid 2000 års taxering rätt till skattereduktion enligt 2 § på skattepliktiga förvärvsinkomster som utgör sådan inkomst av anställning eller sådan inkomst av annat förvärvsarbete som avses i 2 kap. lagen
(1998:674) om inkomstgrundad ålderspension.
Vid beräkning av inkomst av anställning skall avdrag göras för kostnader som arbetstagaren har haft i arbetet i den utsträckning kostnaderna, minskade med erhållen kostnadsersättning, överstiger ettusen kronor.
Vid beräkning av inkomst som avses i första stycket skall inkomst av anställning och inkomst av annat förvärvsarbete var för sig avrundas till närmast lägre hundratal kronor.
2 §
Skattereduktionen uppgår till 1 320 kronor när förvärvsinkomsten enligt 1 § uppgår till högst 135 000 kronor.
Om inkomsten överstiger 135 000 kronor minskas skattereduktionen med 1,2 procent av den överskjutande inkomsten. Skattereduktionen får inte överstiga ett belopp motsvarande vare sig förvärvsinkomsten enligt 1 § multiplicerad med den kommunala skattesatsen eller den debiterade kommunala inkomstskatten.
3 §
Skattskyldig fysisk person, som varit bosatt här i landet endast under en del av beskattningsåret, har rätt till skattereduktion med en tolftedel av den skattereduktion som skulle ha tillgodoförts honom om han varit bosatt i landet under hela beskattningsåret, för varje kalendermånad eller del därav under vilken han varit bosatt här i landet. I övrigt gäller 1 och 2 §§ i tillämpliga delar.
Avlider den skattskyldige under beskattningsåret skall bestämmelserna i 53 § 3 mom. första stycket kommunalskattelagen
(1928:370) om taxering av dödsbo tillämpas på motsvarande sätt vid beräkning av skattereduktion.
4 §
I fråga om skattereduktion enligt denna lag tillämpas vad som gäller i fråga om sådan skattereduktion som avses i 11 kap.
11 § skattebetalningslagen (1997:483) om inte annat är föreskrivet i denna lag.
Skattereduktion enligt denna lag tillgodoräknas den skattskyldige före annan skattereduktion.
5 §
Skattetabellerna skall, förutom vad som framgår av 8 kap.
skattebetalningslagen (1997:483), grundas på att den skattskyldige har rätt till skattereduktion enligt denna lag.
6 §
Vid beräkning av F-skatt enligt 6 kap.
skattebetalningslagen (1997:483) skall om möjligt hänsyn tas till skattereduktion enligt denna lag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.