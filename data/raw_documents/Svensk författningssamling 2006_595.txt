Title: Lag (2006:595) om europakooperativ
SFS Number: Svensk författningssamling 2006:595
URL: https://www.riksdagen.se/sv/dokument-och-lagar/dokument/svensk-forfattningssamling/lag-2006595-om-europakooperativ_sfs-2006-595/
Source Link: http://rkrattsbaser.gov.se/sfst?bet=2006:595
Amendment Register Link: http://rkrattsbaser.gov.se/sfsr?bet=2006:595
Ministry/Authority: Justitiedepartementet L1
Issued: 2006-06-01
Metadata: {"Utfärdad": "2006-06-01", "Ändrad": "t.o.m. SFS 2020:672"}

==================================================

Lag (2006:595) om europakooperativ
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:595
Departement/myndighet
:   
Justitiedepartementet L1
Utfärdad
:   
2006-06-01
Ändrad
:   
t.o.m. SFS 2020:672
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
Tillämpningsområde
1 §
I denna lag finns bestämmelser som kompletterar rådets  förordning (EG) nr 1435/2003 av den 22 juli 2003 om stadga för  europeiska kooperativa föreningar (SCE-föreningar) (SCE-
förordningen). En europeisk kooperativ förening benämns i  denna lag ett europakooperativ.
Det som sägs i denna lag om europakooperativ gäller bara  europakooperativ med säte i Sverige, om inte annat anges.
Försäkringsförening anses som ekonomisk förening i denna lag.
Lag (2020:672)
.
Investerande medlemmar
1 a §
I stadgarna för ett europakooperativ får det  bestämmas att det i europakooperativet får finnas en eller  flera medlemmar av det slag som avses i 1 kap. 8 § lagen 
(2018:672) om ekonomiska föreningar (investerande  medlemmar).
Sådana stadgebestämmelser som avses i artikel 61.3 i  SCE-förordningen, i den ursprungliga lydelsen, ska innehålla  minst sådana begränsningar i de investerande medlemmarnas  inflytande vid föreningsstämman som anges i 6 kap. 3 § tredje  stycket lagen om ekonomiska föreningar.
Lag (2018:727)
.
Arbetstagarinflytandet i europakooperativ
2 §
Regler om arbetstagarinflytande i europakooperativ finns i lagen (2006:477) om arbetstagarinflytande i europakooperativ.
Företagsnamn
3 §
Ett europakooperativs företagsnamn ska innehålla  beteckningen SCE. Företagsnamnet ska tydligt skilja sig från  andra ännu bestående företagsnamn som är införda i det  register som avses i 10 §.
Lag (2018:1683)
.
Bildandet av ett europakooperativ
Deltagande i bildandet av ett europakooperativ
4 §
En ekonomisk förening eller motsvarande utländsk förening som har sitt huvudkontor i en stat utanför Europeiska ekonomiska samarbetsområdet får delta i bildandet av ett europakooperativ, om föreningen
1. är bildad i överensstämmelse med lagstiftningen i en stat inom Europeiska ekonomiska samarbetsområdet,
2. har sitt säte i den stat som avses i 1, samt
3. har faktisk och fortlöpande anknytning till ekonomin i en stat inom Europeiska ekonomiska samarbetsområdet.
Vid bildandet av ett europakooperativ på annat sätt än genom fusion eller ombildning ska vad som sägs om en ekonomisk förening eller motsvarande utländsk föreningsform i första stycket gälla även annan sådan juridisk person som avses i artikel 54 i fördraget om Europeiska unionens funktionssätt.
Lag (2010:695)
.
Redovisningsvaluta vid bildandet av ett europakooperativ genom fusion
5 §
Om en ekonomisk förening deltar i bildandet av ett  europakooperativ genom fusion, ska bestämmelserna om  redovisningsvaluta i 16 kap. 2 § och 28 § andra stycket lagen 
(2018:672) om ekonomiska föreningar inte tillämpas på den  ekonomiska föreningen.
Första stycket gäller också när europakooperativet ska ha  sitt säte i en annan stat än Sverige.
Lag (2018:727)
.
6 §
Har upphävts genom
lag (2009:714)
.
Skyddet för borgenärer i samband med bildandet av ett europakooperativ genom fusion
7 §
I fråga om skyddet för en fusionerande förenings  borgenärer ska bestämmelserna i 23 kap. 20 och 22-24 §§  aktiebolagslagen (2005:551) om tillstånd att verkställa en  fusionsplan tillämpas. När det gäller föreningar som driver
- finansieringsrörelse tillämpas i stället 12 kap. 21 § lagen 
(2004:297) om bank- och finansieringsrörelse,
- försäkringsrörelse som försäkringsföretag tillämpas i  stället 13 kap.  
33-35 §§ försäkringsrörelselagen (2010:2043),
- tjänstepensionsverksamhet som tjänstepensionsföretag  tillämpas i stället 10 kap. 62-64 §§ lagen (2019:742) om  tjänstepensionsföretag.
Lag (2019:761)
.
Utfärdande av intyg vid bildandet av ett europakooperativ genom fusion
8 §
Bolagsverket ska utfärda ett sådant intyg som avses i  artikel 29.2 i  SCE-förordningen, när beslut om tillstånd har  meddelats enligt 23 kap. 23 eller 24 § aktiebolagslagen 
(2005:551) och beslutet har fått laga kraft. När det gäller  föreningar som driver finansieringsrörelse tillämpas i  stället 12 kap. 22 § lagen (2004:297) om bank- och  finansieringsrörelse.
När det gäller europakooperativ som är försäkringsföretag  eller tjänstepensionsföretag ska Bolagsverket utfärda intyget  när beslut om tillstånd har meddelats enligt 13 kap. 33 §  försäkringsrörelselagen (2010:2043) eller 10 kap. 62 § lagen 
(2019:742) om tjänstepensionsföretag och beslutet har fått  laga kraft.
Lag (2020:398)
.
Rätt till utträde ur en övertagande förening vid bildandet av ett europakooperativ genom fusion
9 §
En medlem i en övertagande förening, som har motsatt sig bildandet av ett europakooperativ genom fusion, får säga upp sig till utträde ur föreningen om fusionen innebär att europakooperativet kommer att ha sitt säte i en annan stat än Sverige. En sådan uppsägning skall ske inom den tid och på de villkor som anges i artikel 7.5 i SCE-förordningen.
Register över europakooperativ m.m.
Registreringsmyndighet
10 §
Bolagsverket ska föra ett register över europakooperativ 
(europakooperativsregistret). I fråga om registrering i  europakooperativsregistret tillämpas bestämmelserna i  aktiebolagslagen (2005:551) och andra författningar om  registrering i aktiebolagsregistret eller, om europa-
kooperativet är ett försäkringsföretag eller ett  tjänstepensionsföretag, försäkringsregistret. Om en  arbetstagarrepresentant har utsetts enligt lagen (2006:477) om  arbetstagarinflytande i europakooperativ, ska även detta  registreras.
Regeringen eller den myndighet som regeringen bestämmer får  meddela föreskrifter om
1. avgifter i ärenden om registrering enligt denna lag, och
2. handläggningen av registreringsärenden.
Lag (2020:398)
.
Offentliggörande av förslag till beslut i vissa fall
11 §
Föreningens styrelse eller europakooperativets lednings-
eller förvaltningsorgan skall ge in sådana förslag till beslut eller sådana uppgifter som avses i artiklarna 7.2, 35.3 och 76.3 i SCE-förordningen till Bolagsverket för registrering.
Verket skall genast kungöra uppgift om registreringen i Post-
och Inrikes Tidningar. Om förslaget inte kungörs i sin helhet, skall det i kungörelsen lämnas uppgift om var det hålls tillgängligt.
Flyttning av ett europakooperativs säte
Tillämpliga bestämmelser
12 §
Vid flyttning av ett europakooperativs säte från Sverige till en annan stat, tillämpas 12 a-20 §§. När det gäller europakooperativ som driver finansieringsrörelse tillämpas 12 kap. 24-26 §§ lagen (2004:297) om bank- och finansieringsrörelse i stället för 14-20 §§.
Lag (2010:2074)
.
Särskilt om europakooperativ som är försäkringsföretag eller  tjänstepensionsföretag
12 a §
När ett europakooperativ som är ett försäkringsföretag  eller ett tjänstepensionsföretag avser att flytta sitt säte  från Sverige till en annan stat gäller inte 14 och 15 §§, 16 §  första stycket första meningen och andra stycket 4 samt 17-19 §§. Sådana kooperativ ska, om föreningsstämman med stöd av  artikel 7 i SCE-förordningen har beslutat att  europakooperativets säte ska flyttas till en annan stat,  ansöka om tillstånd till flyttningen hos Finansinspektionen.  Ärenden av principiell betydelse eller av särskild vikt prövas  dock av regeringen efter anmälan av Finansinspektionen.
Tillstånd till flyttningen av säte ska meddelas om
1. försäkringstagarna och andra borgenärer tillförsäkras en  betryggande säkerhet, om ett sådant skydd behövs med hänsyn  till kooperativets ekonomiska förhållanden och borgenärerna  inte redan har en sådan säkerhet,
2. kooperativets ekonomiska förhållanden i övrigt är sådana  att flyttningen kan anses förenlig med försäkringstagares och  andra borgenärers intressen, och
3. det inte finns hinder mot flyttningen enligt artikel 7.15 i  SCE-förordningen.
Finansinspektionen ska underrätta Bolagsverket och  Skatteverket om ansökningar enligt första stycket.  Finansinspektionen ska också underrätta Bolagsverket om beslut  som har meddelats med anledning av sådana ansökningar och som  fått laga kraft.
Det som anges om Bolagsverket i 16 § tredje stycket och 16 a §  första stycket ska i stället gälla Finansinspektionen eller  regeringen.
Lag (2020:398)
.
Finansinspektionens rätt att motsätta sig flyttning av säte
13 §
Finansinspektionen får, i fråga om ett europakooperativ som står under inspektionens tillsyn, motsätta sig att europakooperativet flyttar sitt säte till en annan stat, om motsättandet är motiverat av hänsyn till allmänintresset.
Finansinspektionen ska meddela ett sådant beslut som avses i första stycket inom två månader från den dag då förslaget om flyttningen offentliggjordes enligt artikel 7.2 i SCE-
förordningen. Inspektionen får inte meddela ett beslut om att motsätta sig flyttning utan att europakooperativet först har fått tillfälle att yttra sig.
Lag (2008:10)
.
Underrättelse till europakooperativets borgenärer
14 §
Om föreningsstämman med stöd av artikel 7 i SCE-
förordningen har beslutat att europakooperativets säte skall flyttas till en annan stat, skall europakooperativet skriftligen underrätta sina kända borgenärer om beslutet.
Underrättelsen skall innehålla uppgift om borgenärernas rätt att enligt artikel 7.4 i SCE-förordningen ta del av förslaget om flyttning och av en sådan redogörelse som avses i artikel 7.3. Vidare skall underrättelsen innehålla uppgift om borgenärernas rätt att enligt 17 § motsätta sig flyttningen.
En underrättelse behöver inte sändas till de borgenärer, vilkas anspråk avser en fordran på lön eller annan ersättning som omfattas av lönegaranti enligt lönegarantilagen (1992:497).
Skyddet för borgenärer i samband med flyttning av ett europakooperativs säte
15 §
I fråga om skyddet för europakooperativets borgenärer i samband med en flyttning av europakooperativets säte, skall bestämmelserna i 16-19 §§ tillämpas.
16 §
Europakooperativet skall hos Bolagsverket ansöka om tillstånd till flyttning av säte enligt artikel 7 i SCE-
förordningen. Ansökan skall ges in inom en månad från föreningsstämmans beslut om flyttning.
Till ansökan skall fogas
1. en kopia av protokollet från den föreningsstämma där beslut om flyttning fattades,
2. en kopia av förslaget om flyttning,
3. en kopia av den redogörelse som avses i artikel 7.3 i SCE-
förordningen, och
4. intyg från europakooperativets lednings- eller förvaltningsorgan eller verkställande direktör om att europakooperativets kända borgenärer har underrättats enligt 14 §.
Om europakooperativet inte har fogat de handlingar som anges i andra stycket till ansökan eller om det finns något annat hinder mot att ta upp ansökan till prövning, skall Bolagsverket förelägga europakooperativet att inom viss tid yttra sig eller avhjälpa bristen. Om europakooperativet inte gör detta, skall ansökan avvisas.
Tillfälligt hinder mot flyttning av säte
16 a §
Under den tid som Bolagsverkets handläggning av en ansökan enligt 16 § pågår får Skatteverket besluta om att det under en viss tid om högst tolv månader föreligger hinder mot flyttning av säte till en annan stat. Tiden får förlängas, om det finns särskilda skäl. Förlängning får endast ske med tre månader i taget. Så länge Skatteverkets beslut gäller, ska Bolagsverkets handläggning av ansökan enligt 16 § vila.
Skatteverket får besluta enligt första stycket endast om
1. det är motiverat av hänsyn till allmänintresset,
2. verket har beslutat om revision hos europakooperativet, och
3. det finns skäl att anta att revisionen skulle försvåras avsevärt av en flyttning av sätet.
Lag (2008:10)
.
Handläggning hos Bolagsverket
17 §
Om Bolagsverket finner att det inte finns något hinder mot en ansökan enligt 16 §, skall verket kalla europakooperativets borgenärer. Kallelsen skall innehålla ett föreläggande för den som motsätter sig flyttningen av säte att senast viss dag skriftligen anmäla detta till verket. Bolagsverket skall dock inte kalla de borgenärer, vilkas anspråk avser en fordran på lön eller annan ersättning som omfattas av lönegarantilagen
(1992:497).
Kallelsen skall ske genom kungörelse i Post- och Inrikes Tidningar. Bolagsverket skall skicka en särskild underrättelse om kallelsen till Skatteverket och till Kronofogdemyndigheten.
Lag (2007:135)
.
18 §
Om en borgenär som har blivit kallad enligt 17 § motsätter sig flyttningen av säte inom föreskriven tid, skall Bolagsverket överlämna ärendet till allmän domstol i den ort där europakooperativets lednings- eller förvaltningsorgan har sitt säte. Om ingen borgenär motsätter sig flyttningen, skall verket meddela europakooperativet det begärda tillståndet.
Handläggning hos allmän domstol
19 §
Om ett ärende om flyttning av europakooperativets säte till en annan stat har överlämnats till allmän domstol, skall tillstånd till flyttningen lämnas, om det visas att de borgenärer som har motsatt sig ansökan har fått full betalning eller har betryggande säkerhet för fordringar som har uppkommit före den dag som har angetts i föreläggandet enligt 17 § första stycket. I annat fall skall ansökan avslås.
Utfärdande av intyg
20 §
Bolagsverket ska utfärda ett sådant intyg som avses i  artikel 7.8 i SCE-förordningen när ett beslut om tillstånd  enligt 18 eller 19 § har meddelats och beslutet har fått laga  kraft. Intyg får dock inte utfärdas om Finansinspektionen har  meddelat ett sådant beslut som avses i 13 § eller om det  föreligger ett sådant förhållande som avses i artikel 7.15 i  SCE-förordningen.
När det gäller europakooperativ som är försäkringsföretag  eller tjänstepensionsföretag ska Bolagsverket dock utfärda  intyget när beslut om tillstånd har meddelats enligt 12 a §  andra stycket och beslutet har fått laga kraft.
Lag (2020:398)
.
Europakooperativets organisation
Dualistiskt organiserade europakooperativ
21 §
I fråga om europakooperativ som har ett sådant  förvaltningssystem som avses i artiklarna 37-41 i SCE-
förordningen, i den ursprungliga lydelsen, (dualistiskt  organiserade europakooperativ) gäller följande.
Om något annat inte följer av någon annan författning eller av  SCE-förordningen, i den ursprungliga lydelsen, ska lagen 
(2018:672) om ekonomiska föreningar och andra författningar om  styrelsen eller dess ledamöter tillämpas på ledningsorganet  eller dess ledamöter.
Det som sägs om styrelsen eller dess ledamöter i följande  bestämmelser i lagen om ekonomiska föreningar ska tillämpas på  tillsynsorganet eller dess ledamöter:
- 6 kap. 29-32 §§ om upplysningsplikt mot föreningsstämman,
- 6 kap. 47 § om talan mot föreningsstämmans beslut,
- 6 kap. 50 § om talan mot föreningen,
- 6 kap. 51 § om skiljeförfarande,
- 7 kap. 3 § andra stycket om styrelsesuppleanter,
- 7 kap. 4 § andra stycket om delegation av uppgifter,
- 7 kap. 7 § första stycket om krav på medlemskap,
- 7 kap. 8 § om bosättningskrav,
- 7 kap. 9-11 §§ om hinder mot att vara styrelseledamot,
- 7 kap. 13 § om när en ändring i styrelsens sammansättning  får verkan,
- 7 kap. 14 § om förtida avgång,
- 7 kap. 20 § första stycket om inträde av suppleant,
- 7 kap. 21 § andra stycket om beslutsunderlag,
- 7 kap. 23 § om jäv,
- 7 kap. 24 och 25 §§ om protokoll,
- 7 kap. 26 § om arvode och annan ersättning till  styrelseledamot,
- 7 kap. 44 och 45 §§ om registrering,
- 7 kap. 46 § om anmälan av aktieinnehav,
- 8 kap. 7 § om tillhandahållande av upplysningar till  revisorn,
- 8 kap. 19 § om revisorsjäv,
- 8 kap. 32 § första stycket om revisionsberättelsen,
- 8 kap. 46 § om underrättelse om brottsmisstanke,
- 17 kap. 11 § om tvångslikvidation,
- 17 kap. 43 § andra och tredje styckena om styrelseval i  samband med upphörande av likvidation,
- 17 kap. 44 § om styrelseval efter upphävande av  likvidationsbeslut,
- 19 kap. 9 § om avregistrering av ledamot, och
- 21 kap. 1 och 4-13 §§ om skadestånd.
När 7 kap. 7 § lagen om ekonomiska föreningar tillämpas på  europakooperativ, ska den paragrafens första stycke inte gälla  arbetstagarrepresentanter som har utsetts enligt lagen 
(2006:477) om arbetstagarinflytande i europakooperativ.
För dualistiskt organiserade europakooperativ som driver  försäkringsrörelse som försäkringsföretag gäller även 2 kap. 
2 § försäkringsrörelselagen (2010:2043). För dualistiskt  organiserade europakooperativ som driver  tjänstepensionsverksamhet som tjänstepensionsföretag gäller  även 2 kap. 2 § lagen (2019:742) om tjänstepensionsföretag.
Lag (2019:761)
.
22 §
Tillsynsorganet får besluta att dess medgivande  krävs för vissa kategorier av beslut som ledningsorganet  eller den verkställande direktören fattar. Tillsynsorganet  ska lämna in ett sådant beslut till Bolagsverket för  registrering. Beslutet gäller från tidpunkten för  registreringen.
Tillsynsorganet ska till varje föreningsstämma som ska pröva  frågan om fastställelse av europakooperativets resultat- och  balansräkningar avge ett yttrande över årsredovisningen och  ledningsorganets och den verkställande direktörens  förvaltning. I fråga om tillhandahållande av detta yttrande  ska 6 kap. 23 § första och andra styckena lagen (2018:672) om  ekonomiska föreningar tillämpas.
Lag (2018:727)
.
23 §
Om en ledamot i tillsynsorganet med stöd av artikel 37.3 i SCE-förordningen utses till ledamot i ledningsorganet, får tiden för det senare uppdraget inte överstiga två månader.
24 §
Varje ledamot i tillsynsorganet har rätt att från ledningsorganet få all den information som krävs för att tillsynsorganet skall kunna utöva sin kontroll enligt artikel 39.1 i SCE-förordningen.
25 §
Revisorn ska underrätta tillsynsorganet om erinringar  som revisorn framställer till ledningsorganet och den  verkställande direktören enligt 8 kap. 6 § lagen (2018:672)  om ekonomiska föreningar.
Lag (2018:727)
.
Monistiskt organiserade europakooperativ
Ledamöter.
26 §
I fråga om europakooperativ som har ett sådant  förvaltningssystem som avses i artiklarna 42-44 i  SCE-förordningen (monistiskt organiserade europakooperativ)  ska, om inte något annat följer av någon annan författning  eller av SCE-förordningen, bestämmelserna i lagen (2018:672)  om ekonomiska föreningar och andra författningar om styrelsen  eller dess ledamöter tillämpas på förvaltningsorganet eller  dess ledamöter.
Lag (2018:727)
.
Antalet ledamöter i europakooperativets organ
27 §
Ledningsorganet i ett dualistiskt organiserat europakooperativ ska ha minst tre ledamöter och tillsynsorganet minst fem ledamöter.
Förvaltningsorganet i ett monistiskt organiserat europakooperativ ska ha minst tre ledamöter.
Lag (2011:771)
.
Verkställande direktör
28 §
I ett europakooperativ får det utses en verkställande  direktör. I ett europakooperativ som står under tillsyn av  Finansinspektionen ska det alltid finnas en verkställande  direktör.
I ett dualistiskt organiserat europakooperativ ska den  verkställande direktören utses av ledningsorganet. Den  verkställande direktören får i ett sådant fall inte vara  ledamot i tillsynsorganet.
I ett monistiskt organiserat europakooperativ ska den  verkställande direktören utses av förvaltningsorganet.
Lag (2016:119)
.
29 §
I ett dualistiskt organiserat europakooperativ skall såväl tillsynsorganet som ledningsorganet utöva kontroll över den verkställande direktörens förvaltning. Vad som sägs i artikel 40 i SCE-förordningen och i 24 § om tillsynsorganets kontroll över ledningsorganet och om rätt till information skall tillämpas även vid tillsynsorganets och ledningsorganets kontroll över den verkställande direktörens förvaltning.
30 §
I ett monistiskt organiserat europakooperativ skall förvaltningsorganet utöva kontroll över den verkställande direktörens förvaltning. Vad som sägs i artikel 40 i SCE-
förordningen och i 24 § om tillsynsorganets kontroll över ledningsorganet och om rätt till information skall tillämpas även vid förvaltningsorganets kontroll över den verkställande direktörens förvaltning.
Europakooperativets årsredovisning m.m.
Upprättande av årsredovisning
31 §
Ett europakooperativ ska upprätta årsredovisning och, i  förekommande fall, koncernredovisning i enlighet med de  bestämmelser i årsredovisningslagen (1995:1554) som är  tillämpliga på ekonomiska föreningar. När det gäller  europakooperativ som är försäkringsföretag eller tjänste-
pensionsföretag tillämpas i stället de bestämmelser i lagen 
(1995:1560) om årsredovisning i försäkringsföretag som är  tillämpliga på försäkringsföreningar.
När det gäller europakooperativ som ger ut elektroniska pengar  eller driver finansieringsrörelse tillämpas 12 kap. 28 § lagen 
(2004:297) om bank- och finansieringsrörelse respektive 3 kap. 
10 § lagen (2011:755) om elektroniska pengar i stället för  första stycket.
Lag (2020:398)
.
Särskilt bokslut
32 §
Om ett europakooperativ flyttar sitt säte, ska lednings-  eller förvaltningsorganet upprätta ett särskilt bokslut. Det  särskilda bokslutet ska omfatta den tid för vilken  årsredovisning inte tidigare har upprättats fram till den dag  då flyttningen av säte har fått verkan enligt artikel 7.10 i   SCE-förordningen.
Om en ekonomisk förening deltar i bildandet av ett  europakooperativ genom fusion enligt artikel 19 i  SCE-förordningen och europakooperativet får säte i en annan  stat än Sverige, ska styrelsen för den ekonomiska föreningen  upprätta ett särskilt bokslut. Det särskilda bokslutet ska  omfatta den tid för vilken årsredovisning inte tidigare har  upprättats fram till den dag då europakooperativet registreras  enligt artikel 11.1 i SCE-förordningen.
För det särskilda bokslutet enligt första och andra styckena  gäller bestämmelserna om årsbokslut i 6 kap. 4, 5 och 8 §§  bokföringslagen (1999:1078). Bokslutet ska ges in till  Bolagsverket inom en månad från utgången av den period som  bokslutet omfattar. När det gäller europakooperativ som är  försäkringsföretag eller tjänstepensionsföretag ska det som  sägs i 6 kap. 4 § andra stycket bokföringslagen om  bestämmelser i årsredovisningslagen i stället avse motsvarande  bestämmelser i lagen (1995:1560) om årsredovisning i  försäkringsföretag.
Lag (2020:398)
.
Valutan för ett europakooperativs kapital
33 §
Ett europakooperativ skall uttrycka sitt kapital i antingen svenska kronor eller euro. Kapitalet skall dock alltid vara uttryckt i samma valuta som europakooperativets redovisningsvaluta.
Övriga bestämmelser
Behörighet att företräda ett europakooperativ
34 §
Ett europakooperativ får i stadgarna ange att lednings-
eller förvaltningsorganet kan bemyndiga en person ensam eller flera personer i förening att företräda europakooperativet.
När det gäller europakooperativ som driver finansieringsrörelse tillämpas 12 kap. 29 § lagen (2004:297) om bank- och finansieringsrörelse i stället för första stycket.
Lednings- eller förvaltningsorganets rätt att i visst fall ändra stadgarna
35 §
Om stadgarna för ett europakooperativ strider mot de ordningar för arbetstagarinflytande som har fastställts i enlighet med lagen (2006:477) om arbetstagarinflytande i europakooperativ, skall lednings- eller förvaltningsorganet ha rätt att ändra stadgarna.
Sammankallande av föreningsstämma genom Bolagsverkets försorg
36 §
Om en föreningsstämma som ska hållas enligt  SCE-förordningen, lagen (2018:672) om ekonomiska föreningar,  stadgarna eller ett stämmobeslut inte sammankallas på  föreskrivet sätt, ska Bolagsverket efter ansökan genast kalla  till föreningsstämma. Om kallelse inte kan ske på det sätt  som anges i 6 kap. 21 § lagen om ekonomiska föreningar, får  Bolagsverket kalla till föreningsstämma på något annat  lämpligt sätt. En ansökan får göras av en ledamot i  förvaltningsorganet, ledningsorganet eller tillsynsorganet,  den verkställande direktören, en revisor eller en  föreningsmedlem. Europakooperativet ska ersätta kostnaderna  för kallelsen.
Lag (2018:727)
.
Sanktioner mot europakooperativ med säte och huvudkontor i olika stater
37 §
Om ett europakooperativ inte uppfyller skyldigheten i  artikel 6 i SCE-förordningen att ha sitt säte och sitt  huvudkontor i samma stat, ska Bolagsverket genom ett särskilt  beslut fastställa att europakooperativet inte uppfyller den  skyldigheten. När beslutet har fått laga kraft, ska verket  förelägga europakooperativet att inom viss tid göra rättelse.  Då ska 17 kap. 12 § lagen (2018:672) om ekonomiska föreningar  tillämpas. Föreläggandet ska innehålla en upplysning om att  europakooperativet kommer att förpliktas att gå i likvidation  om europakooperativet inte gör rättelse.
Om europakooperativet inte följer föreläggandet, ska  Bolagsverket besluta att europakooperativet ska gå i  likvidation. Ett beslut om likvidation ska dock inte meddelas  om likvidationsgrunden har upphört under ärendets  handläggning hos verket.
Ett beslut om likvidation enligt andra stycket får inte  verkställas förrän det har fått laga kraft.
Lag (2018:727)
.
Straff och vite
38 §
Bestämmelserna om straff i 22 kap. 1 § lagen (2018:672) om  ekonomiska föreningar ska tillämpas på europakooperativ.
Lag (2018:727)
.
39 §
Bestämmelserna om vite i 30 kap. 3 § aktiebolagslagen
(2005:551) skall tillämpas på europakooperativ. Vad som sägs där om styrelsen eller dess ledamöter skall tillämpas på europakooperativets lednings- eller förvaltningsorgan eller ledamöterna i dessa organ.
Överklagande
40 §
Bolagsverkets beslut att skriva av en anmälan om  registrering eller att vägra registrering får överklagas till  allmän förvaltningsdomstol. Detsamma gäller verkets beslut i  ett tillståndsärende enligt 16 §, verkets beslut om att vägra  utfärda ett intyg enligt 8 eller 20 § samt verkets beslut  enligt 36 eller 39 §. Ett beslut av Bolagsverket att vägra  registrering av ett företagsnamn överklagas dock till Patent-  och marknadsdomstolen. Ett överklagande ska ha kommit in inom  två månader från dagen för beslutet.
Finansinspektionens beslut i ett ärende enligt 6 eller 13 §  och Skatteverkets beslut om hinder mot flyttning av säte  enligt 16 a § får överklagas till allmän  förvaltningsdomstol.
Prövningstillstånd krävs vid överklagande till kammarrätten.
Lag (2018:1683)
.
41 §
Bolagsverkets beslut i ett ärende enligt 37 § får  överklagas till allmän domstol i den ort där lednings- eller  förvaltningsorganet har sitt säte. Ett beslut enligt 37 §  första stycket får överklagas inom tre veckor från den dag då  europakooperativet fick del av beslutet. Ett beslut enligt 
37 § andra stycket får överklagas inom tre veckor från dagen  för beslutet.
Vid överklagande gäller lagen (1996:242) om domstolsärenden.
Lag (2016:222)
.
Övergångsbestämmelser
2008:10
Denna lag träder i kraft den 15 februari 2008. Äldre bestämmelser gäller dock i fråga om flyttning av säte där föreningsstämmans beslut om flyttning har fattats före ikraftträdandet.
2009:714
1. Denna lag träder i kraft den 15 juli 2009.
2. Äldre bestämmelser gäller i fråga om fusioner där fusionsplan eller fusionsavtal har upprättats före ikraftträdandet.
2013:733
1. Denna lag träder i kraft den 1 november 2013.
2. Äldre föreskrifter gäller fortfarande för överklagande av beslut som länsstyrelsen har meddelat före ikraftträdandet.
2016:222
1. Denna lag träder i kraft den 1 september 2016.
2. Äldre bestämmelser gäller fortfarande för mål som har  inletts i allmän förvaltningsdomstol före ikraftträdandet.
2020:672
1. Denna lag träder i kraft den 1 januari 2021.
2. Äldre bestämmelser gäller dock fortfarande i fråga om  europakooperativ som driver bankrörelse som är registrerade i  bankregistret den 31 december 2020 avseende det räkenskapsår  som avslutas närmast efter detta datum.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.