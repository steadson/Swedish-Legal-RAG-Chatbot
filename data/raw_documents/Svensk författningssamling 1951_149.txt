Title: Förordning (1951:149) om rätt att vid taxering för inkomst njuta
avdrag för avgifter till viss av Aktiebolaget Tegefors verk grundad
stiftelse, m.m.
SFS Number: Svensk författningssamling 1951:149
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1951149-om-ratt-att-vid-taxering-for_sfs-1951-149/
Source Link: http://rkrattsbaser.gov.se/sfst?bet=1951:149
HTML Document Link: None
Amendment Register Link: http://rkrattsbaser.gov.se/sfsr?bet=1951:149
Ministry/Authority: Finansdepartementet S1
Issued: 1951-03-30
Metadata: {"Utfärdad": "1951-03-30"}

==================================================

Förordning (1951:149) om rätt att vid taxering för inkomst njuta
avdrag för avgifter till viss av Aktiebolaget Tegefors verk grundad
stiftelse, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1951:149
Departement/myndighet
: 
Finansdepartementet S1
Utfärdad
: 
1951-03-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §. Vid beräkning av nettointäkt av rörelse enligt kommunalskattelagen och förordningen om statlig inkomstskatt äger Aktiebolaget Tegefors verk njuta avdrag för belopp, som enligt ett mellan statens bränslekommission för Kungl. Maj:t och kronan, å ena, samt bolaget, å andra sidan, i juli 
1948 träffat avtal under beskattningsåret tillgodoförts Stiftelsen Tegefors verks fond för konjunkturutjämnande, sociala och skogsförbättrande åtgärder.
2 §. Skyldighet att erlägga skatt för inkomst och förmögenhet föreligger icke för den i 1 § nämnda stiftelsen eller för den i ifrågavarande avtal omförmälda Stiftelsen Centralfonden för anställda inom skogsbruket och skogsindustrien, såvitt angår i nyssnämnda paragraf avsedda medel eller avkastning därav.
3 §. Medel, vilka utbetalas från någon av de stiftelser, som angivas i 2 
§, till det i 1 § nämnda bolaget, skola hos detta upptagas såsom intäkt av rörelse för det beskattningsår, då medlen kommit bolaget till godo.
Vad i första stycket sägs angående av stiftelse till bolaget utbetalade medel skall äga motsvarande tillämpning beträffande sådana stiftelsens medel, vilka eljest kommit bolaget till godo.
4 §. Kungl. Maj:t äger utfärda för tillämpning av denna förordning erforderliga föreskrifter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.