Title: Förordning (1997:406) om offentlig försvarare
m.m.
SFS Number: Svensk författningssamling 1997:406
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997406-om-offentlig-forsvararem-m_sfs-1997-406/
Source Link: http://rkrattsbaser.gov.se/sfst?bet=1997:406
Amendment Register Link: http://rkrattsbaser.gov.se/sfsr?bet=1997:406
Ministry/Authority: Justitiedepartementet DÅ
Issued: 1997-06-05
Metadata: {"Utfärdad": "1997-06-05", "Ändrad": "t.o.m. SFS 2022:1508"}

==================================================

Förordning (1997:406) om offentlig försvarare
m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:406
Departement/myndighet
:   
Justitiedepartementet DÅ
Utfärdad
:   
1997-06-05
Ändrad
:   
t.o.m. SFS 2022:1508
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om ersättning till offentlig försvarare och om den tilltalades ersättnings-
skyldighet enligt 31 kap. 1 § rättegångsbalken.
Ersättning till offentliga försvarare
2 §
Domstolsverket fastställer den taxa som avses i 21 kap.
10 § rättegångsbalken på grundval av en timkostnadsnorm som beslutas av regeringen. Domstolsverket fastställer också hur tidsspillan skall beräknas.
3 §
Bestämmelserna i 20 § rättshjälpsförordningen (1997:404) om kostnadsräkningar från rättshjälpsbiträden gäller även för kostnadsräkningar från offentliga försvarare.
Kostnadsräkningen skall ges in till den domstol som skall besluta om ersättningen.
4 §
En offentlig försvarare har rätt till förskott på sin ersättning med ett skäligt belopp, om det finns skäl till det med hänsyn till det arbete som har lagts ned i ärendet och till den tid som återstår innan ersättningen kan fastställas.
Återbetalning till staten
5 §
Om en domstol, efter ett överklagande, bestämmer ersättning till en offentlig försvarare till ett lägre belopp än vad som bestämts i det överklagade beslutet skall försvararen snarast återbetala vad han eller hon har fått för mycket.
Om ett utbetalat förskott överstiger vad försvararen slutligen tillerkänns i ersättning skall det överskjutande beloppet snarast återbetalas till staten.
Närmare föreskrifter om förfarandet för verkställighet av beslut om betalning till staten enligt bestämmelserna i 31 kap.
rättegångsbalken beslutas av Domstolsverket efter samråd med Skatteverket. Förordning (2003:986).
Den tilltalades återbetalningsskyldighet
6 §
Den gräns för återbetalning som avses i 31 kap. 1 § femte stycket rättegångsbalken är 250 kr.
7 §
Polismyndigheten och Rättsmedicinalverket får meddela  föreskrifter inom respektive myndighets verksamhetsområde om  den taxa som avses i 31 kap. 1 § sjätte stycket  rättegångsbalken. Förordning (2022:1508).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.