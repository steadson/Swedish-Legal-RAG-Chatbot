Title: Förordning (1993:1066) om måttenheter, mätningar och mätdon
SFS Number: Svensk författningssamling 1993:1066
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19931066-om-mattenheter-matningar_sfs-1993-1066/
Source Link: http://rkrattsbaser.gov.se/sfst?bet=1993:1066
Amendment Register Link: http://rkrattsbaser.gov.se/sfsr?bet=1993:1066
Ministry/Authority: Klimat- och näringslivsdepartementet RSN
Issued: 1993-09-23
Metadata: {"Utfärdad": "1993-09-23", "Ändrad": "t.o.m. SFS 2022:1151"}

==================================================

Förordning (1993:1066) om måttenheter, mätningar och mätdon
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1066
Departement/myndighet
:   
Klimat- och näringslivsdepartementet RSN
Utfärdad
:   
1993-09-23
Ändrad
:   
t.o.m. SFS 2022:1151
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens ändamål
1 §
Föreskrifterna i denna förordning meddelas till  huvudsaklig del för att uppfylla de förpliktelser som följer  av Sveriges medlemskap i Europeiska unionen.
Förordning (2016:331).
1 a §
Har upphävts genom förordning (2005:648).
Bemyndiganden
2 §
Har upphävts genom förordning (2016:331).
3 §
Styrelsen för ackreditering och teknisk kontroll får meddela föreskrifter om
1. verkställighet av bestämmelserna i 1 § andra stycket lagen (1992:
1514) om måttenheter, mätningar och mätdon om användning av vissa måttenheter vid vissa mätningar, och
2. undantag i fråga om kommunikationer enligt 1 § tredje stycket samma lag. Förordning (1995:188).
4 §
Styrelsen för ackreditering och teknisk kontroll får  meddela föreskrifter som avser skydd för liv, personlig  säkerhet eller hälsa, kommunikationer eller näringsverksamhet  och gäller
1. krav på mätningar och mättekniska metoder, eller
2. krav på och kontroll av mätdon.
Styrelsen får även meddela föreskrifter om
1. krav på och kontroll av förpackningsstorlek och kontroll  av mängduppgifter på färdigförpackade varor, och
2. krav på och kontroll av elmätare även om de  förutsättningar som anges i 2 § lagen (1992:1514) om  måttenheter, mätningar och mätdon inte är uppfyllda.
Förordning (2016:331).
Särskild kundvåg i detaljhandeln
5 §
I lokaler för detaljhandel med livsmedel, där varor som säljs i lös vikt vägs av butikspersonal först vid utgångskassan, skall det på lämplig plats finnas en ändamålsenlig våg som kunderna får använda.
I andra lokaler för detaljhandel med livsmedel, där skyldighet finns att ha kontrollerad våg, skall kunderna ha möjlighet att använda en sådan för den vägning som de vill företa.
Kontroll av färdigförpackade varor
6 §
Kontroll av förpackningsstorlek och mängduppgifter i fråga om färdigförpackade varor görs genom stickprovsundersökningar hos tillverkare, importörer, förpackare, grossister och detaljhandlare.
Bestämmelser om sådan kontroll finns i 5 § lagen (1992:1514) om måttenheter, mätningar och mätdon.
Tillsyn
7 §
Tillsyn över att lagen (1992:1514) om måttenheter,  mätningar och mätdon samt föreskrifter meddelade med stöd av  lagen följs utövas av
1. Livsmedelsverket och den kommunala nämnd som utövar  offentlig kontroll när det gäller föreskrifter om  färdigförpackade livsmedel, och
2. Styrelsen för ackreditering och teknisk kontroll, när det  gäller föreskrifter i övrigt.
Bestämmelser om sådan tillsyn och om sanktionsavgift finns i 
5, 6 och 6 h §§ lagen om måttenheter, mätningar och mätdon.
Förordning (2022:1151).
7 a §
Styrelsen för ackreditering och teknisk kontroll är  marknadskontrollmyndighet och utövar marknadskontroll enligt  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011 över att  produkter överensstämmer med kraven i
1. Europaparlamentets och rådets direktiv 2014/31/EU av den 
26 februari 2014 om harmonisering av medlemsstaternas  lagstiftning om tillhandahållande på marknaden av icke-
automatiska vågar,
2. Europaparlamentets och rådets direktiv 2014/32/EU av den 
26 februari 2014 om harmonisering av medlemsstaternas  lagstiftning om tillhandahållande på marknaden av  mätinstrument,
3. rådets direktiv 75/107/EEG av den 19 december 1974 om  tillnärmning av medlemsstaternas lagstiftning om flaskor som  tjänar som mätbehållare,
4. rådets direktiv 76/211/EEG av den 20 januari 1976 om  tillnärmning av medlemsstaternas lagstiftning om  färdigförpackning av vissa varor efter vikt eller volym,
5. rådets direktiv 80/181/EEG av den 20 december 1979 om  tillnärmning av medlemsstaternas lagstiftning för måttenheter  och om upphävande av direktiv 71/354/EEG,
6. Europaparlamentets och rådets direktiv 2007/45/EG av den 
5 september 2007 om fastställande av bestämmelser för  färdigförpackade varors nominella mängder, om upphävande av  rådets direktiv 75/106/EEG och 80/232/EEG samt om ändring av  rådets direktiv 76/211/EEG, och
7. Europaparlamentets och rådets direktiv 2009/34/EG av den 
23 april 2009 om gemensamma föreskrifter för både mätdon och  metrologiska kontrollmetoder.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (1992:1514) om måttenheter, mätningar och mätdon.
Förordning (2022:1151).
7 b §
Har upphävts genom förordning (2021:685).
8 §
Styrelsen för ackreditering och teknisk kontroll får  besluta om avgifter för kontroll av mätdon och  färdigförpackade varor som omfattas av styrelsens tillsyn.  Avgifterna ska bestämmas så att de täcker kostnaderna för  denna tillsyn. Föreskrifter om sådana avgifter meddelas av  styrelsen efter samråd med Ekonomistyrningsverket.
Förordning (2016:331).
Information och samråd i samband med marknadskontroll
9 §
Styrelsen för ackreditering och teknisk kontroll ska  meddela Europeiska kommissionen och andra medlemsstater om  icke-automatiska vågar och mätinstrument som inte uppfyller  gällande krav, om styrelsen anser att den bristande  överensstämmelsen inte bara gäller i Sverige. Meddelandet ska  innehålla information om den bristande överensstämmelsen,  utvärderingsresultat, fattade beslut och eventuella  synpunkter från den som beslut riktats mot.
Styrelsen ska meddela Europeiska kommissionen och andra  medlemsstater om de åtgärder styrelsen har vidtagit med  anledning av motsvarande information från en annan  medlemsstat.
Styrelsen ska även meddela Europeiska kommissionen och andra  medlemsstater om icke-automatiska vågar och mätinstrument som  bedöms utgöra en risk, trots att de uppfyller gällande krav.  Meddelandet ska innehålla alla tillgängliga uppgifter.
Förordning (2016:331).
10 §
Styrelsen för ackreditering och teknisk kontroll ska när  så är befogat och för Sveriges räkning invända mot ett beslut  som en marknadskontrollmyndighet i en annan medlemsstat har  fattat om icke-automatiska vågar eller mätinstrument.  Styrelsen ska skyndsamt informera Europeiska kommissionen,  andra medlemsstater och regeringen om invändningen och skälen  för den.
När Europeiska kommissionen har utvärderat beslut och  invändningar mot beslut, ska styrelsen delta i det samråd som  sker mellan kommissionen och andra medlemsstater. Styrelsen  ska även delta i samråd mellan kommissionen och andra  medlemsstater med anledning av icke-automatiska vågar och  mätinstrument som bedöms utgöra en risk, trots att de  uppfyller gällande krav. Förordning (2016:331).
Övergångsbestämmelser
1993:1066
1. Denna förordning träder i kraft den dag regeringen bestämmer.
(I kraft den 1 januari 1994, 1993:1646).
2. Genom förordningen upphävs förordningen (1986:984) om bestämning av volym och vikt.
3. Föreskrift som har meddelats med stöd av den upphävda förordningen gäller till dess Styrelsen för teknisk ackreditering föreskriver annat.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.