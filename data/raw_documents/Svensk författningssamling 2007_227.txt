Title: Förordning (2007:227) om handläggning av statliga bosättningslån
SFS Number: Svensk författningssamling 2007:227
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007227-om-handlaggning-av-statliga_sfs-2007-227/
Source Link: http://rkrattsbaser.gov.se/sfst?bet=2007:227
Amendment Register Link: http://rkrattsbaser.gov.se/sfsr?bet=2007:227
Ministry/Authority: Socialdepartementet
Issued: 2007-05-03
Metadata: {"Utfärdad": "2007-05-03"}

==================================================

Förordning (2007:227) om handläggning av statliga bosättningslån
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:227
Departement/myndighet
:   
Socialdepartementet
Utfärdad
:   
2007-05-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Kammarkollegiet skall handlägga de statliga bosättningslån som givits enligt den numera upphävda förordningen (1976:264)
om statligt bosättningslån och som ännu inte är återbetalade.
För fordringar som avses i denna förordning gäller inte förordningen (1993:1138) om hantering av statliga fordringar.
2 §
Ränta och amortering på statliga bosättningslån skall betalas till Kammarkollegiet.
3 §
Kammarkollegiet får besluta att en påbörjad indrivning skall avbrytas tills vidare om ytterligare indrivningsåtgärder framstår som utsiktslösa eller inte är försvarliga med hänsyn till kostnaderna och indrivning inte heller krävs från allmän synpunkt. Indrivningen skall tas upp på nytt, om det visar sig att betalning kan erhållas utan större kostnader än vad som är skäligt.
4 §
Kammarkollegiet får besluta om eftergift med återbetalningen av bosättningslån, om det är skäligt med hänsyn till att låntagare har avlidit, varit sjuk, arbetslös, omhändertagen för vård eller haft stor försörjningsbörda.
Eftergift får också beslutas när det av annan anledning framstår som skäligt. Eftergift kan avse hela det återstående beloppet eller del av det samt upplupen ränta.
5 §
Talan mot Kammarkollegiets beslut enligt denna förordning får inte föras.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.