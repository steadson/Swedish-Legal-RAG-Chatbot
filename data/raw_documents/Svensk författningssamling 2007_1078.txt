Title: Förordning (2007:1078) med instruktion för Rättshjälpsmyndigheten
SFS Number: Svensk författningssamling 2007:1078
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071078-med-instruktion-for_sfs-2007-1078/
Source Link: http://rkrattsbaser.gov.se/sfst?bet=2007:1078
Amendment Register Link: http://rkrattsbaser.gov.se/sfsr?bet=2007:1078
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2017:552"}

==================================================

Förordning (2007:1078) med instruktion för Rättshjälpsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1078
Departement/myndighet
:   
Justitiedepartementet DÅ
Utfärdad
:   
2007-11-22
Ändrad
:   
t.o.m. SFS 2017:552
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Rättshjälpsmyndigheten har till uppgift att handlägga vissa ärenden om rättshjälp enligt rättshjälpslagen (1996:1619) samt vissa ärenden om betalning till eller utbetalning från staten.
Ledning
2 §
Rättshjälpsmyndigheten leds av en myndighetschef.
Myndighetschef är lagmannen i Sundsvalls tingsrätt.
Ledningens ansvar
3 §
Myndighetschefen är skyldig att vid Rättshjälpsmyndigheten genomföra den interna styrning och kontroll som Domstolsverket ansvarar för enligt förordningen (2007:1073) med instruktion för Domstolsverket.
Delegering
4 §
Chefen för Rättshjälpsmyndigheten får, utöver vad som  följer av 5 § myndighetsförordningen (2007:515), uppdra åt  någon som är anställd vid en allmän domstol, en allmän  förvaltningsdomstol eller en hyresnämnd att avgöra  administrativa ärenden. Förordning (2017:552).
Undantag från myndighetsförordningen
5 §
Följande bestämmelser i myndighetsförordningen (2007:515)
ska inte tillämpas på Rättshjälpsmyndigheten:
4 § 4 om intern styrning och kontroll,
4 § 5 om ärenden som ska avgöras av myndighetens ledning, när det gäller beslut som avses i 1 § denna förordning, och
21 § om myndighetens beslut, när det gäller andra beslut än administrativa beslut.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.