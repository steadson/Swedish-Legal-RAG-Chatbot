Title: Förordning (1998:562) med vissa bemyndiganden för Försäkringskassan
SFS Number: Svensk författningssamling 1998:562
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1998562-med-vissa-bemyndiganden-for_sfs-1998-562/
Source Link: http://rkrattsbaser.gov.se/sfst?bet=1998:562
Amendment Register Link: http://rkrattsbaser.gov.se/sfsr?bet=1998:562
Ministry/Authority: Socialdepartementet
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2018:1634"}

==================================================

Förordning (1998:562) med vissa bemyndiganden för Försäkringskassan
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:562
Departement/myndighet
:   
Socialdepartementet
Utfärdad
:   
1998-06-11
Ändrad
:   
t.o.m. SFS 2018:1634
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmän bestämmelse
1 §
Utöver de föreskrifter med bemyndiganden för Försäkringskassan som finns i andra författningar gäller vad som föreskrivs i denna förordning. Förordning (2004:902).
Normgivningsbemyndiganden
2 §
Försäkringskassan får meddela föreskrifter om
1. skyldighet för den som är försäkrad eller som i övrigt har  rätt till ersättning enligt 8-13 eller 23-37 kap.  socialförsäkringsbalken att lämna de uppgifter som är av  betydelse för tillämpningen av balken,
2. att uppgifter om sjukdomsfall enligt 12 § första stycket  lagen (1991:1047) om sjuklön får lämnas genom automatiserad  behandling,
4. särskild ersättning enligt 33 kap. 25 §  socialförsäkringsbalken som kan utges för kostnader för en  försäkrad med anledning av de aktiviteter som han eller hon  deltar i,
5. avstämningsmöte enligt 110 kap. 14 § 4  socialförsäkringsbalken samt ersättning för kostnader som den  enskilde eller en läkare har med anledning av ett sådant  möte, och
8. i vilken utsträckning en enskild inom Försäkringskassans  verksamhetsområde får använda självbetjäningstjänster enligt 
111 kap. 4 § socialförsäkringsbalken samt om användningen av  elektroniska underskrifter, certifikat och andra metoder för  identifiering enligt 5 och 6 §§ samma kapitel.
Förordning (2018:1634).
Verkställighetsföreskrifter
3 §
Försäkringskassan får meddela ytterligare  föreskrifter om verkställighet av
1. socialförsäkringsbalken när det gäller  socialförsäkringsskyddet, graviditetspenning,  föräldrapenningsförmåner, adoptionsbidrag, omvårdnadsbidrag,  sjukpenning, rehabilitering, rehabiliteringsersättning,  sjukersättning, aktivitetsersättning, smittbärarersättning,  närståendepenning, merkostnadsersättning och boendetillägg,
2. socialförsäkringsbalken när det gäller ansökan om  bostadstillägg till sjukersättning eller  aktivitetsersättning,
3. bestämmelserna i 110 kap. 14 § 1 och 2  socialförsäkringsbalken om förfrågningar och besök,
4. lagen (1993:332) om avgiftsfria sjukvårdsförmåner m.m. för  vissa hivsmittade, och
5. lagen (1991:1047) om sjuklön i fråga om utbetalning av  ersättning enligt 20 § lagen om sjuklön.
Innan Försäkringskassan meddelar föreskrifter om  socialförsäkringsskyddet ska myndigheten inhämta ett yttrande  från Pensionsmyndigheten, om föreskrifterna gäller frågor som  rör även den myndighetens verksamhet.
Innan Försäkringskassan meddelar föreskrifter om bidrag vid  adoption av utländska barn, ska myndigheten inhämta ett  yttrande från Myndigheten för familjerätt och  föräldraskapsstöd. Förordning (2018:1617).
4 §
Försäkringskassan får meddela föreskrifter om den procentsats som sjukförsäkringsavgiften ska uppgå till
- enligt 3 kap. 17 § socialavgiftslagen (2000:980) när sjukpenningförsäkringen, enligt 27 kap. 29 §
socialförsäkringsbalken, gäller med karenstid,
- enligt 3 § lagen (2002:221) om konvention om social trygghet mellan Sverige och Kanada, och
- enligt 2 § lagen (2004:1192) om konvention mellan Sverige och Amerikas förenta stater om social trygghet.
Förordning (2010:1702).
5 §
Har upphävts genom förordning (2018:1634).
Övergångsbestämmelser
2000:1051
Denna förordning träder i kraft den 1 januari 2001. För tid till och med utgången av år 2002 skall 3 § 1 i dess tidigare lydelse fortfarande gälla utom när det gäller 9 kap.
2018:1617
1. Denna förordning träder i kraft den 1 januari 2019.
2. Äldre bestämmelser gäller fortfarande i fråga om  Försäkringskassans möjlighet att meddela  verkställighetsföreskrifter om vårdbidrag och  handikappersättning enligt 22 kap. respektive 50 kap.  socialförsäkringsbalken i deras lydelse före den 1 januari 
2019.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.