Title: Förordning (2011:686) om kompletterande pedagogisk utbildning som leder till ämneslärarexamen
SFS Number: Svensk författningssamling 2011:686
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011686-om-kompletterande-pedagogisk_sfs-2011-686/
Source Link: http://rkrattsbaser.gov.se/sfst?bet=2011:686
Amendment Register Link: http://rkrattsbaser.gov.se/sfsr?bet=2011:686
Ministry/Authority: Utbildningsdepartementet
Issued: 2011-05-26
Metadata: {"Utfärdad": "2011-05-26", "Ändrad": "t.o.m. SFS 2024:167"}

==================================================

Förordning (2011:686) om kompletterande pedagogisk utbildning som leder till ämneslärarexamen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:686
Departement/myndighet
:   
Utbildningsdepartementet
Utfärdad
:   
2011-05-26
Ändrad
:   
t.o.m. SFS 2024:167
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns det bestämmelser om  högskoleutbildning på grundnivå och avancerad nivå som syftar  till att komplettera tidigare tillägnade ämneskunskaper i  andra undervisningsämnen än yrkesämnen, för att studenten ska  kunna avlägga ämneslärarexamen enligt bilaga 2 till  högskoleförordningen (1993:100).
Med högskolor avses i denna förordning även universitet.
Ordet undervisningsämne har samma betydelse som i 1 kap. 4 §  förordningen (2021:1335) om utbildning till lärare och  förskollärare. Förordning (2024:167).
Förhållandet till annan reglering
1 a §
Av 6 kap. 4 § första och andra styckena  högskoleförordningen (1993:100) framgår dels att inom  högskoleutbildning får bara de examina avläggas som anges i  bilaga 2 till den förordningen (examensordningen), dels att  det i examensordningen anges på vilken nivå en viss examen ska  avläggas och vilka krav som ska uppfyllas för en viss examen 
(examensbeskrivning).
Av 6 kap. 4 § tredje stycket samma förordning framgår att det  i denna förordning finns avvikande bestämmelser om vilka krav  som ska uppfyllas för ämneslärarexamen och på vilken nivå en  sådan examen ska avläggas. Förordning (2021:1341).
1 b §
Av 6 kap. 5 § högskoleförordningen (1993:100) framgår  att det i förordningen (2021:1335) om utbildning till lärare  och förskollärare finns bestämmelser om krav på den utbildning  som ska leda fram till ämneslärarexamen. Av 1 kap. 1 § andra  stycket och 5 § tredje stycket i den senare förordningen  framgår dels att med utbildning till lärare avses enligt den  förordningen bland annat utbildning enligt denna förordning,  dels att det i denna förordning finns bestämmelser om  avvikande krav för utbildningen.
Av examensbeskrivningen för ämneslärarexamen i bilaga 2 till  högskoleförordningen framgår att det för ämneslärarexamen  finns två inriktningar. Förordning (2024:167).
1 c §
Av 2 kap. 13-19 §§ skollagen (2010:800) och förordningen 
(2011:326) om behörighet och legitimation för lärare och  förskollärare framgår vad som krävs för att få bedriva  undervisning i skolväsendet.
Av 2 kap. 22 a § förordningen om behörighet och legitimation  för lärare och förskollärare framgår vilka ämnen i  gymnasieskolan som motsvaras av de undervisningsämnen som  anges i 4 kap. 4 § förordningen (2021:1335) om utbildning till  lärare och förskollärare. Förordning (2024:167).
Utbildningsinriktningar och avsedd undervisningsbehörighet
2 §
Utbildning som leder till ämneslärarexamen kan ges enligt  denna förordning med inriktning mot arbete i grundskolans  årskurs 7-9 eller mot arbete i gymnasieskolan.
Utbildningen avses, på det sätt som anges i 9-12 §§, leda till  en ämneslärarexamen som ger undervisningsbehörighet i ett, två  eller tre undervisningsämnen. Förordning (2021:1341).
Utbildningens innehåll
3 §
Utbildning som leder till ämneslärarexamen omfattar, i  enlighet med 2 kap. förordningen (2021:1335) om utbildning  till lärare och förskollärare men med undantag från 3 och 
4 kap. samma förordning, 90 högskolepoäng och avser
- studier inom utbildningsvetenskaplig kärna om 60  högskolepoäng, och
- verksamhetsförlagd utbildning om 30 högskolepoäng.
Utbildningen kan även, inom ramen för studierna inom den  utbildningsvetenskapliga kärnan enligt första stycket, avse  ett självständigt arbete (examensarbete) om 15 högskolepoäng i  de fall det krävs för examen. Förordning (2021:1341).
Tillträde till utbildningen
Undantag från högskoleförordningen när det gäller särskild  behörighet
4 §
För särskild behörighet till utbildningen gäller 5-7 §§ i  stället för bestämmelserna om särskild behörighet i 7 kap. 
8-11 och 25 §§ högskoleförordningen (1993:100).
Bestämmelserna om undantag från något eller några  behörighetsvillkor i 7 kap. 3 § högskoleförordningen gäller  även behörighetsvillkor enligt denna förordning.
Förordning (2021:1341).
Särskild behörighet till utbildningen
5 §
Särskild behörighet till kompletterande pedagogisk  utbildning som leder till ämneslärarexamen med inriktning mot  arbete i grundskolans årskurs 7-9 har den som har  ämneskunskaper i ett undervisningsämne i grundskolans  årskurs 7-9 omfattande minst 90 högskolepoäng ämnesstudier.
Högskolan får bestämma vilket undervisningsämne kravet i  första stycket ska gälla. Förordning (2021:1341).
6 §
Särskild behörighet till kompletterande pedagogisk  utbildning som leder till ämneslärarexamen med inriktning mot  arbete i gymnasieskolan har den som har ämneskunskaper i ett  undervisningsämne i gymnasieskolan omfattande minst 120  högskolepoäng ämnesstudier.
Högskolan får bestämma vilket undervisningsämne kravet i  första stycket ska gälla. Ämnet får dock inte vara ett  yrkesämne. Förordning (2021:1341).
7 §
Särskild behörighet till utbildning som avses i 5 eller 
6 § har också den som
- har ämneskunskaper i ett undervisningsämne i grundskolans  årskurs 7-9 eller gymnasieskolan som har sådan relevans för  det undervisningsämne som avses i 5 eller 6 § att det kan  anses motsvara de poängkrav som anges där, eller
- genom svensk eller utländsk utbildning, praktisk erfarenhet  eller på grund av någon annan omständighet har förutsättningar  att tillgodogöra sig utbildningen. Förordning (2021:1341).
Urval
8 §
Vid urval till utbildningen gäller 8 a § i stället för  bestämmelserna om urval i 7 kap. 12-19, 23, 26 och 27 §§  högskoleförordningen (1993:100). Förordning (2021:1341).
8 a §
Vid urval ska hänsyn tas till de sökandes meriter och  förmåga att tillgodogöra sig utbildningen.
Högskolan får meddela förskrifter om vilka urvalsgrunder som  ska användas. Förordning (2021:1341).
Särskilda examenskrav och nivå på examen
9 §
Efter genomförd utbildning enligt denna förordning gäller  de krav för ämneslärarexamen som anges i 9 a och 9 b §§ samt
- 10 § om examen ska omfatta ett undervisningsämne,
- 11 § om examen ska omfatta två undervisningsämnen, och
- 12 § om examen ska omfatta tre undervisningsämnen.
En examen avläggs på den nivå som anges i 10 § tredje stycket, 
11 § andra stycket och 12 § andra stycket.  Förordning (2021:1341).
Gemensamma krav för examen
9 a §
För en ämneslärarexamen enligt denna förordning krävs  att studenten utöver sina tidigare ämnesstudier har fullgjort  kompletterande pedagogisk utbildning om 90 högskolepoäng  enligt 3 §.
Kraven i examensbeskrivningen för ämneslärarexamen i bilaga 2  till högskoleförordningen (1993:100) gäller, med undantag för  krav som avser examensarbetet som inte har någon motsvarighet  i utbildningen enligt 10 § första eller andra stycket.
Förordning (2021:1341).
Examensarbete
9 b §
För examen krävs även att studenten före, eller inom  ramen för, den kompletterande pedagogiska utbildningen har  fullgjort ett examensarbete. Förordning (2021:1341).
Ytterligare examenskrav och nivå på examen när examen omfattar  ett undervisningsämne
10 §
Ämneslärarexamen som avses ge behörighet att undervisa i  ett undervisningsämne uppnås om den totala poängomfattningen  av den kompletterande pedagogiska utbildningen och de tidigare  ämnesstudierna, inklusive ett examensarbete om minst 15  högskolepoäng, är
- 180 högskolepoäng om examen ges med inriktning mot arbete i  grundskolans årskurs 7-9, eller
- 210 högskolepoäng om examen ges med inriktning mot arbete i  gymnasieskolan.
Poängkravet i första stycket ska också anses uppfyllt om  studenten utöver vad som följer av 9 a § första stycket har  fullgjort ett examensarbete om minst 15 högskolepoäng och har  antagits med stöd av 7 §.
En examen enligt första eller andra stycket avläggs på  grundnivå. Förordning (2021:1341).
Ytterligare examenskrav och nivå på examen när examen omfattar  två undervisningsämnen
11 §
Ämneslärarexamen som avses ge behörighet att undervisa i  två undervisningsämnen uppnås om den totala poängomfattningen  av den kompletterande pedagogiska utbildningen och de tidigare  ämnesstudierna, inklusive ett eller två examensarbeten om  totalt minst 30 högskolepoäng, är den som framgår av bilaga 2  till högskoleförordningen (1993:100), vilket är fallet om
1. de tidigare ämnesstudierna är av den omfattning som anges i 
3 kap. 7 eller 8 § förordningen (2021:1335) om utbildning till  lärare och förskollärare, eller
2. studenten utöver vad som följer av 9 a § första stycket har  fullgjort ett eller två examensarbeten om totalt minst 
30 högskolepoäng och har antagits till utbildningen med stöd  av 7 §.
En examen enligt första stycket avläggs på avancerad nivå.  Förordning (2021:1341).
Ytterligare examenskrav och nivå på examen när examen omfattar  tre undervisningsämnen
12 §
Ämneslärarexamen som avses ge behörighet att undervisa i  tre undervisningsämnen i grundskolans årskurs 7-9 uppnås om  den totala poängomfattningen av den kompletterande pedagogiska  utbildningen och de tidigare ämnesstudierna, inklusive ett  eller två examensarbeten om totalt minst 30 högskolepoäng, är  den som framgår av bilaga 2 till högskoleförordningen 
(1993:100), vilket är fallet om
1. de tidigare ämnesstudierna är av den omfattning som anges i 
3 kap. 7 § förordningen (2021:1335) om utbildning till lärare  och förskollärare, eller
2. studenten utöver vad som följer av 9 a § första stycket har  fullgjort ett eller två examensarbeten om totalt minst 30  högskolepoäng och har antagits till utbildningen med stöd av 
7 §.
En examen enligt första stycket avläggs på avancerad nivå.
Förordning (2021:1341).
13 §
Har upphävts genom förordning (2021:1341).
14 §
Har upphävts genom förordning (2021:1341).
Övergångsbestämmelser
2014:1070
1. Denna förordning träder i kraft den 1 januari 2015.
2. Den som före den 1 januari 2015 har påbörjat en utbildning enligt de äldre bestämmelserna och den som dessförinnan har antagits till en sådan utbildning men fått anstånd till tid därefter med att påbörja utbildningen har rätt att slutföra utbildningen enligt de äldre bestämmelserna.
2017:894
1. Denna förordning träder i kraft den 2 juli 2018.
2. Den som före den 2 juli 2018 har påbörjat en utbildning  till ämneslärare enligt de äldre bestämmelserna och den som  dessförinnan har antagits till en sådan utbildning men fått  anstånd till en tidpunkt efter ikraftträdandet med att  påbörja utbildningen har rätt att slutföra sin utbildning för  att få en examen enligt de äldre bestämmelserna, dock längst  till och med utgången av december 2024.
2018:1508
1. Denna förordning träder i kraft den 1 januari 2022.
2. Förordningen tillämpas första gången vid antagning till  utbildning som börjar efter utgången av maj 2022.
2021:1341
1. Denna förordning träder i kraft den 1 februari 2022 i fråga  om 4-8 a §§ och i övrigt den 1 juli 2022.
2. Äldre bestämmelser gäller fortfarande för examina som  utfärdas efter utgången av juni 2022, om den utbildning som  examensbeviset omfattar har slutförts i sin helhet  dessförinnan.
3. Den som före den 1 juli 2022 har påbörjat en utbildning  till en ämneslärarexamen enligt de äldre bestämmelserna och  den som dessförinnan har antagits till en sådan utbildning men  fått anstånd till tid därefter med att påbörja utbildningen,  har rätt att få en examen enligt de äldre bestämmelserna om  krav för examen, dock längst till och med utgången av juni 
2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.