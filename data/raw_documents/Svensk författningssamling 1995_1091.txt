Title: Förordning (1995:1091) om schablonersättning för flyktingar och 
vissa andra utlänningar som första gången togs emot i en kommun 
under åren 1994 och 1995
SFS Number: Svensk författningssamling 1995:1091
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951091-om-schablonersattning-for_sfs-1995-1091/
Source Link: http://rkrattsbaser.gov.se/sfst?bet=1995:1091
Amendment Register Link: http://rkrattsbaser.gov.se/sfsr?bet=1995:1091
Ministry/Authority: Inrikesdepartementet
Issued: 1995-09-14
Metadata: {"Utfärdad": "1995-09-14"}

==================================================

Förordning (1995:1091) om schablonersättning för flyktingar och 
vissa andra utlänningar som första gången togs emot i en kommun 
under åren 1994 och 1995
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1091
Departement/myndighet
:   
Inrikesdepartementet
Utfärdad
:   
1995-09-14
Tidsbestämd
: 
1997-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning meddelas särskilda föreskrifter om den schablonersättning som skall lämnas till kommuner för utlänningar som omfattas av 3 § förordningen (1990:927) om statlig ersättning för flyktingmottagande m. m. och som första gången mottagits i en kommun under åren 1994 och 1995.
2 §
Vid beräkning och utbetalning av schablonersättning för utlänningar som avses i 1 § skall 10--14 §§ förordningen (1990:927)
om statlig ersättning för flyktingmottagande m. m. tillämpas i den lydelse de hade före den 1 januari 1996, om inte avvikande föreskrifter meddelas i denna förordning.
För utbetalningar av schablonersättning efter den utbetalning som skall göras i mars 1996 och som avser tid före den 1 januari 1996 gäller bestämmelserna i 3 §. Vid tillämpningen av 3 § skall skattemyndigheternas personband utgöra underlag vid bedömningen av i vilken kommun utlänningarna är folkbokförda.
3 §
För de utlänningar som den 1 oktober 1996 fortfarande är folkbokförda i samma kommun som de var folkbokförda i den 1 januari samma år skall schablonersättningen bestämmas utifrån förutsättningen att utlänningarna kommer att vara folkbokförda i den kommunen under resten av den tid för vilken ersättning kan lämnas.
För de utlänningar som den 1 oktober 1996 inte längre är folkbokförda i den kommun som de var folkbokförda i den 1 januari samma år skall schablonersättningen bestämmas utifrån förutsättningen att utlänningarna även fortsättningsvis kommer att vara folkbokförda i samma kommun som de var folkbokförda i den 1 oktober 1996 under resten av den tid för vilken ersättning kan lämnas.
Den schablonersättning som räknas fram enligt första och andra stycket skall betalas ut i november 1996. Detsamma gäller schablonersättning som enligt 12--13 §§ förordningen (1990:927) om statlig ersättning för flyktingmottagande m. m. i bestämmelsernas lydelse före den 1 januari 1996 skall lämnas för utlänningar som den 1 oktober 1996 är folkbokförda i en annan kommun än den som de var folkbokförda i den 1 januari 1996.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.