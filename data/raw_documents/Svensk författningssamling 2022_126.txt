Title: Lag (2022:126) med kompletterande bestämmelser till EU:s förordning om en gemensam digital ingång
SFS Number: Svensk författningssamling 2022:126
URL: https://www.riksdagen.se/sv/dokument-och-lagar/dokument/svensk-forfattningssamling/lag-2022126-med-kompletterande-bestammelser_sfs-2022-126/
Source Link: http://rkrattsbaser.gov.se/sfst?bet=2022:126
Amendment Register Link: http://rkrattsbaser.gov.se/sfsr?bet=2022:126
Ministry/Authority: Finansdepartementet DOF
Issued: 2022-02-24
Metadata: {"Utfärdad": "2022-02-24", "Ändrad": "t.o.m. SFS 2024:145"}

==================================================

Lag (2022:126) med kompletterande bestämmelser till EU:s förordning om en gemensam digital ingång
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:126
Departement/myndighet
:   
Finansdepartementet DOF
Utfärdad
:   
2022-02-24
Ändrad
:   
t.o.m. SFS 2024:145
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna lag finns bestämmelser som kompletterar  Europaparlamentets och rådets förordning (EU) 2018/1724 av den 
2 oktober 2018 om inrättande av en gemensam digital ingång för  tillhandahållande av information, förfaranden samt hjälp- och  problemlösningstjänster och om ändring av förordning (EU)  nr 1024/2012 (EU-förordningen).
Termer och uttryck i lagen har samma betydelse som i EU-
förordningen.
2 §
Regeringen bestämmer vilka förvaltningsmyndigheter under  regeringen som ska vara nationella samordnare enligt EU-
förordningen.
Regeringen får meddela föreskrifter om vilka kommunala  myndigheter och enskilda organ som ska vara nationella  samordnare enligt EU-förordningen och vilka uppgifter som en  samordnare ska ha enligt artikel 28.1 i EU-förordningen.
Lag (2024:145)
.
3 §
En behörig myndighet ska, inom ramen för sitt  ansvarsområde enligt bilagorna I-III till EU-förordningen,  genom den gemensamma digitala ingången ge tillgång till
1. information som omfattas av artikel 4.1 a-c i EU-
förordningen och som uppfyller kraven på kvalitet i artiklarna 
9, 10.1, 10.4 och 11, och
2. hjälp- och problemlösningstjänster som omfattas av artikel 
2.2 c och som uppfyller kraven på tillgång i artikel 7.1.
4 §
En behörig myndighet ska, inom ramen för sitt  ansvarsområde enligt bilagorna I-III till EU-förordningen,  genom den gemensamma digitala ingången ge tillgång till  förfaranden som omfattas av artikel 2.2 b i EU-förordningen  och som uppfyller kraven på tillgång i artikel 6.1 eller i  artikel 13.1 och 13.2.
5 §
En behörig myndighet ska lämna den information till en  nationell samordnare som behövs för att denne ska kunna  fullgöra sina uppgifter enligt EU-förordningen.
Övergångsbestämmelser
2022:126
Denna lag träder i kraft den 12 december 2023 i fråga om 4 §  och i övrigt den 1 april 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.