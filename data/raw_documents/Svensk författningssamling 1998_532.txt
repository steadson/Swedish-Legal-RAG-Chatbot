Title: Lag (1998:532) om införande av lagen (1998:531)
om yrkesverksamhet på hälso- och sjukvårdens
område
SFS Number: Svensk författningssamling 1998:532
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998532-om-inforande-av-lagen-1998531om_sfs-1998-532/
Source Link: http://rkrattsbaser.gov.se/sfst?bet=1998:532
Amendment Register Link: http://rkrattsbaser.gov.se/sfsr?bet=1998:532
Ministry/Authority: Socialdepartementet
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2000:360"}

==================================================

Lag (1998:532) om införande av lagen (1998:531)
om yrkesverksamhet på hälso- och sjukvårdens
område
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:532
Departement/myndighet
:   
Socialdepartementet
Utfärdad
:   
1998-06-11
Ändrad
:   
t.o.m. SFS 2000:360
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Lagen (1998:531) om yrkesverksamhet på hälso- och sjukvårdens område träder i kraft den 1 januari 1999.
Vid ikraftträdandet skall följande lagar upphöra att gälla, nämligen lagen (1960:409) om förbud i vissa fall mot verksamhet på hälso- och sjukvårdens område, lagen (1984:542) om behörighet att utöva yrke inom hälso- och sjukvården m.m., lagen (1994:953) om åligganden för personal inom hälso- och sjukvården, lagen (1994:954) om disciplinpåföljd m.m. på hälso-
och sjukvårdens område och lagen (1996:786) om tillsyn över hälso- och sjukvården.
2 §
I denna lag avses med
behörighetslagen lagen (1984:542) om behörighet att utöva yrke inom hälso- och sjukvården m.m.,
disciplinpåföljdslagen lagen (1994:954) om disciplinpåföljd m.m. på hälso- och sjukvårdens område,
tillsynslagen lagen (1996:786) om tillsyn över hälso- och sjukvården, och den nya lagen lagen (1998:531) om yrkesverksamhet på hälso- och sjukvårdens område.
Behörighet
3 §
Behörighetslagens bestämmelser om rätt att utöva yrke som apotekare och receptarie skall, trots vad som sägs i 1 §, gälla till utgången av år 1999.
4 §
har upphävts genom
lag (2000:360)
.
5 §
Den som fått tandläkarexamen enligt de bestämmelser som gällde före den 1 juli 1994 skall fullgöra praktisk tjänstgöring enligt bestämmelser som gällde före denna tidpunkt för att få legitimation som tandläkare.
6 §
Regeringen får meddela föreskrifter om vilka utbildningar som före utgången av år 2008 skall anses likvärdiga med sjukhusfysikerexamen vid ansökan om legitimation som sjukhusfysiker.
7 §
Den som avlagt apotekarexamen, arbetsterapeutexamen, receptarieexamen eller av regeringen med stöd av 6 §
föreskriven utbildning för sjukhusfysiker får, utan att ha erhållit legitimation för yrket, till utgången av år 1999 använda yrkestiteln apotekare, arbetsterapeut, receptarie respektive sjukhusfysiker.
Prövotid
8 §
Föreskrift om prövotid får inte meddelas enbart på grundval av omständigheter som hänför sig till tid före den nya lagens ikraftträdande.
Verksamhetstillsyn
9 §
Övergångsbestämmelserna till tillsynslagen skall alltjämt gälla.
Äldre ärenden om disciplinpåföljd
10 §
Ärenden som har anmälts till Hälso- och sjukvårdens ansvarsnämnd före den 1 oktober 1994 skall prövas enligt lagen
(1980:11) om tillsyn över hälso- och sjukvårdspersonalen m.fl.
Disciplinpåföljd får dock inte åläggas om så inte kan ske även enligt disciplinpåföljdslagens bestämmelser.
Preskription
11 §
Disciplinpåföljdslagens bestämmelser om preskription skall gälla för förseelser som är begångna före den nya lagens ikraftträdande.
Överklagande
12 §
Beslut som har meddelats före den 1 januari 1999 skall överklagas enligt äldre bestämmelser.
Övriga bestämmelser
13 §
Om det i lag eller annan författning hänvisas till en föreskrift som har ersatts genom en bestämmelse i den nya lagen eller i denna lag, skall hänvisningen i stället avse den nya bestämmelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.