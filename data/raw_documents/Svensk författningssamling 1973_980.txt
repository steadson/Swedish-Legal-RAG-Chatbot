Title: Lag (1973:980) om transport, förvaring och förstöring av införselreglerade varor, m.m.
SFS Number: Svensk författningssamling 1973:980
URL: https://www.riksdagen.se/sv/dokument-och-lagar/dokument/svensk-forfattningssamling/lag-1973980-om-transport-forvaring-och_sfs-1973-980/
Source Link: http://rkrattsbaser.gov.se/sfst?bet=1973:980
Amendment Register Link: http://rkrattsbaser.gov.se/sfsr?bet=1973:980
Ministry/Authority: Finansdepartementet S3
Issued: 1973-12-14
Metadata: {"Utfärdad": "1973-12-14", "Ändrad": "t.o.m. SFS 2024:719"}

==================================================

Lag (1973:980) om transport, förvaring och förstöring av införselreglerade varor, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1973:980
Departement/myndighet
:   
Finansdepartementet S3
Utfärdad
:   
1973-12-14
Ändrad
:   
t.o.m. SFS 2024:719
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Bestämmelserna i denna lag gäller, om inte annat föreskrivits, för införsel av en vara som enligt särskild författning inte får föras in i landet eller för vilken särskilt föreskrivet införselvillkor inte är uppfyllt.
Lag (2000:1282)
.
2 §
En vara som förs in i landet från tredje land får utan hinder av förbud eller villkor som avses i 1 §
1. transporteras och uppvisas för Tullverket i enlighet med bestämmelserna i artiklarna 37-42 i rådets förordning (EEG) nr 2913/92 av den 12 oktober 1992 om inrättandet av en tullkodex för gemenskapen,
2. transiteras genom det svenska tullområdet eller mellan orter inom detta område enligt de föreskrifter och villkor som gäller för tullförfarandet transitering,
3. förvaras på tillfälligt lager eller tullager eller i frizon eller frilager,
4. förstöras genom Tullverkets försorg, eller
5. återutföras.
Vad som sägs i första stycket gäller även för en vara som förs in i landet från en annan medlemsstat i Europeiska unionen under ett tullförfarande.
Lag (2000:1282)
.
3 §
En vara som i annat fall än det som nämns i 2 § andra  stycket förs in i landet från en annan medlemsstat i  Europeiska unionen får utan hinder av förbud eller villkor som  avses i 1 §
1. föras direkt till närmaste bemannade tullkontor och där  anmälas,
2. omhändertas av Tullverket, förstöras eller återutföras i  enlighet med bestämmelserna i 4 kap. 9, 11 och 14 §§  tullbefogenhetslagen (2024:710), eller
3. bli föremål för åtgärder enligt förordningen (1994:1830) om  införsel av levande djur m.m.
Lag (2024:719)
.
4 §
Om en vara som är föremål för införselvillkor som avses i 1 §
enligt bestämmelse i annan författning skall försäljas genom Tullverkets försorg, skall införselvillkoret vara uppfyllt. Kan försäljning inte ske, bestämmer tillsynsmyndigheten hur det skall förfaras med varan.
Lag (2000:1282)
.
Övergångsbestämmelser.
1973:980
Denna lag träder i kraft den 1 januari 1974.
Om upphävande av förordningen (1924:119) angående transitering av införselförbjudna varor m.m. föreskrives i lagen (1973:982) om upphävande av viss tullagstiftning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.