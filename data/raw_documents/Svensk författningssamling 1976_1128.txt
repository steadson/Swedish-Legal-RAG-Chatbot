Title: Förordning (1976:1128) om felparkeringsavgift
SFS Number: Svensk författningssamling 1976:1128
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19761128-om-felparkeringsavgift_sfs-1976-1128/
Source Link: http://rkrattsbaser.gov.se/sfst?bet=1976:1128
Amendment Register Link: http://rkrattsbaser.gov.se/sfsr?bet=1976:1128
Ministry/Authority: Landsbygds- och infrastrukturdepartementet RSIB TM
Issued: 1976-12-22
Metadata: {"Utfärdad": "1976-12-22", "Ändrad": "t.o.m. SFS 2021:826"}

==================================================

Förordning (1976:1128) om felparkeringsavgift
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1976:1128
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1976-12-22
Omtryck
:   
SFS 1981:144
Ändrad
:   
t.o.m. SFS 2021:826
Övrig text
:   
Rättelseblad 2010:713 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Lagen (1976:206) om felparkeringsavgift tillämpas i fråga  om överträdelse av
1. 3 kap. 47-49 a §§, 52 § första och andra styckena, 
53-55 §§, 8 kap. 1 § första stycket 2 och 8 kap. 1 a § första  stycket 2 trafikförordningen (1998:1276),
2. sådan lokal trafikföreskrift som rör stannande eller  parkering som har meddelats enligt 10 kap. 1 § andra stycket  trafikförordningen,
3. sådan föreskrift om stannande och parkering på grund av  vägarbete eller liknande arbete som har meddelats enligt 
10 kap. 14 § trafikförordningen, eller
4. sådana föreskrifter som anges i 2 och 3 och som har  meddelats enligt motsvarande bestämmelser i äldre författning.
Förordning (2020:841).
2 §
Parkeringsanmärkningar för överträdelser av lokala trafikföreskrifter enligt 10 kap. 1 § trafikförordningen
(1998:1276) eller föreskrifter enligt 10 kap. 14 §
trafikförordningen får meddelas endast om föreskrifterna i sådana fall då det skall ske har
1. märkts ut enligt bestämmelserna i 10 kap. 13 §
trafikförordningen,
2. kungjorts enligt bestämmelserna i 1 § förordningen
(2007:231) om elektroniskt kungörande av vissa trafikföreskrifter, och
3. förts in i ortstidning enligt 10 kap. 13 a § tredje stycket trafikförordningen.
Parkeringsanmärkningar får, trots vad som anges i första stycket 1, meddelas om bristerna i utmärkningen är utan betydelse för trafikantens förståelse av trafikregleringen.
Förordning (2007:232).
2 a §
Kommunen fastställer felparkeringsavgiftens belopp.
Avgiftens belopp får fastställas till lägst sjuttiofem och  högst ettusentrehundra kronor. Förordning (2016:897).
2 b §
Om en felparkeringsavgift inte betalas inom den tid som föreskrivs i en uppmaning enligt 6 § första stycket lagen (1976:206)
om felparkeringsavgift höjs avgiften med etthundrafemtio kronor.
Förordning (1993:1354).
3 §
Felparkeringsavgift skall betalas i den ordning som Transportstyrelsen bestämmer. Förordning (2008:1116).
4 §
Vid en sådan utredning som avses i 9 § andra stycket lagen
(1976:206) om felparkeringsavgift får skriftliga berättelser infordras från dem som antas kunna lämna upplysningar av betydelse. Behöver någon höras muntligen skall det om möjligt ske på tid och sätt som kan antas medföra den minsta olägenheten för honom.
Den som utan att vara part hörs under utredningen kan få ersättning av allmänna medel enligt förordningen (1982:805) om ersättning av allmänna medel till vittnen, m. m. Förordning (1982:811).
5 §
Om en felparkeringsavgift inte betalas efter ett sådant åläggande som avses i 6 § andra stycket lagen (1976:206) om felparkeringsavgift, skall Transportstyrelsen begära indrivning av avgiften. Bestämmelser om begäran om indrivning m. m. finns i 4-9 §§
indrivningsförordningen (1993:1229). Att den betalningsskyldige skall uppmanas att betala fordringen innan ansökan om indrivning görs framgår av 3 § nämnda förordning.
Indrivning behöver inte begäras för en fordran som understiger 100 kronor om indrivning inte krävs från allmän synpunkt.
Kronofogdemyndigheten skall redovisa indrivna felparkeringsavgifter till Transportstyrelsen. Förordning (2021:826).
6 §
Beslut om återbetalning som avses i 15 § lagen (1976:206)
om felparkeringsavgift meddelas och verkställes av Transportstyrelsen. Förordning (2021:826).
7 §
Har Polismyndigheten eller allmän domstol meddelat beslut som innebär att betalningsansvar för felparkeringsavgift har undanröjts, ska Transportstyrelsen underrättas om beslutet. I fråga om beslut som har meddelats av en tingsrätt ska underrättelse sändas endast om beslut som har vunnit laga kraft.
Väcks åtal eller utfärdas ett strafföreläggande i fall som avses i 14 § lagen (1976:206) om felparkeringsavgift och framgår det av utredningen att parkeringsanmärkning har meddelats, ska Transportstyrelsen underrättas.
Förordning (2021:826).
8 §
Felparkeringsavgifter som skall tillfalla kommuner överförs av Transportstyrelsen. Därvid görs avdrag för statens kostnader med femtiotre kronor för varje helt eller delvis betald avgift. Förordning (2021:826).
9 §
Transportstyrelsen prövar frågor om undantag från  användningsförbud enligt 11 § fjärde stycket lagen (1976:206)  om felparkeringsavgift. Förordning (2021:826).
10 §
Registreringsskyltar som har tagits om hand enligt 11 b §  första stycket lagen (1976:206) om felparkeringsavgift ska  förvaras hos Polismyndigheten under en vecka efter  omhändertagandet.
Skyltarna får under denna tid återlämnas till fordonets ägare,  om denne visar att användningsförbud inte längre råder för  fordonet enligt 11 § lagen om felparkeringsavgift.  Polismyndigheten ska förstöra skyltarna om de inte återlämnas.
Förordning (2021:826).
11 §
Vid färd med ett fordon vars registreringsskyltar har  tagits om hand enligt 11 b § första stycket lagen (1976:206)  om felparkeringsavgift ska det finnas ett bevis i fordonet om  en polismans eller en bilinspektörs medgivande enligt andra  stycket i den paragrafen. Förordning (2021:826).
12 §
Ytterligare föreskrifter för verkställigheten av lagen 
(1976:206) om felparkeringsavgift eller denna förordning får i  fråga om 8 och 9 §§ lagen om felparkeringsavgift och 4 § denna  förordning meddelas av Polismyndigheten och i fråga om 13 §  första stycket lagen om felparkeringsavgift och 5 § denna  förordning av Skatteverket efter samråd med  Transportstyrelsen. I övrigt får verkställighetsföreskrifter  meddelas av Transportstyrelsen. Formulär till blanketter  fastställs av Transportstyrelsen efter samråd med annan  myndighet som berörs. Transportstyrelsen får meddela  föreskrifter om att felparkeringsavgift endast får betalas med  användande av blankett som styrelsen har fastställt efter  samråd med Posten Aktiebolag. Förordning (2021:826).
Övergångsbestämmelser
1985:21
Denna förordning träder i kraft, såvitt avser 2 a §, den 1 april 1985 och i övrigt den 1 juli 1985. Beträffande överträdelser av 69 § andra stycket eller 72 § 9 vägtrafikkungörelsen (1972:603) som har skett före den 1 juli 1985 gäller äldre bestämmelser.
1985:347
Denna förordning träder i kraft den 1 juli 1985.
I fråga om parkeringsanmärkning som har meddelats före ikraftträdandet gäller äldre bestämmelser.
1985:898
Denna förordning träder i kraft den 1 april 1986. I fråga om överträdelser som har skett före ikraftträdandet gäller äldre bestämmelser.
1988:1182
Denna förordning träder i kraft den 1 januari 1989.
I fråga om parkeringsanmärkning som har meddelats före ikraftträdandet gäller äldre föreskrifter.
1990:815
Denna förordning träder i kraft den 1 september 1990.
I fråga om överträdelser som skett före ikraftträdandet gäller äldre bestämmelser.
1992:251
Denna förordning träder i kraft den 1 juli 1992.
Felparkeringsavgifter som före ikraftträdandet fastställts av länsstyrelsen gäller intill dess att ett nytt belopp fastställts av kommunen.
1993:1354
Denna förordning träder i kraft den 1 februari 1994 utom i fråga om 2 b §, som träder i kraft den 1 januari 1994. Genom förordningen upphävs förordningen (1986:210) om felparkeringsavgifter i vissa fall.
1998:1280
1. Denna förordning träder i kraft den 1 oktober 1999.
2. Beträffande överträdelser av 72 § första stycket 6 och 74 §
första stycket 3 vägtrafikkungörelsen (1972:603) som har skett före den 1 oktober 1999 gäller äldre bestämmelser.
2003:861
1. Denna förordning träder i kraft den 1 januari 2004.
2. Äldre föreskrifter gäller fortfarande för parkeringsanmärkningar som har meddelats före ikraftträdandet.
2005:272
1. Denna förordning träder i kraft den 1 juli 2005.
2. Äldre föreskrifter gäller fortfarande för parkeringsanmärkningar som har meddelats före ikraftträdandet.
2007:232
1. Denna förordning träder i kraft den 1 juli 2010.
Förordning (2010:713).
2. Parkeringsanmärkning får meddelas enligt 2 § i dess äldre lydelse om anmärkningen avser överträdelse av föreskrifter som meddelats före den 1 juli 2010 och som inte kungjorts enligt förordningen (2007:231) om elektroniskt kungörande av vissa trafikföreskrifter. Förordning (2010:713).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.