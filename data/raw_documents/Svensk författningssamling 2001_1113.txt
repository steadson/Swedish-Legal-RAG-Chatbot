Title: Lag (2001:1113) om försöksverksamhet med 24-timmarsmyndighet 
inom socialförsäkringsadministrationen
SFS Number: Svensk författningssamling 2001:1113
URL: https://www.riksdagen.se/sv/dokument-och-lagar/dokument/svensk-forfattningssamling/lag-20011113-om-forsoksverksamhet-med_sfs-2001-1113/
Source Link: http://rkrattsbaser.gov.se/sfst?bet=2001:1113
Amendment Register Link: http://rkrattsbaser.gov.se/sfsr?bet=2001:1113
Ministry/Authority: Socialdepartementet
Issued: 2001-12-06
Metadata: {"Utfärdad": "2001-12-06", "Ändrad": "t.o.m. SFS 2003:303"}

==================================================

Lag (2001:1113) om försöksverksamhet med 24-timmarsmyndighet 
inom socialförsäkringsadministrationen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:1113
Departement/myndighet
:   
Socialdepartementet
Utfärdad
:   
2001-12-06
Ändrad
:   
t.o.m. SFS 2003:303
Tidsbestämd
: 
2004-04-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Försöksverksamhet med 24-timmarsmyndighet inom socialförsäkringsadministrationen får bedrivas enligt vad som anges i denna lag.
Regeringen, eller den myndighet regeringen bestämmer, föreskriver vid vilka allmänna försäkringskassor och i vilken omfattning försöksverksamheten får bedrivas samt vilka försäkrade som skall erbjudas att delta.
2 §
Med elektroniskt dokument avses i denna lag en upptagning som gjorts med hjälp av automatiserad behandling och vars innehåll och utställare kan verifieras genom ett visst tekniskt förfarande, enligt vad som föreskrivs av regeringen eller den myndighet regeringen bestämmer.
3 §
I försöksverksamheten får elektroniska dokument användas i den utsträckning som anges i 4 §.
4 §
En försäkrad som deltar i försöksverksamheten får göra anmälan enligt 4 kap. 15 § lagen (1962:381) om allmän försäkring och avstå rätt till föräldrapenning enligt 4 kap.
3 § sjätte stycket samma lag samt lämna försäkran för föräldrapenning och tillfällig föräldrapenning genom ett elektroniskt dokument. Med en sådan försäkran avses att en försäkrad i ett ärende om föräldrapenningförmåner fullgör sin skyldighet enligt 20 kap. 8 § nämnda lag att lämna de uppgifter som är av betydelse för tillämpningen av lagen.
5 §
Ett elektroniskt dokument anses ha kommit in till den försäkringskassa som den försäkrades ärende hör till när det anlänt till den del av Riksförsäkringsverkets system för automatiserad behandling som av försäkringskassan anvisats som mottagningsställe för elektroniska dokument.
6 §
När en försäkrad lämnar en försäkran för föräldrapenning eller tillfällig föräldrapenning genom elektroniskt dokument gäller inte kravet i 20 kap. 8 § lagen (1962:381) om allmän försäkring om att uppgifter om faktiska förhållanden skall lämnas på heder och samvete.
7 §
Regeringen, eller den myndighet regeringen bestämmer, föreskriver i vilka fall certifikat eller elektroniska signaturer skall krävas inom försöksverksamheten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.