Title: Förordning (2018:471) om medelstora förbränningsanläggningar
SFS Number: Svensk författningssamling 2018:471
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2018471-om-medelstora_sfs-2018-471/
Source Link: http://rkrattsbaser.gov.se/sfst?bet=2018:471
Amendment Register Link: http://rkrattsbaser.gov.se/sfsr?bet=2018:471
Ministry/Authority: Klimat- och näringslivsdepartementet
Issued: 2018-04-26
Metadata: {"Utfärdad": "2018-04-26", "Ändrad": "t.o.m. SFS 2024:484"}

==================================================

Förordning (2018:471) om medelstora förbränningsanläggningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:471
Departement/myndighet
:   
Klimat- och näringslivsdepartementet
Utfärdad
:   
2018-04-26
Ändrad
:   
t.o.m. SFS 2024:484
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om  försiktighetsmått för medelstora förbränningsanläggningar och  kontroll av utsläpp till luft från sådana anläggningar.
Förordningen är meddelad med stöd av
- 9 kap. 5 § miljöbalken i fråga om 17-19, 24-38, 42-45 och 
47-54 §§,
- 26 kap. 19 § miljöbalken i fråga om 55 §, och
- 8 kap. 7 § regeringsformen i fråga om övriga  bestämmelser.
Ordförklaringar
2 §
I denna förordning avses med förbränningsanläggning en  teknisk utrustning i vilken ett eller flera bränslen oxideras  för att den frigjorda energin ska kunna utnyttjas.
3 §
I denna förordning avses med anläggningseffekt en  medelstor förbränningsanläggnings sammanlagda installerade  tillförda effekt.
4 §
I denna förordning avses med medelstor  förbränningsanläggning
1. en förbränningsanläggning där anläggningseffekten är 
1 megawatt eller högre men högst 50 megawatt, eller
2. två eller flera nya förbränningsanläggningar som var för  sig har en anläggningseffekt som är 1 megawatt eller högre och  vars anläggningseffekter ska räknas samman, om anläggningarna
a) är konstruerade så att rökgaser från dem släpps ut genom en  gemensam skorsten, eller
b) är installerade så att det med hänsyn till de tekniska och  ekonomiska förutsättningarna skulle vara möjligt att släppa ut  rökgaser från dem genom en gemensam skorsten.
Förordning (2020:696).
5 §
I denna förordning avses med
2018-anläggning: en medelstor förbränningsanläggning som togs  i drift senast den 19 december 2018, och
ny förbränningsanläggning: en medelstor  förbränningsanläggning som inte är en 2018-anläggning.
6 §
I denna förordning avses med drifttimmar den tid  uttryckt i timmar under vilken en förbränningsanläggning är i  drift och orsakar utsläpp till luften, med undantag för  start- och stopperioder.
7 §
I denna förordning avses med bränsle ett fast,  flytande eller gasformigt brännbart material.
8 §
I denna förordning avses med avfall detsamma som i 15  kap. 1 § miljöbalken.
9 §
I denna förordning avses med biomassa
1. vegetabiliskt material som kommer från jord- eller  skogsbruk och som kan användas som bränsle för utvinning av  materialets energiinnehåll,
2. vegetabiliskt jord- eller skogsbruksavfall,
3. vegetabiliskt avfall från livsmedelsindustrin, om den  energi som alstras vid förbränning av avfallet tas till  vara,
4. vegetabiliskt fiberhaltigt avfall som har uppkommit vid  produktion av nyfiberpappersmassa eller vid pappersproduktion  från massa, om avfallet samförbränns på produktionsplatsen  och den energi som alstras vid förbränningen tas till vara,
5. korkavfall, och
6. träavfall, om träet inte har ytbehandlats eller behandlats  med träskyddsmedel och till följd av det kan innehålla  organiska halogenföreningar eller tungmetaller.
10 §
I denna förordning avses med
flytande biobränsle: vätskeformigt bränsle som framställs av  biomassa,
naturgas: naturligt förekommande metan med högst 20  volymprocent ädelgaser och andra beståndsdelar, och
raffinaderibränsle: ett fast, flytande eller gasformigt  brännbart material från destillations- och omvandlingssteg  vid raffineringen av råolja, inbegripet raffinaderibränngas,  syntesgas och raffinaderioljor samt petroleumkoks.
11 §
I denna förordning avses med dieselbrännolja varje  petroleumbaserat flytande bränsle som
1. omfattas av något av numren 2710 19 25, 2710 19 29, 2710 
19 47, 2710 19 48, 2710 20 17 eller 2710 20 19 i den  Kombinerade nomenklaturen (KN-nummer) enligt rådets  förordning (EEG) nr 2658/87 av den 23 juli 1987 om tulltaxe-  och statistiknomenklaturen och om Gemensamma tulltaxan,  eller
2. till mindre än 65 volymprocent (inklusive förluster)  destillerar vid 250 grader Celsius och till minst 85  volymprocent (inklusive förluster) destillerar vid 350 grader  Celsius, allt enligt den metod som fastställts av American  Society for Testing and Materials i 1976 års upplaga av  standarddefinitioner och specifikationer för  petroleumprodukter och smörjmedel (ASTM D86-metoden).
12 §
I denna förordning avses med tvåbränslemotor en  förbränningsmotor som använder kompressionständning och  arbetar enligt
1. dieselcykeln vid förbränning av flytande bränslen, och
2. ottocykeln vid förbränning av gasformiga bränslen.
13 §
I denna förordning avses med normal torr gas torr  rökgas normaliserad till temperaturen 273,15 kelvin och  trycket 101,3 kilopascal.
14 §
I denna förordning avses med tillsynsmyndighet den  som enligt miljötillsynsförordningen (2011:13) utövar tillsyn  över en medelstor förbränningsanläggning.
Anläggningar och verksamheter som förordningen inte tillämpas  på
15 §
Denna förordning ska inte tillämpas på
1. förbränningsanläggningar som omfattas av förordningen 
(1998:1709) om avgaskrav för vissa förbränningsmotordrivna  mobila maskiner,
2. förbränningsanläggningar som var för sig eller tillsammans  omfattas av förordningen (2013:252) om stora  förbränningsanläggningar,
3. förbränningsanläggningar som omfattas av förordningen 
(2013:253) om förbränning av avfall,
4. förbränningsanläggningar där de gasformiga  förbränningsprodukterna används för direkt uppvärmning,  torkning eller annan behandling av föremål eller material,
5. förbränningsanläggningar vars huvudsyfte är rening genom  förbränning av rökgaser från industriprocesser,
6. förbränningsanläggningar där de gasformiga  förbränningsprodukterna används för direkt gaseldad  uppvärmning av utrymmen inomhus för att förbättra  arbetsmiljön,
7. förbränningsanläggningar som för energiproduktion i  mineralolje- och gasraffinaderier förbränner  raffinaderibränslen med eller utan andra bränslen,
8. anordningar för regenerering av katalysatorer för  katalytisk krackning,
9. anordningar för omvandling av vätesulfid till svavel,
10. tekniska anordningar som används för att driva fordon,  fartyg eller flygplan,
11. reaktorer som används inom den kemiska industrin,
12. koksugnsblock,
13. cowperapparater,
14. gasturbiner, dieselmotorer eller ottomotorer som används  på en offshoreplattform,
15. krematorier, eller
16. återvinningspannor i massaindustrin.
16 §
Denna förordning ska inte tillämpas på forskning,  utveckling och provning som har anknytning till medelstora  förbränningsanläggningar.
Villkor i tillstånd och förelägganden
17 §
Denna förordning gäller utöver sådana villkor för  verksamheten som har meddelats i en dom, i ett beslut om  tillstånd eller i ett föreläggande enligt miljöbalken eller  motsvarande äldre bestämmelser.
Skyldigheten att informera tillsynsmyndigheten om en  medelstor förbränningsanläggning
18 §
Den som driver eller avser att driva en medelstor  förbränningsanläggning ska informera tillsynsmyndigheten om
1. verksamhetsutövarens namn, säte, organisationsnummer och  kontaktuppgifter,
2. adress, fastighetsbeteckning samt X- och Y-koordinater  enligt koordinatreferenssystemet SWEREF 99 TM (EPSG:3006), om  anläggningen är stationär,
3. när anläggningen togs eller avses att tas i drift,
4. anläggningens typ, med användning av beteckningarna  dieselmotor, gasturbin, tvåbränslemotor, annan motor eller  annan medelstor förbränningsanläggning,
5. anläggningseffekten i megawatt,
6. anläggningens verkningsgrad,
7. reningsutrustningens typ,
8. det förväntade årliga antalet drifttimmar och  genomsnittliga last vid drift,
9. typ av bränslen och andel bränslen som förbränns eller  avses att förbrännas, med användning av beteckningarna fast  biomassa, övriga fasta bränslen, dieselbrännolja, flytande  biobränslen, andra flytande bränslen än dieselbrännolja eller  flytande biobränslen, naturgas och andra gasformiga bränslen  än naturgas, och
10. anläggningens sektor eller industrienhet, med användning  av tillämplig NACE-kod enligt Europaparlamentets och rådets  förordning (EG) nr 1893/2006 av den 20 december 2006 om  fastställande av den statistiska näringsgrensindelningen Nace  rev. 2 och om ändring av rådets förordning (EEG) 3037/90 och  vissa EG-förordningar om särskilda statistikområden samt med  användning av tillämplig standard för svensk  näringsgrensindelning (SNI-kod). Förordning (2024:484).
19 §
Verksamhetsutövaren ska utan onödigt dröjsmål informera  tillsynsmyndigheten om en planerad ändring av en medelstor  förbränningsanläggning, om ändringen kan ha betydelse för de  begränsningsvärden som gäller för anläggningen. Om den  planerade ändringen påverkar en uppgift som  verksamhetsutövaren har lämnat enligt 18 §, ska  verksamhetsutövaren ange det.
Bestämmelser om skyldighet att anmäla eller ansöka om  tillstånd till en ändring av en verksamhet finns i  miljöprövningsförordningen (2013:251).
Förordning (2024:484).
20 §
Om informationen enligt 18 § är ofullständig ska  tillsynsmyndigheten förelägga verksamhetsutövaren att  avhjälpa bristen.
Registrering av en förbränningsanläggning
21 §
En medelstor förbränningsanläggning får inte vara i  drift utan att vara registrerad.
22 §
Tillsynsmyndigheten ska registrera en medelstor  förbränningsanläggning och underrätta verksamhetsutövaren om  det inom en månad från den dag då fullständig information  enligt 18 § kommit in till myndigheten.
23 §
Tillsynsmyndigheten ska offentliggöra uppgifter ur  registret på en webbplats som tillhör myndigheten och som  allmänheten har tillgång till. Uppgifter om personnummer,  födelsedatum och bostadsadresser samt  säkerhetsskyddsklassificerade uppgifter enligt  säkerhetsskyddslagen (2018:585) ska dock inte offentliggöras.
Förordning (2024:484).
Start- och stopperioder
24 §
Start- och stopperioder i en medelstor  förbränningsanläggning ska hållas så korta som möjligt.
Begränsningsvärden för utsläpp till luft från 
2018-anläggningar
25 §
Från en 2018-anläggning som inte är en motor eller  gasturbin får utsläpp till luft av svaveldioxid, kväveoxider  och stoft inte överstiga de begränsningsvärden som följer av  bilaga 1, 2 och 3.
26 §
Från en 2018-anläggning som är en annan motor än en  tvåbränslemotor får utsläpp till luft av svaveldioxid,  kväveoxider och stoft inte överstiga de begränsningsvärden  som följer av bilaga 4, 5 och 6.
27 §
Från en 2018-anläggning som är en tvåbränslemotor får  utsläpp till luft av svaveldioxid, kväveoxider och stoft inte  överstiga de begränsningsvärden som följer av bilaga 7, 8 och 
9.
28 §
Från en 2018-anläggning som är en gasturbin med en  last som överstiger 70 procent får utsläpp till luft av  svaveldioxid, kväveoxider och stoft inte överstiga de  begränsningsvärden som följer av bilaga 10 och 11.
Begränsningsvärden för utsläpp till luft från nya  förbränningsanläggningar
29 §
Från en ny förbränningsanläggning som inte är en  motor eller gasturbin får utsläpp till luft av svaveldioxid,  kväveoxider och stoft inte överstiga de begränsningsvärden  som följer av bilaga 12, 13 och 14.
30 §
Från en ny förbränningsanläggning som är en annan  motor än en tvåbränslemotor får utsläpp till luft av  svaveldioxid, kväveoxider och stoft inte överstiga de  begränsningsvärden som följer av bilaga 15 och 16.
31 §
Från en ny förbränningsanläggning som är en  tvåbränslemotor får utsläpp till luft av svaveldioxid,  kväveoxider och stoft inte överstiga de begränsningsvärden  som följer av bilaga 17 och 18.
32 §
Från en ny förbränningsanläggning som är en gasturbin  med en last som överstiger 70 procent får utsläpp till luft  av svaveldioxid, kväveoxider och stoft inte överstiga de  begränsningsvärden som följer av bilaga 19 och 20.
Hur begränsningsvärden för utsläpp till luft från  flerbränsleanläggningar ska bestämmas
33 §
Ett bränslevägt begränsningsvärde ska bestämmas för  utsläpp till luft av svaveldioxid, kväveoxider eller stoft  från en medelstor förbränningsanläggning, om
1. mer än ett bränsle används i anläggningen, och
2. bestämmelserna i 25-32 §§ innebär att flera  begränsningsvärden gäller för föroreningarna.
34 §
Ett bränslevägt begränsningsvärde bestäms genom att
1. för varje bränsle som används i förbränningsanläggningen  identifiera vilket begränsningsvärde som enligt 25-32 §§  gäller för anläggningseffekten (bränslets ingångsvärde),
2. omräkna bränslenas ingångsvärden till samma syrgashalt,
3. för varje bränsle som används i förbränningsanläggningen  multiplicera bränslets ingångsvärde med ett tal som anger den  effekt som tillförs genom bränslet (effektvärde) för att på  så sätt få fram bränslets andelsvärde,
4. för varje bränsle som används i förbränningsanläggningen  dividera bränslets andelsvärde med det sammanlagda  effektvärdet för de bränslen som har använts för att på så  sätt få fram bränslets avvägningsvärde, och
5. addera alla använda bränslens avvägningsvärden för att på  så sätt få fram det bränslevägda begränsningsvärde (antal  milligram per kubikmeter normal torr gas) som gäller för  utsläpp av en förorening från flerbränsleanläggningen.
För ett bränsle som inte har ett begränsningsvärde ska ett  värde som är 1,4 gånger de verkliga utsläppen användas vid  beräkningen.
Undantag från begränsningsvärden för förbränningsanläggningar  med ett begränsat antal drifttimmar
35 §
De begränsningsvärden som avses i 25-28 §§ gäller  inte för en 2018-anläggning som har högst 500 drifttimmar per  år beräknat som ett rullande medelvärde under en  femårsperiod. Begränsningsvärdet för stoft är dock 200  milligram per kubikmeter normal torr gas, om fasta bränslen  förbränns i anläggningen.
36 §
Det antal drifttimmar som anges i 35 § får utökas till  högst 1 000, om exceptionellt kalla väderleksförhållanden  eller ett avbrott i den ordinarie strömförsörjningen till en ö  har orsakat eller riskerar att orsaka en nödsituation eller  annan extraordinär omständighet.
Om antalet drifttimmar per år måste utökas på grund av sådana  förhållanden, ska den som driver anläggningen snarast möjligt  anmäla detta till tillsynsmyndigheten. En anmälan ska  innehålla en redogörelse för förhållandena samt de uppgifter  som anges i 18 § 1, 2, 4, 5, 8 och 9.
Antalet drifttimmar får endast utökas om en anmälan görs.
Förordning (2024:484).
37 §
De begränsningsvärden som avses i 29-32 §§ gäller  inte en ny förbränningsanläggning som har högst 500  drifttimmar per år beräknat som ett rullande medelvärde under  en treårsperiod. Begränsningsvärdet för stoft är dock 100  milligram per kubikmeter normal torr gas, om fasta bränslen  förbränns i anläggningen.
Beräkning av utsläpp
38 §
Beräkningen av utsläpp till luft ska göras så att  begränsningsvärdena motsvarar de värden som gäller för normal  torr gas vid
1. syrehalten 6 procent, om bränslet är ett fast bränsle,
2. syrehalten 3 procent, om bränslet är flytande eller  gasformigt och inte används i en gasturbin eller motor,  eller 3. syrehalten 15 procent, om bränslet är flytande eller  gasformigt och används i en gasturbin eller motor.
Dispens från begränsningsvärden på grund av avbrott i  bränsleförsörjningen
39 §
Tillsynsmyndigheten får ge dispens i högst sex  månader från en skyldighet att följa ett begränsningsvärde  för svaveldioxid enligt denna förordning, om
1. det bränsle som normalt används i förbränningsanläggningen  har en låg svavelhalt,
2. begränsningsvärdet inte kan följas på grund av ett avbrott  i försörjningen av lågsvavligt bränsle, och
3. avbrottet beror på en allvarlig brist i bränslet.
40 §
Tillsynsmyndigheten får ge dispens i högst tio dagar  från en skyldighet att följa ett begränsningsvärde för  utsläpp till luft enligt denna förordning, om
1. det enda bränsle som normalt används i  förbränningsanläggningen är en gas, och
2. ett plötsligt avbrott i gasförsörjningen gör att det i  förbränningsanläggningen behöver användas en annan typ av  bränsle som vid normal användning kräver att anläggningen ska  vara utrustad med rökgasrening.
Dispensen får ges för en längre tid än tio dagar, om det  finns särskilda skäl för den längre tiden.
41 §
Tillsynsmyndigheten ska utan dröjsmål underrätta  Naturvårdsverket om ett beslut som innebär att dispens har  getts.
Skyldigheten att kontrollera utsläpp genom mätning
42 §
Verksamhetsutövaren ansvarar för att genom mätning  kontrollera utsläpp till luft från en medelstor  förbränningsanläggning.
43 §
Mätning av halterna i rökgasen av svaveldioxid,  kväveoxider och stoft som har begränsningsvärden enligt denna  förordning samt kolmonoxid ska göras minst en gång
1. varje år, om anläggningen har en installerad tillförd  effekt som är högre än 20 megawatt, och
2. vart tredje år, om anläggningen har en installerad  tillförd effekt som är högst 20 megawatt.
44 §
Trots 43 § får verksamhetsutövaren mäta utsläppen  från en sådan 2018-anläggning eller ny anläggning med  begränsad drifttid som avses i 35 respektive 37 § vid den  senare tidpunkt som inträffar när anläggningen har varit i  drift under
1. högst 500 drifttimmar sedan den föregående mätningen, dock  aldrig senare än fem år efter den föregående mätningen, om  anläggningen har en anläggningseffekt som överstiger 20  megawatt, eller
2. högst 1 500 drifttimmar sedan den föregående mätningen,  dock aldrig senare än fem år efter den föregående mätningen,  om anläggningen har en anläggningseffekt som är högst 20  megawatt.
45 §
Den första mätningen ska utföras inom fyra månader  från den dag då anläggningen
1. registrerades, eller
2. togs i drift, om den dagen inföll efter dagen för  registrering.
46 §
Under varje mätning ska anläggningen vara i drift  under stabila förhållanden och ha en last som är  representativ och jämn.
Dispens från kravet att mäta svaveldioxid
47 §
Tillsynsmyndigheten får i fråga om svaveldioxid ge  dispens från kravet på mätning i 43 §. En dispens ska förenas  med villkor om att utsläppen ska kontrolleras på annat  sätt.
Kvalitetssäkring av utsläppskontroller
48 §
Ett automatiskt mätsystem som används vid  kontinuerlig mätning av utsläpp till luft ska kontrolleras  genom parallella mätningar med referensmätmetoder minst en  gång per år, om
1. kravet på kontinuerlig mätning har sin grund i ett beslut  av tillståndsmyndigheten eller tillsynsmyndigheten, och
2. verksamhetsutövaren använder kontinuerlig mätning för att  kontrollera att denna förordning följs.
Verksamhetsutövaren ska informera tillsynsmyndigheten om  resultaten från kontrollerna.
49 §
Kontrollen av utsläpp till luft från en medelstor  förbränningsanläggning där mer än ett sorts bränsle används  ska göras när det bränsle eller den blandning av bränslen  förbränns som verksamhetsutövaren bedömer kommer att leda  till de största utsläppen av en viss förorening.
50 §
Endast metoder som ger tillförlitliga, representativa  och jämförbara resultat får ligga till grund för
1. provtagning och analys av förorenande ämnen,
2. mätning av driftsparametrar,
3. metoder för att fastställa utsläpp av svaveldioxid enligt 
47 §, och
4. metoder för att kontrollera automatiska mätsystem enligt 
48 §.
Metoder som är förenliga med harmoniserade EN-standarder ska  anses uppfylla kraven i första stycket.
Förutsättningar för att anse att ett begränsningsvärde  följs
51 §
Vid periodiska mätningar av utsläpp till luft  från en medelstor förbränningsanläggning ska man anse att ett  begränsningsvärde följs, om resultaten från mätningarna eller  de andra metoder som används för att kontrollera utsläppen  visar att begränsningsvärdena inte har överskridits.
52 §
Vid kontinuerliga mätningar av utsläpp till luft från  en medelstor förbränningsanläggning ska man anse att ett  begränsningsvärde följs, om mätningarna under anläggningens  faktiska drifttid under ett kalenderår visar att
1. inget validerat månadsmedelvärde överskrider  begränsningsvärdet,
2. inget validerat dygnsmedelvärde överskrider 110 procent av  begränsningsvärdet, och
3. minst 95 procent av de validerade timmedelvärdena  understiger 200 procent av begränsningsvärdet.
För en anläggning där bränslet i samtliga pannor är kol och  ingen av pannorna har en installerad tillförd effekt som är  högre än 50 megawatt, ska man dock anse att ett  begränsningsvärde följs om mätningarna visar att inget  dygnsmedelvärde överstiger 150 procent av  begränsningsvärdet.
53 §
Kraven på automatiska mätsystem och tillvägagångssätt  vid validering i 29-32 §§ förordningen (2013:252) om stora  förbränningsanläggningar gäller även för  förbränningsanläggningar enligt denna förordning, om  kontinuerlig mätning av utsläpp till luft från  förbränningsanläggningarna används för att uppfylla kraven  enligt denna förordning.
54 §
Vid kontroller av att begränsningsvärden följs ska  utsläpp under start- och stopperioder eller perioder när  dispens gäller enligt 39 eller 40 § inte räknas med.
Skyldigheten att informera tillsynsmyndigheten när ett  begränsningsvärde inte följs
55 §
Om ett begränsningsvärde inte följs, ska  verksamhetsutövaren snarast möjligt informera  tillsynsmyndigheten om det. Verksamhetsutövaren ska samtidigt  redogöra för vilka åtgärder som har vidtagits eller kommer  att vidtas för att begränsningsvärdet ska kunna följas.
Skyldigheten att dokumentera resultat från  utsläppskontroller
56 §
Verksamhetsutövaren ska dokumentera och hantera  mätresultat från kontroller av utsläpp på ett sådant sätt att  tillsynsmyndigheten kan kontrollera att begränsningsvärdena  följs. Verksamhetsutövaren ska därför bevara
1. aktuella tillstånd eller bevis på registrering,
2. mätresultat och andra uppgifter från kontroller av  utsläpp,
3. uppgift om antalet drifttimmar, om det är fråga om en  sådan 2018-anläggning eller ny anläggning med begränsad  drifttid som avses i 35 och 37 §§,
4. uppgift om den mängd och typ av bränsle som används i  anläggningen,
5. uppgift om driftstörning eller haveri i en utrustning för  sekundär rening,
6. uppgift som visar att en reningsutrustning fungerar  effektivt, om utrustningen används för att  begränsningsvärdena ska kunna följas, och
7. uppgift om när ett begränsningsvärde inte har följts och  de åtgärder som vidtagits med anledning av det.
Handlingarna och uppgifterna ska bevaras i minst sex år.
57 §
Om en enskild begär att få ta del av en sådan  handling eller uppgift som avses i 56 §, ska  tillsynsmyndigheten förelägga verksamhetsutövaren att lämna  in handlingen eller uppgiften till myndigheten.
Utbyte av information och rapportering
58 §
Naturvårdsverket ska informera Europeiska  kommissionen om en tillsynsmyndighets beslut att ge dispens  enligt 39 eller 40 §. Informationen ska lämnas inom en månad  från den dag då beslutet meddelades.
59 §
Naturvårdsverket ansvarar för sådant utbyte av  information och sådan rapportering som avses i artikel 11 i  Europaparlamentets och rådets direktiv (EU) 2015/2193 av den 
25 november 2015 om begränsning av utsläpp till luften av  vissa föroreningar från medelstora förbränningsanläggningar.
60 §
Tillsynsmyndigheten ska förse Naturvårdsverket med  den information som Naturvårdsverket behöver för att kunna  fullgöra informationsutbytet och rapporteringen.
Övergångsbestämmelser
2018:471
1. Denna förordning träder i kraft den 20 december 2018 i  fråga om 29-32 §§ och i övrigt den 1 juni 2018.
2. Bestämmelsen i 21 § tillämpas från och med
a) den 1 januari 2024 i fråga om 2018-anläggningar med en  anläggningseffekt som är högre än 5 megawatt, och
b) den 1 januari 2029 i fråga om 2018-anläggningar med en  anläggningseffekt som är högst 5 megawatt.
3. Bestämmelserna i 25-28 §§ tillämpas från och med
a) den 1 januari 2025 i fråga om anläggningar med en  anläggningseffekt som är högre än 5 megawatt, och
b) den 1 januari 2030 i fråga om anläggningar med en  anläggningseffekt som är högst 5 megawatt.
Bilaga 1
Begränsningsvärden för en 2018-anläggning som inte är en  motor eller gasturbin och har en anläggningseffekt som är  högst 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	50
Fast biomassa från halm		300	300	50
Fast biomassa från annat än  skog eller halm			200	300	50
Annat fast bränsle		00	300	50
Dieselbrännolja				200
Flytande biobränsle		350	450	50
Annat flytande bränsle		350	300	50
Naturgas				250
Gas med lågt värmevärde från   en koksugn i järn- eller  stålindustrin			400	250
Annat gasformigt bränsle 	200	250
Bilaga 2
Begränsningsvärden för en 2018-anläggning som inte är en  motor eller gasturbin och har en anläggningseffekt som är  högre än 5 megawatt men högst 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	50
Fast biomassa från halm		300	300	50
Fast biomassa från annat än  skog eller halm			200	300	50
Annat fast bränsle		400	300	50
Dieselbrännolja				200
Flytande biobränsle		350	450	30
Annat flytande bränsle		350	300	30
Naturgas				200
Gas med lågt värmevärde från  en koksugn i järn- eller  stålindustrin			400	250
Gas med lågt värmevärde från  en masugn i järn- eller  stålindustrin			200	250
Biogas				170	250
Annat gasformigt bränsle 	35	250
För förbränning som sker före utgången av år 2029 av fast  biomassa i ett sågverk eller annan anläggning för  tillverkning av träprodukter genom sågning, hyvling eller  svarvning är dock begränsningsvärdet för stoft 150. Detta  gäller dock inte förbränning i en sådan zon som avses i 29 § 
1 luftkvalitetsförordningen (2010:477), om någon av de  miljökvalitetsnormer som anges i 18 § och 19 § 2 i den  förordningen överskrids i zonen.
Bilaga 3
Begränsningsvärden för en 2018-anläggning som inte är en  motor eller gasturbin och har en anläggningseffekt som är  högre än 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	30
Fast biomassa från halm		300	300	30
Fast biomassa från annat än  skog eller halm			200	300	30
Annat fast bränsle		400	300	30
Dieselbrännolja				200
Flytande biobränsle		350	450	30
Annat flytande bränsle		350	300	30
Naturgas				200
Gas med lågt värmevärde från  en koksugn i järn- eller  stålindustrin			400	250
Gas med lågt värmevärde från  en masugn i järn- eller  stålindustrin			200	250
Biogas				170	250
Annat gasformigt bränsle 	35	250
För förbränning som sker före utgången av år 2029 av fast  biomassa i ett sågverk eller annan anläggning för  tillverkning av träprodukter genom sågning, hyvling eller  svarvning är dock begränsningsvärdet för stoft 50. Detta  gäller dock inte förbränning i en sådan zon som avses i 29 § 
1 luftkvalitetsförordningen (2010:477), om någon av de  miljökvalitetsnormer som anges i 18 § och 19 § 2 i den  förordningen överskrids i zonen.
Bilaga 4
Begränsningsvärden för en 2018-anläggning som är en annan  motor än en tvåbränslemotor och har en anläggningseffekt som  är högst 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				250
Annat flytande bränsle		120	250	20
Naturgas				190
Gas med lågt värmevärde från  en koksugn i järn- eller  stålindustrin			130	190
Gas med lågt värmevärde från  en masugn i järn- eller  stålindustrin			65	190
Biogas				60	190
Annat gasformigt bränsle 	15	190
Bilaga 5
Begränsningsvärden för en 2018-anläggning som är en annan  motor än en tvåbränslemotor och har en anläggningseffekt som  är högre än 5 megawatt men högst 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	225	20
Naturgas				190
Gas med lågt värmevärde från  en koksugn i järn- eller  stålindustrin			130	190
Gas med lågt värmevärde från  en masugn i järn- eller  stålindustrin			65	190
Biogas				60	190
Annat gasformigt bränsle 	15	190
Bilaga 6
Begränsningsvärden för en 2018-anläggning som är en annan  motor än en tvåbränslemotor och har en anläggningseffekt som  är högre än 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	190	10
Naturgas				190
Gas med lågt värmevärde från  en koksugn i järn- eller  stålindustrin			130	190
Gas med lågt värmevärde från  en masugn i järn- eller  stålindustrin			65	190
Biogas				60	190
Annat gasformigt bränsle 	15	190
Bilaga 7
Begränsningsvärden för en 2018-anläggning som är en  tvåbränslemotor och har en anläggningseffekt som är högst 5  megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				250
Annat flytande bränsle		120	250	20
Naturgas				380
Gas med lågt värmevärde från  en koksugn i järn- eller  stålindustrin			130	380
Gas med lågt värmevärde från  en masugn i järn- eller  stålindustrin			65	380
Biogas				60	380
Annat gasformigt bränsle 	15	380
Bilaga 8
Begränsningsvärden för en 2018-anläggning som är en  tvåbränslemotor och har en anläggningseffekt som är högre än 
5 megawatt men högst 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	225	20
Naturgas				380
Gas med lågt värmevärde från  en koksugn i järn- eller  stålindustrin			130	380
Gas med lågt värmevärde från  en masugn i järn- eller  stålindustrin			65	380
Biogas				60	380
Annat gasformigt bränsle 	15	380
Bilaga 9
Begränsningsvärden för en 2018-anläggning som är en  tvåbränslemotor och har en anläggningseffekt som är högre än 
20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	190	10
Naturgas				380
Gas med lågt värmevärde från  en koksugn i järn- eller  stålindustrin			130	380
Gas med lågt värmevärde från  en masugn i järn- eller  stålindustrin			65	380
Biogas	60	380
Annat gasformigt bränsle 	15	380
Bilaga 10
Begränsningsvärden för en 2018-anläggning som är en gasturbin  med en last som överstiger 70 procent och har en  anläggningseffekt som är högst 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				200
Annat flytande bränsle		120	200	20
Naturgas				150
Gas med lågt värmevärde från  en koksugn i järn- eller  stålindustrin			130	200
Gas med lågt värmevärde från  en masugn i järn- eller  stålindustrin			65	200
Biogas				60	200
Annat gasformigt bränsle 	15	200
Bilaga 11
Begränsningsvärden för en 2018-anläggning som är en gasturbin  med en last som överstiger 70 procent och har en  anläggningseffekt som är högre än 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				200
Annat flytande bränsle		120	200	10
Naturgas				150
Gas med lågt värmevärde från  en koksugn i järn- eller  stålindustrin			130	200
Gas med lågt värmevärde från  en masugn i järn- eller  stålindustrin			65	200
Biogas				60	200
Annat gasformigt bränsle 	15	200
Bilaga 12
Begränsningsvärden för en ny förbränningsanläggning som inte  är en motor eller gasturbin och har en anläggningseffekt som  är högst 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	50
Fast biomassa från annat än  skog 				200	300	50
Annat fast bränsle		400	300	50
Dieselbrännolja				200
Annat flytande bränsle		350	300	50
Naturgas				100
Gas med lågt värmevärde från  en koksugn i järn- eller  stålindustrin			400	200
Gas med lågt värmevärde från  en masugn i järn- eller  stålindustrin			200	200
Biogas				100	200
Annat gasformigt bränsle 	35	200
Bilaga 13
Begränsningsvärden för en ny förbränningsanläggning som inte  är en motor eller gasturbin och har en anläggningseffekt som  är högre än 5 megawatt men högst 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	30
Fast biomassa från annat än  skog 				200	300	30
Annat fast bränsle		400	300	30
Dieselbrännolja				200
Annat flytande bränsle		350	300	20
Naturgas				100
Gas med lågt värmevärde från  en koksugn i järn- eller  stålindustrin			400	200
Gas med lågt värmevärde från  en masugn i järn- eller  stålindustrin			200	200
Biogas				100	200
Annat gasformigt bränsle 	35	200
Bilaga 14
Begränsningsvärden för en ny förbränningsanläggning som inte  är en motor eller gasturbin och har en anläggningseffekt som  är högre än 20 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Fast biomassa från skog			300	20
Fast biomassa från annat än  skog 				200	300	20
Annat fast bränsle		400	300	20
Dieselbrännolja				200
Annat flytande bränsle		350	300	20
Naturgas				100
Gas med lågt värmevärde från  en koksugn i järn- eller  stålindustrin			400	200
Gas med lågt värmevärde från  en masugn i järn- eller  stålindustrin			200	200
Biogas				100	200
Annat gasformigt bränsle 	35	200
Bilaga 15
Begränsningsvärden för en ny förbränningsanläggning som är en  annan motor än en tvåbränslemotor och har en  anläggningseffekt som är högst 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	190	20
Naturgas				95
Biogas				40	190
Annat gasformigt bränsle 	15	190
Begränsningsvärdet för kväveoxider vid förbränning av annat  flytande bränsle är dock 225, om motorns rotationshastighet  är högst 1 200 varv per minut.
Bilaga 16
Begränsningsvärden för en ny förbränningsanläggning som är en  annan motor än en tvåbränslemotor och har en  anläggningseffekt som är högre än 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				190
Annat flytande bränsle		120	190	10
Naturgas				95
Biogas				40	190
Annat gasformigt bränsle 	15	190
Begränsningsvärdet för kväveoxider vid förbränning av annat  flytande bränsle är 225, om motorns rotationshastighet är  högst 1 200 varv per minut och anläggningseffekten högst 20  megawatt.
Bilaga 17
Begränsningsvärden för en ny förbränningsanläggning som är en  tvåbränslemotor och har en anläggningseffekt som är högst 5  megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				225
Annat flytande bränsle		120	225	20
Naturgas				190
Biogas				40	190
Annat gasformigt bränsle 	15	190
Bilaga 18
Begränsningsvärden för en ny förbränningsanläggning som är en  tvåbränslemotor och har en anläggningseffekt som är högre än 
5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				225
Annat flytande bränsle		120	225	10
Naturgas				190
Biogas				40	190
Annat gasformigt bränsle 	15	190
Bilaga 19
Begränsningsvärden för en ny förbränningsanläggning som är en  gasturbin med en last som överstiger 70 procent och har en  anläggningseffekt som är högst 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				75
Annat flytande bränsle		120	75	20
Naturgas				50
Biogas				40	75
Annat gasformigt bränsle 	15	75
Bilaga 20
Begränsningsvärden för en ny förbränningsanläggning som är en  gasturbin med en last som överstiger 70 procent och har en  anläggningseffekt som är högre än 5 megawatt
För varje bränsle anges begränsningsvärdena för  föroreningarna svaveldioxid (SO2), kväveoxider (NOx) och  stoft i milligram per kubikmeter normal torr gas (mg/Nm3).  Om inget värde anges för en förorening, gäller inget  begränsningsvärde för den föroreningen.
Bränsle				Begränsningsvärde
SO2	NOx	stoft
Dieselbrännolja				75
Annat flytande bränsle		120	75	10
Naturgas				50
Biogas				40	75
Annat gasformigt bränsle 	15	75
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.