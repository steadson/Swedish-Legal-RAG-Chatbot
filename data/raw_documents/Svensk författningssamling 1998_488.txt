Title: Körkortslag (1998:488)
SFS Number: Svensk författningssamling 1998:488
URL: https://www.riksdagen.se/sv/dokument-och-lagar/dokument/svensk-forfattningssamling/korkortslag-1998488_sfs-1998-488/
Source Link: http://rkrattsbaser.gov.se/sfst?bet=1998:488
Amendment Register Link: http://rkrattsbaser.gov.se/sfsr?bet=1998:488
Ministry/Authority: Landsbygds- och infrastrukturdepartementet RSIB TM
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2024:149"}

==================================================

Körkortslag (1998:488)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:488
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1998-06-11
Ändrad
:   
t.o.m. SFS 2024:149
Övrig text
:   
Rättelseblad 2012:874 och 2012:876 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Förarbehörighet
3 kap. Utfärdande och giltighet av körkort, traktorkort och förarbevis
4 kap. Övningskörning m.m.
5 kap. Körkortsingripande
6 kap. Utländska körkort
7 kap. Förfarandet i körkortsärenden m.m.
8 kap. Överklagande
9 kap. Ansvarsbestämmelser
10 kap. Bemyndiganden m.m.
Övergångsbestämmelser
1 kap. Inledande bestämmelser
1 §
Denna lag innehåller bestämmelser om
1. behörighet att köra motorfordon, terrängmotorfordon, traktor och motorredskap,
2. handlingar som ger sådan behörighet, nämligen körkort, traktorkort och förarbevis,
3. körkortstillstånd, varmed avses ett beslut om att sökanden uppfyller medicinska och personliga krav för att körkort eller traktorkort ska få utfärdas,
4. körkortshavare, varmed avses den som har körkortstillstånd eller körkort,
5. innehavare av förarbevis, varmed avses den som har förarbevis för moped klass II, snöskoter eller terränghjuling.
Bestämmelser om behörighet att köra vissa fordon i yrkesmässig trafik finns i yrkestrafiklagen (2012:210) och i lagen
(2007:1157) om yrkesförarkompetens samt i taxitrafik i taxitrafiklagen (2012:211).
Lag (2012:228)
.
2 §
Fordons- och viktbegreppen i denna lag har samma betydelse som i lagen (2001:559) om vägtrafikdefinitioner.
Med alkolås avses en sådan anordning i ett fordon som hindrar att fordonet startas och körs av förare som har alkohol i utandningsluften.
Lag (2010:1914)
.
3 §
Med begreppet permanent bosättning avses i denna lag bosättning under minst 185 dagar varje kalenderår
1. till följd av personlig och yrkesmässig anknytning, eller
2. om yrkesmässig anknytning saknas, till följd av personlig anknytning som präglas av nära band mellan en person och den plats där han bor.
En person som har yrkesmässig anknytning till en annan plats än den till vilken han har personlig anknytning och som därför omväxlande bor på olika platser i två eller flera stater skall dock anses vara permanent bosatt i den stat till vilken han har personlig anknytning under förutsättning att han regelbundet återvänder dit. Detta villkor behöver dock inte uppfyllas om personen bor i en stat för att genomföra en tidsbegränsad uppgift.
Studier vid universitet eller annan utbildningsanstalt medför inte att den permanenta bosättningen ändras.
Lag (2001:571)
.
2 kap. Förarbehörighet
Behörighetskrav
1 §
Personbil, lastbil, buss, motorcykel och moped klass I  får köras endast av den som har ett gällande körkort för  fordonet. Har släpfordon kopplats till en bil ska föraren ha  körkortsbehörighet även för släpfordonet.
Lag (2015:791)
.
2 §
Traktor a med gummihjul och motorredskap klass II får  köras på väg endast av den som har ett gällande körkort eller  traktorkort, om inte körningen på väg avser en kortare  sträcka för färd till eller från en arbetsplats eller mellan  en gårds ägor eller för liknande ändamål.
Terrängvagn, motorredskap klass I och traktor b får köras  endast av den som har ett gällande körkort med behörigheten B.
Lag (2015:791)
.
3 §
Moped klass II får köras endast av den som har körkort, traktorkort eller förarbevis för moped klass II.
Snöskoter får köras endast av den som har förarbevis för snöskoter.
Terränghjuling får köras endast av den som har förarbevis för terränghjuling.
Lag (2009:189)
.
4 §
För övningskörning med fordon som avses i 1 och 3 §§
gäller bestämmelserna i 4 kap.
Lag (2009:189)
.
Körkortsbehörighet för särskilda fordonstyper
5 §
Körkortsbehörighet enligt 1 § anges i körkort med  följande beteckningar.
Beteckning	Körkortsbehörighet
AM		moped klass I
A1		lätt två- eller trehjulig motorcykel
A2		1. tvåhjulig motorcykel som har en nettoeffekt 
		av högst 35 kilowatt och ett förhållande mellan 
		nettoeffekt och tjänstevikt som inte överstiger 
		0,2 kilowatt/kilogram och som, om fordonets 
		originalutförande har ändrats, har sitt ursprung 
		i ett fordon med högst den dubbla effekten.
2. lätt trehjulig motorcykel
A		två- och trehjulig motorcykel oavsett slagvolym, 
		effekt och förhållande mellan nettoeffekt och 
		tjänstevikt.
B		1. personbil med totalvikt av högst 3,5 ton och 
		lätt lastbil samt enbart ett lätt släpfordon som 
		är kopplat till en sådan bil.
2. trehjulig motorcykel
3. fyrhjulig motorcykel
BE		bil som omfattas av behörighet B och ett eller 
		flera släpfordon som är kopplade till en sådan 
		bil, om släpfordonens sammanlagda totalvikt inte 
		överstiger 3,5 ton.
C1		tung lastbil med totalvikt av högst 7,5 ton och 
		personbil med totalvikt över 3,5 men inte 7,5 
		ton samt enbart ett lätt släpfordon som är 
		kopplat till en sådan bil.
C1E		bil som omfattas av behörighet C1 eller B och 
		ett eller flera släpfordon som är kopplade till 
		en sådan bil om bilens och släpfordonens 
		sammanlagda totalvikt inte överstiger 12 ton.
C		tung lastbil och personbil med totalvikt över 
		3,5 ton samt enbart ett lätt släpfordon som är 
		kopplat till en sådan bil.
CE		bil som omfattas av behörighet C samt ett eller 
		flera släpfordon, oavsett vikt, som är kopplade 
		till en sådan bil.
D1		buss som är konstruerad och tillverkad för att 
		ta högst 16 passagerare utöver föraren och vars 
		längd inte överskrider åtta meter samt enbart 
		ett lätt släpfordon som är kopplat till en sådan 
		buss.
D1E		buss som omfattas av behörighet D1 samt ett 
		eller flera släpfordon, oavsett vikt, som är 
		kopplade till en sådan buss.
D		buss som är konstruerad och tillverkad för att 
		ta fler än åtta passagerare utöver föraren samt 
		enbart ett lätt släpfordon som är kopplat till 
		en sådan buss.
DE		buss som omfattas av behörighet D samt ett eller 
		flera släpfordon, oavsett vikt, som är kopplade 
		till en sådan buss.
Lag (2017:272)
.
5 a §
Ny beteckning 7 b § genom
lag (2011:1580)
.
6 §
Behörigheterna A och B ger rätt att köra tung trehjulig motorcykel endast om körkortshavaren har fyllt 21 år.
Lag (2012:876)
.
7 §
Har upphävts genom
lag (2011:1580)
.
7 a §
Om körkortshavaren har godkänts i ett särskilt körprov ger behörigheten B även rätt att framföra ett släpfordon vars totalvikt överstiger 750 kilogram och i kombination med dragfordonets totalvikt överstiger 3,5 men inte 4,25 ton
(utökad behörighet B).
Lag (2011:1580)
.
7 b §
Samtliga körkortsbehörigheter ger även behörigheten AM.
Lag (2011:1580)
.
8 §
Körkort med behörigheten CE, D1E eller DE ger även behörigheten BE. Körkort med behörigheten CE ger även behörigheten C1E.
Lag (2011:1580)
.
9 §
Körkort med behörigheten CE ger även behörigheten DE, om körkortshavaren har behörigheten D.
Undantag
10 §
Bestämmelserna i 1-4 §§ gäller inte vid färd med fordon inom ett inhägnat järnvägs-, fabriks- eller tävlingsområde eller annat liknande inhägnat område.
11 §
Inom garage-, verkstads- eller bensinstationsområde får den som har ett körkort med behörigheten B köra personbil oavsett totalvikt samt lastbil och buss, med eller utan släpfordon men utan last eller passagerare.
Den som har fått ett körkort med behörigheten B återkallat får efter särskilt medgivande köra fordon som anges i första stycket samt moped. Vid sådant medgivande gäller de begränsningar som anges i första stycket. Ett medgivande får lämnas för högst tre år.
Den vars innehav av körkort med behörigheten B är förenat med villkor om alkolås får efter särskilt medgivande köra fordon som anges i första stycket samt moped även om fordonet inte är utrustat med godkänt alkolås. Vid sådant medgivande gäller de begränsningar som anges i första stycket. Ett medgivande får lämnas för högst tre år.
Lag (2012:874)
.
12 §
En polisman som har ett körkort med behörigheten B  får i sin tjänsteutövning köra varje slag av körkortspliktigt  fordon en kortare sträcka.
Detsamma gäller en kustbevakningstjänsteman eller en  tulltjänsteman som i sin tjänsteutövning av  trafiksäkerhetsskäl måste flytta ett fordon i samband med ett  ingripande vid misstanke om rattfylleri.
Lag (2019:40)
.
Särskilt förarbevis
13 §
Under höjd beredskap eller då regeringen har beslutat om tjänstgöring enligt 4 kap. 8 § lagen (1994:1809) om totalförsvarsplikt får den som har ett körkort med behörigheten B och har ett särskilt förarbevis köra det slag av fordon som anges i det särskilda förarbeviset.
I övrigt skall bestämmelserna i denna lag gälla även det särskilda förarbeviset.
14 §
Har upphävts genom
lag (2011:1580)
.
3 kap. Utfärdande och giltighet av körkort, traktorkort och förarbevis
Förutsättningar för utfärdande av körkort
1 §
Körkort får utfärdas för den som
1. har körkortstillstånd,
2. är permanent bosatt i Sverige eller sedan minst sex månader studerar här,
3. har fyllt
a) 15 år för behörigheten AM,
b) 16 år för behörigheten A1,
c) 18 år för behörigheterna A2, B, BE, C1 och C1E,
d) 20 år och har haft körkort med behörigheten A2 under minst två år, eller har fyllt 24 år, för behörigheten A,
e) 21 år för behörigheterna C, CE, D1 och D1E,
f) 24 år för behörigheterna D och DE, och
4. har avlagt godkänt förarprov.
Körkort får inte utfärdas för den som har ett körkort som är utfärdat i en annan stat inom Europeiska ekonomiska samarbetsområdet (EES) eller som har ett körkort som i en sådan stat är föremål för en åtgärd som är att likställa med återkallelse eller omhändertagande enligt denna lag.
Har ett körkort blivit ogiltigt av en anledning som avses i 12 § eller 13 § första stycket 1 eller 7 eller sista stycket, får ett nytt körkort utfärdas utan att förarprov avlagts, om den sökande efter det att körkortet blivit ogiltigt har meddelats körkortstillstånd för de behörigheter som upphört att gälla. För utfärdande av körkort efter återkallelse gäller bestämmelserna i 5 kap.
Lag (2011:1580)
.
1 a §
Trots ålderskravet 21 år i 1 § första stycket 3 e får körkort utfärdas för behörigheterna C, CE, D1 och D1E för en sökande som har fyllt 18 år, om sökanden har förvärvat grundläggande kompetens genom sådan grundutbildning som avses i 3 kap. 3 § respektive 3 kap. 7 § andra stycket lagen
(2007:1157) om yrkesförarkompetens.
Trots ålderskravet 24 år i 1 § första stycket 3 f får körkort utfärdas för behörigheterna D och DE för en sökande som har fyllt
1. 20 år om sökanden har förvärvat grundläggande kompetens genom sådan grundutbildning som avses i 3 kap. 5 § andra stycket lagen om yrkesförarkompetens,
2. 21 år om sökanden har förvärvat grundläggande kompetens genom sådan grundutbildning som avses i 3 kap. 5 § första stycket samma lag,
3. 23 år om sökanden har förvärvat grundläggande kompetens genom sådan grundutbildning som avses i 3 kap. 6 § samma lag.
Trots ålderskravet 20 år i andra stycket 1 får körkort utfärdas för en sökande som har fyllt 18 år, om körkortet villkoras till att avse fordon som körs utan passagerare eller som används i linjetrafik, där linjens längd inte överstiger 50 kilometer.
Trots ålderskravet 23 år i andra stycket 3 får körkort utfärdas för en sökande som har fyllt 21 år, om körkortet villkoras till att avse fordon som används i linjetrafik, där linjens längd inte överstiger 50 kilometer.
Lag (2011:1580)
.
2 §
Körkortstillstånd får meddelas endast för den som med hänsyn till sina personliga och medicinska förhållanden kan anses lämplig som förare av ett körkortspliktigt fordon.
Körkortstillståndet gäller endast under en viss tid.
Lämplighet med hänsyn till de personliga förhållandena förutsätter att sökanden inte är opålitlig i nykterhetshänseende och i övrigt kan antas komma att respektera trafikreglerna och visa hänsyn, omdöme och ansvar i trafiken.
Lämplighet med hänsyn till de medicinska förhållandena förutsätter att sökanden har tillfredsställande syn för att köra fordon av det slag ansökningen avser och att sökanden i övrigt uppfyller de medicinska krav som är nödvändiga med hänsyn till trafiksäkerheten.
2 a §
Ett körkortstillstånd skall förklaras ogiltigt, om innehavaren begär det. Ogiltigheten får begränsas till att avse viss behörighet.
Lag (2003:216)
.
3 §
Den som söker eller har körkortstillstånd eller körkort är skyldig att genomgå läkarundersökning, blodprovstagning eller annan liknande undersökning som behövs för den prövning som avses i 2 § andra och tredje styckena eller annars i denna lag.
4 §
Förarprovet består för behörigheten AM av ett kunskapsprov  och för övriga behörigheter av ett kunskapsprov och ett  körprov. Förarprov får inte avläggas om spärrtid,  giltighetstid för återkallelse tills vidare eller villkorstid  löper.
Kunskapsprov får avläggas endast av den som uppfyller kraven i 
1 § första stycket 1 och 3 eller, i fråga om ålderskravet, 
1 a §.
Kunskapsprov behöver dock inte avläggas
1. för behörigheten A av den som redan har ett körkort med  behörigheten
A2 eller A1, eller
2. för behörigheten A2 av den som redan har ett körkort med  behörigheten A1.
Körprov får avläggas endast av den som uppfyller kraven i 1 §  första stycket 1-3 eller, i fråga om ålderskravet, 1 a §.
Lag (2024:149)
.
4 a §
För att få avlägga kunskapsprov för behörigheten AM  krävs utöver det som anges i 4 § andra stycket att sökanden  uppfyller kravet i 1 § första stycket 2 och har utbildning för  moped klass I enligt lagen (2009:121) om utbildning till  förare av mopeder, snöskotrar och terränghjulingar.
En genomförd utbildning får tillgodoräknas under viss tid,  dock längst till dess att körkort med behörighet AM har  utfärdats.
Lag (2024:149)
.
4 b §
Förarprov för att få behörigheten A1, A2, A eller B får  avläggas endast om sökanden har genomgått en utbildning om  sådan körning som är förenad med risker (riskutbildning).
En genomförd riskutbildning får tillgodoräknas under viss tid,  dock längst till dess att körkort med den behörighet som  utbildningen avsett har utfärdats.
Kravet på en genomförd riskutbildning för att få avlägga  förarprov gäller inte
1. innehavare av körkort som förelagts att komma in med bevis  om godkänt förarprov enligt 10 kap. 6 §, eller
2. vid körprov för att upphäva villkor med begränsning till  automatväxlat fordon.
Lag (2024:149)
.
5 §
Sökanden ska godkännas i förarprovet, om provet visar att han eller hon
1. för behörigheten AM, har de kunskaper som från trafiksäkerhetssynpunkt bör krävas för denna behörighet, och
2. för övriga behörigheter, har de kunskaper och den förmåga samt uppvisar det beteende som från trafiksäkerhetssynpunkt bör krävas för behörigheten i fråga.
Lag (2011:1580)
.
6 §
Körkort med behörigheten C1, C, D1 eller D får utfärdas endast för den som har körkort med behörigheten B. Om sökanden har haft körkort med behörigheten C1, C, D1, D, C1D1, C1D, CD1 eller CD får dock körkort med motsvarande behörighet utfärdas samtidigt.
Lag (2011:1580)
.
7 §
Körkort med behörigheten BE, C1E, CE, D1E eller DE får utfärdas endast för den som har behörighet för dragfordonet. Om sökanden har haft körkort med behörighet för dragfordon och släpfordon av det slag som ansökan avser får dock körkort med motsvarande behörighet utfärdas samtidigt.
Lag (2011:1580)
.
7 a §
Krav på innehav av körkortstillstånd gäller inte vid ett körprov, om sökanden redan har ett körkort med behörighet som utan något medicinskt skäl har villkorats till att avse automatväxlat fordon och körprovet ska ske med ett manuellt växlat fordon för vilket samma behörighet krävs.
Krav på innehav av körkortstillstånd gäller inte heller vid ett sådant särskilt körprov som avses i 2 kap. 7 a § för den som redan innehar behörighet B.
Vid sådana körprov som avses i denna paragraf tillämpas i övrigt bestämmelserna om körprov i 4 och 5 §§.
Lag (2011:1580)
.
8 §
Har upphävts genom
lag (2011:1580)
.
Spärrtid
9 §
Om det vid prövning av ansökan om körkortstillstånd finns hinder mot att meddela körkortstillstånd på grund av sökandens personliga förhållanden, ska en tid bestämmas före vars utgång körkort inte får utfärdas (spärrtid). Spärrtiden ska vara lägst en månad och högst tre år.
Lag (2011:1580)
.
Villkor för innehav av körkortstillstånd eller körkort
10 §
När ett körkortstillstånd meddelas eller ett körkort utfärdas, får de särskilda villkor för innehavet av körkortstillståndet eller körkortet som är nödvändiga från trafiksäkerhetssynpunkt beslutas. Sådana villkor får också beslutas efter det att körkortstillståndet har meddelats eller körkortet utfärdats.
Lag (2011:1580)
.
Körkortets giltighet
11 §
Ett körkort gäller från och med den dag då det utfärdas.
12 §
Behörigheten C1, C1E, C, CE, D1, D1E, D eller DE fortsätter att gälla efter förnyelse av körkortet enligt 14 §
andra stycket endast om körkortshavaren i samband med ansökan om förnyelse har visat att de medicinska kraven för att ha sådan behörighet är uppfyllda.
Lag (2011:1580)
.
13 §
Ett körkort gäller inte om
1. det inte har förnyats efter föreläggande,
2. det är återkallat eller omhändertaget enligt 5 kap.,
3. det har ersatts med annat körkort,
4. det har bytts ut mot ett utländskt körkort,
5. innehavaren dessutom har ett eller flera andra giltiga körkort utfärdade i andra stater inom EES och inte efter uppmaning anger vilket av körkorten som ska behållas eller anger att ett annat än det svenska körkortet ska behållas,
6. körkortsinnehavet varit förenat med villkor om alkolås och villkorstiden löpt ut, eller
7. det inte lämnats ut inom ett år från den dag då det utfärdats.
Ett körkort ska också förklaras ogiltigt om körkortshavaren begär det. Ogiltigheten får begränsas till att avse viss behörighet.
Lag (2011:1580)
.
Förnyelse av körkort
14 §
Ett körkort med behörigheten AM, A1, A2, A, B eller BE ska förnyas inom tio år efter det att det har utfärdats eller senast förnyats.
Ett körkort med behörigheten C1, C1E, C, CE, D1, D1E, D eller DE ska förnyas vart femte år från det att det har utfärdats.
Körkortet ska också förnyas om det har förstörts eller kommit bort eller om någon uppgift i det har ändrats.
Lag (2011:1580)
.
14 a §
Ett körkort får förnyas enligt 14 § om körkortshavaren
1. är permanent bosatt i Sverige, eller
2. studerar här sedan minst sex månader.
Lag (2017:272)
.
14 b §
Trots 14 § andra stycket ska ett körkort med  behörigheten C1, C1E, C, CE, D1, D1E, D, eller DE, som efter  återkallelse har utfärdats enligt 5 kap. 14 § andra stycket  första meningen eller enligt 5 kap. 15 a §, eller som efter  villkor om alkolås har utfärdats enligt 5 kap. 15 b §,  förnyas första gången vid utgången av den giltighetstid som  angavs på det återkallade körkortet eller på det körkort som  varit förenat med villkor om alkolås, om utfärdandet gjordes  före utgången av denna giltighetstid. Körkortet ska därefter  förnyas vart femte år.
Trots 14 § andra stycket ska ett körkort med behörigheten C1,  C1E, C, CE, D1, D1E, D eller DE som har lämnats i utbyte mot  eller ersatt ett körkort som har utfärdats i en stat inom EES  förnyas första gången vid utgången av den giltighetstid som  angavs på ursprungskörkortet, om utbytet eller ersättandet  gjordes före utgången av denna giltighetstid. Körkortet ska  därefter förnyas vart femte år.
Vid förnyelse enligt denna paragraf tillämpas 12 § och 
14 a §.
Lag (2018:86)
.
14 c §
Har upphävts genom
lag (2018:86)
.
Skyldighet att medföra identitetshandling
15 §
Den som kör ett fordon som avses i 2 kap. 1 § ska ha med sig
1. körkortet, eller
2. om körkortet efter utfärdande ännu inte har lämnats ut och färden äger rum inom två månader från och med den dag då det utfärdades, en handling som styrker förarens identitet.
Körkortet eller identitetshandlingen ska överlämnas för kontroll om en bilinspektör eller en polisman begär det.
Lag (2014:729)
.
15 a §
Vid övningskörning enligt 4 kap. 5 § 4 med personbil,  lastbil, buss eller motorcykel ska den som övningskör ha med  sig en handling som styrker dennes identitet.
Identitetshandlingen ska överlämnas för kontroll om en  bilinspektör eller en polisman begär det.
Lag (2022:1206)
.
Traktorkort
16 §
Traktorkort får utfärdas för den som
1. har fyllt 16 år eller, om det finns särskilda skäl, 15 år,
2. har körkortstillstånd och som
3. genom godkänt kunskapsprov visat sig uppfylla de krav som bör ställas från trafiksäkerhetssynpunkt.
17 §
Bestämmelserna i 2-3 och 9-11 §§, 13 § första stycket 2 och 3 och andra stycket gäller även traktorkort.
Lag (2011:1580)
.
Prövotid
18 §
För ett körkort som utfärdats efter godkänt förarprov  gäller en prövotid av ett år för behörigheten AM och två år  för övriga behörigheter från dagen för provet.
Om körkortshavaren redan har ett giltigt körkort med annan  behörighet än AM, ska prövotiden omfatta endast den tid som  återstår av prövotiden för det äldre körkortet.
Lag (2024:149)
.
Förarbevis för moped klass II, snöskoter och terränghjuling
19 §
Förarbevis får utfärdas för den som
1. har fyllt
a) 15 år för förarbevis för moped klass II,
b) 16 år för förarbevis för snöskoter eller terränghjuling, och
2. har avlagt godkänt förarprov.
Lag (2009:189)
.
20 §
Förarprovet består för förarbevis av ett kunskapsprov.
Kunskapsprov får avläggas endast av den som uppfyller kraven i 19 § 1 och har gått igenom utbildning för fordonsslaget enligt lagen (2009:121) om utbildning till förare av mopeder, snöskotrar och terränghjulingar.
Kunskapsprov får inte avläggas innan spärrtid eller giltighetstid för återkallelse tills vidare löpt ut om återkallelse skett enligt 5 kap. 3 § 1, 2, 3 eller 4. Detsamma gäller om körkortsinnehavet förenats med villkor om alkolås och villkorstiden inte löpt ut.
Lag (2010:1914)
.
21 §
För förarbevis ska i tillämpliga delar följande bestämmelser gälla:
1. 1 § sista stycket, om utfärdande av körkort i vissa fall utan avläggande av nytt förarprov,
2. 5 § 1 om godkännande i förarprov,
3. 11 § om första giltighetsdag,
4. 13 § första stycket 1-3 och 7 samt andra stycket, om ogiltighet,
5. 14 § första och tredje styckena, om förnyelse, och
6. 15 §, om skyldighet att medföra körkort.
Lag (2011:1580)
.
4 kap. Övningskörning m.m.
Krav för övningskörning
1 §
Under de förutsättningar som anges i 2-5 §§ får den övningsköra som
1. innehar körkortstillstånd och för att få körkort vill öva sig i att med eller utan släpfordon köra bil, motorcykel eller moped klass I, eller
2. utbildar sig till förare av moped klass II, snöskoter eller terränghjuling.
Kravet på innehav av körkortstillstånd enligt första stycket 1 gäller dock inte den som redan har ett körkort med
1. behörighet som utan något medicinskt skäl har villkorats till att avse automatväxlat fordon, och övningskörningen ska ske med ett manuellt växlat fordon för vilket samma behörighet krävs, eller
2. behörighet B, och övningskörningen ska ske med fordon för vilka det krävs sådan utökad behörighet B som avses i 2 kap.
7 a §.
Lag (2011:1580)
.
2 §
Den som övningskör ska, om annat inte följer av 3 §, ha uppnått en ålder av
1. 14 år och 9 månader för körning med moped,
2. 15 år och 9 månader för körning med snöskoter eller terränghjuling eller med lätt två- eller trehjulig motorcykel,
3. 16 år för körning med personbil utan släpfordon,
4. 17 år och 6 månader för körning med
a) fordon som kräver behörighet A2,
b) andra fordon som kräver behörighet B än sådana som avses i 3 eller 7 b, eller
c) fordon som kräver utökad behörighet B,
5. 18 år för körning med fordon som kräver behörighet BE, C1 eller C1E,
6. 19 år och 6 månader för körning med sådan tvåhjulig motorcykel som kräver behörighet A, under förutsättning att körkortshavaren har haft körkort med behörigheten A2 under minst ett år och sex månader,
7. 20 år för körning med
a) fordon som kräver behörighet C, CE, D1 eller D1E, eller
b) tung trehjulig motorcykel, och
8. 23 år för körning med
a) fordon som kräver behörighet D eller DE, eller
b) sådan tvåhjulig motorcykel som kräver behörighet A, om körkortshavaren inte har haft körkort med behörigheten A2 under minst ett år och sex månader.
Den som övningskör för behörighet B ska vid sådan övningskörning som avses i 5 § 4 någon gång under de senaste fem åren ha genomgått en introduktionsutbildning.
Lag (2012:876)
.
2 a §
Trots ålderskravet 20 år i 2 § första stycket 7 får den som har fyllt 18 år körträna inom ramen för sådan grundutbildning som avses i 3 kap. 3 § lagen (2007:1157) om yrkesförarkompetens.
Trots ålderskravet 23 år i 2 § första stycket 8 får den som har fyllt 20 år körträna inom ramen för sådan grundutbildning som avses i 3 kap. 5 § första stycket eller 6 § lagen (2007:1157)
om yrkesförarkompetens.
Lag (2011:1580)
.
3 §
Den som är minst 17 år och 6 månader får övningsköra i trafikskola med sådan motorcykel som kräver behörighet A under förutsättning att den som har uppsikt över körningen följer med på motorcykeln eller i en sidvagn.
Lag (2011:1580)
.
4 §
Övningskörning med sådant fordon som kräver behörigheten C1, C1E, C, CE, D1, D1E, D eller DE får ske endast om den som övningskör har ett körkort med behörigheten B eller har haft körkort för det slag av fordon med vilket körningen sker.
Lag (2011:1580)
.
Uppsikt under övningskörning
5 §
Övningskörning ska ske under uppsikt av någon som har vana och skicklighet att köra fordon av det slag som övningskörningen avser samt
1. är utbildningsledare eller trafiklärare, om övningskörningen sker i trafikskola för annan körkortsbehörighet än AM,
2. är behörig utbildare enligt lagen (2009:121) om utbildning till förare av mopeder, snöskotrar och terränghjulingar, om övningskörningen sker med något av dessa fordonsslag,
3. uppfyller kraven i 6 §, om övningskörningen sker inom Polismyndigheten eller Försvarsmakten, eller
4. har godkänts som handledare enligt 7 §, om övningskörningen sker i andra fall än som avses i 1 och 3 för annan körkortsbehörighet än AM.
Lag (2014:729)
.
6 §
Uppsikt under övningskörning inom Polismyndigheten eller Försvarsmakten får utövas endast av den som
1. fyllt 21 år,
2. har behörighet för fordon av det slag körningen avser, och
3. under sammanlagt minst tre av de senaste tio åren har haft sådan behörighet.
Uppsikt enligt första stycket får dock inte utövas av den vars körkort eller förarbevis under de senaste tre åren har varit återkallat enligt
1. 5 kap. 3 § 1, 5 eller 6, eller
2. 5 kap. 3 § 2-4, om den sammanlagda spärrtid som under de senaste tre åren har bestämts enligt 5 kap. 6 § överstiger tre månader.
Uppsikt enligt första stycket får inte heller utövas av den vars körkortsinnehav
1. är förenat med villkor om alkolås, eller
2. har varit förenat med villkor om alkolås under de tre senaste åren.
Med återkallelse avses i andra stycket även återkallelse tills vidare enligt 5 kap. 5 § och med spärrtid sådan giltighetstid som beslutats enligt den paragrafen.
Lag (2014:729)
.
7 §
Godkännande som handledare enligt 5 § 4 får endast meddelas den som
1. har fyllt 24 år,
2. har behörighet för fordon av det slag körningen avser,
3. under sammanlagt minst fem av de senaste tio åren har haft sådan behörighet, och
4. någon gång under de senaste fem åren har genomgått introduktionsutbildning, om det är fråga om övningskörning för behörighet B.
Ett godkännande som handledare får dock inte meddelas den vars körkort under de senaste tre åren har varit återkallat enligt 6 § andra och fjärde styckena. Ett godkännande som handledare får inte heller meddelas den vars körkortsinnehav är eller under de tre senaste åren har varit förenat med villkor om alkolås.
Lag (2011:1580)
.
8 §
Ett godkännande som handledare enligt 7 § gäller i fem år.
Ett godkännande som handledare upphör att gälla, om handledarens körkort återkallas enligt 5 kap. 3 § eller återkallas tills vidare enligt 5 kap. 5 §. Detsamma gäller om handledarens körkortsinnehav förenas med villkor om alkolås.
Lag (2011:1580)
.
Introduktionsutbildning och riskutbildning
9 §
Introduktionsutbildning som avses i 2 § andra stycket och 
7 § första stycket 4 och riskutbildning som avses i 3 kap. 
4 b § får bedrivas endast efter tillstånd av  Transportstyrelsen.
Transportstyrelsen får ge sådana tillstånd till fysiska och  juridiska personer, som med hänsyn till ekonomiska  förhållanden och omständigheterna i övrigt bedöms ha  förutsättningar att bedriva god utbildning.
Lag (2024:149)
.
10 §
Transportstyrelsen får återkalla ett tillstånd om förutsättningarna enligt 9 § andra stycket inte längre finns eller om föreskrifter om introduktionsutbildning eller riskutbildning som har meddelats med stöd av 10 kap. 1 § inte följs. Ett tillstånd får även återkallas om tillståndshavaren begär det.
Lag (2011:1580)
.
11 §
Transportstyrelsen utövar tillsyn över introduktionsutbildningen och riskutbildningen.
Tillsynen ska omfatta att förutsättningarna enligt 9 § andra stycket är uppfyllda och att föreskrifter om introduktionsutbildning eller riskutbildning som har meddelats med stöd av 10 kap. 1 § följs.
Den som bedriver introduktions- eller riskutbildning ska på begäran av Transportstyrelsen lämna tillträde till lokaler samt ge upplysningar och lämna ut handlingar i den utsträckning som behövs för tillsynen.
Lag (2011:1580)
.
12 §
Har upphävts genom
lag (2011:1580)
.
13 §
Har upphävts genom
lag (2011:1580)
.
14 §
Har upphävts genom
lag (2011:1580)
.
5 kap. Körkortsingripande
1 §
Ett körkortsingripande sker genom återkallelse av körkortet, genom varning eller genom att körkortsinnehavet förenas med villkor om alkolås.
Ett körkortsingripande med anledning av brottslig gärning ska när det gäller frågan om brott föreligger grunda sig på en lagakraftvunnen dom, ett godkänt strafföreläggande, ett godkänt föreläggande om ordningsbot eller ett beslut om åtalsunderlåtelse enligt 20 kap. rättegångsbalken eller motsvarande bestämmelse i annan författning.
Med svensk dom jämställs vid tillämpningen av denna lag brottmålsdom eller annat likvärdigt avgörande som har meddelats av en utländsk domstol eller någon annan utländsk myndighet.
Lag (2010:1914)
.
2 §
Vad som föreskrivs i detta kapitel om körkort gäller också körkortstillstånd, traktorkort och förarbevis. Vad som föreskrivs om körkortshavare gäller också innehavare av förarbevis och innehavare av traktorkort. Vad som föreskrivs om spärrtid i 6 § andra stycket gäller endast körkort. Vad som föreskrivs om villkor om alkolås för körkortsinnehav i 16-27 §§
gäller endast den som har körkort.
Vissa ytterligare undantag för förarbevis finns i 2 a §.
I fråga om utfärdande av nytt förarbevis efter återkallelse ska hänvisningen i 14 § första stycket till kraven i 3 kap. 1 § i stället avse 3 kap. 19 §.
Lag (2010:1914)
.
2 a §
För förarbevis för moped klass II, snöskoter och terränghjuling gäller inte
1. vad som sägs om återkallelse i 3 § 5-8 och om omhändertagande i 7 § första stycket 3, och
2. vad som anges i 14 § och 15 § sista stycket om innehav av och ansökan om körkortstillstånd som villkor för utfärdande av nytt förarbevis.
Trots 13 § får en ansökan om utfärdande av förarbevis prövas innan
1. spärrtid löpt ut enligt 3 kap. 9 §, eller
2. spärrtid eller giltighetstid för återkallelse tills vidare löpt ut, om återkallelse skett enligt 3 § 5 eller 6.
Lag (2011:1580)
.
Återkallelse av körkort
3 §
Ett körkort ska återkallas, om
1. körkortshavaren har gjort sig skyldig till
a) grov vårdslöshet i trafik enligt 1 § andra stycket lagen 
(1951:649) om straff för vissa trafikbrott,
b) rattfylleri enligt 4 § samma lag,
c) grovt rattfylleri enligt 4 a § samma lag,
d) brott mot 30 § första, andra eller tredje stycket lagen 
(1990:1157) om säkerhet vid tunnelbana och spårväg,
e) brott mot 7 kap. 2 eller 3 § järnvägssäkerhetslagen 
(2022:367), eller
f) brott mot 8 kap. 2 eller 3 § lagen (2022:368) om nationella  järnvägssystem,
2. körkortshavaren har brutit mot 5 § lagen om straff för  vissa trafikbrott och överträdelsen inte kan anses som ringa,
3. körkortshavaren genom upprepade brott i väsentlig grad har  visat bristande vilja eller förmåga att rätta sig efter de  bestämmelser som gäller i trafikens eller trafiksäkerhetens  intresse för förare av motordrivet fordon eller spårvagn,
4. körkortshavaren i annat fall vid förande av ett motordrivet  fordon eller en spårvagn har överskridit högsta tillåtna  hastighet, kört mot rött ljus, underlåtit att iaktta  stopplikt, kört om vid övergångsställe eller brutit mot någon  annan regel som är väsentlig från trafiksäkerhetssynpunkt,  allt om överträdelsen inte kan anses som ringa,
5. körkortshavaren på grund av opålitlighet i  nykterhetshänseende inte bör ha körkort,
6. det med hänsyn till annat brott som körkortshavaren har  gjort sig skyldig till kan antas att han inte kommer att  respektera trafikreglerna och visa hänsyn, omdöme och ansvar i  trafiken eller om han på grund av sina personliga förhållanden  i övrigt inte kan anses lämplig som förare av körkortspliktigt  fordon,
7. körkortshavarens förutsättningar för rätt att köra ett  körkortspliktigt fordon är så väsentligt begränsade genom  sjukdom, skada eller dylikt att han från  trafiksäkerhetssynpunkt inte längre bör ha körkort,
8. körkortshavaren inte följer ett föreläggande att ge in  läkarintyg eller bevis om godkänt förarprov, eller
9. det fanns hinder mot att utfärda körkort vid tiden för  utfärdandet och hindret fortfarande består.
Lag (2022:374)
.
4 §
Återkallelse enligt 3 § får begränsas till att avse en eller flera behörigheter.
5 §
Ett körkort ska återkallas tills vidare i avvaktan på ett slutligt avgörande av återkallelsefrågan om det på sannolika skäl kan antas att körkortet kommer att återkallas slutligt på någon av de grunder som avses i 3 § 1-7. Om beslutet grundas på misstanke om brottslig gärning, ska beslutets giltighetstid begränsas enligt vad som gäller för spärrtid enligt 6 §.
Lag (2010:1914)
.
Spärrtid
6 §
Vid körkortsåterkallelse enligt 3 § 1-6 ska det bestämmas en tid inom vilken ett nytt körkort inte får utfärdas (spärrtid).
Spärrtiden ska vara lägst en månad och högst tre år. Om körkortet återkallas enligt 3 § 1 och det är fråga om grovt brott, ska spärrtiden bestämmas till lägst ett år.
Om körkortet återkallas för den som avses i 16 § första stycket, ska spärrtiden bestämmas till lägst den villkorstid som enligt 20 § skulle ha bestämts vid bifall till en ansökan enligt 17 §
och högst tre år.
I 23 och 25 §§ finns regler om hur spärrtiden ska bestämmas i särskilda fall.
Lag (2010:1914)
.
Omhändertagande av körkort
7 §
Ett körkort skall omhändertas
1. om körkortshavaren vid förande av ett motordrivet fordon eller en spårvagn har visat tydliga tecken på påverkan av alkohol eller annat ämne,
2. om det på sannolika skäl kan antas att körkortet kommer att återkallas enligt 3 § 1 eller 4,
3. om körkortshavaren till följd av sjukdom, skada eller dylikt saknar förutsättningar att köra ett körkortspliktigt fordon på ett trafiksäkert sätt, eller
4. om körkortet är ogiltigt enligt 3 kap. 13 § eller 6 kap. 2 §.
Om körkortet skall omhändertas på grund av brott som avses i 3 § 4 får körkortshavaren medges rätt att under 48 timmar närmast efter omhändertagandet köra det slag av fordon som körkortet berättigar honom till.
8 §
Om ett fordon körs i strid mot denna lag eller en föreskrift som har meddelats med stöd av lagen, ska en polisman hindra fortsatt färd, om den kan vara en påtaglig fara för trafiksäkerheten eller ställa till svåra problem på annat sätt.
Lag (2014:729)
.
Varning
9 §
I stället för att körkortet återkallas ska körkortshavaren  varnas i sådana fall som avses i 3 § 2-6, om varning av  särskilda skäl kan anses vara en tillräcklig åtgärd.
Detsamma gäller om körkortshavaren har gjort sig skyldig till  rattfylleri enligt 4 § första stycket lagen (1951:649) om  straff för vissa trafikbrott eller brott mot 30 § första  stycket lagen (1990:1157) om säkerhet vid tunnelbana och  spårväg, 7 kap. 2 § första stycket järnvägssäkerhetslagen 
(2022:367) eller 8 kap. 2 § första stycket lagen (2022:368) om  nationella järnvägssystem och alkoholkoncentrationen under  eller efter färden inte uppgått till 0,5 promille i blodet  eller 0,25 milligram per liter i utandningsluften.
Lag (2022:374)
.
Underlåtande av körkortsingripande m.m.
10 §
Om ett körkort varit omhändertaget eller återkallat tills vidare under minst så lång tid som skulle ha bestämts som spärrtid, får det när återkallelsen slutligt avgörs beslutas att ytterligare ingripande inte skall ske.
Föreligger synnerliga skäl får med avvikelse från denna lag återkallelse underlåtas eller spärrtid sättas ned om det kan ske utan fara för trafiksäkerheten. Underlåtes återkallelse får varning meddelas i stället.
11 §
Har någon ny omständighet inträffat eller blivit känd sedan ett beslut om återkallelse, varning eller spärrtid har vunnit laga kraft, får återkallelsen eller varningen hävas eller spärrtiden kortas eller ersättas med varning, om det finns synnerliga skäl.
12 §
Har upphävts genom
lag (2010:1914)
.
Nytt körkort efter återkallelse eller villkor om alkolås
13 §
Ansökan om utfärdande av körkort efter återkallelse får inte prövas innan giltighetstid för återkallelse tills vidare eller spärrtid löpt ut.
14 §
Efter återkallelse får nytt körkort utfärdas endast om sökanden har körkortstillstånd, har avlagt godkänt förarprov och även i övrigt uppfyller kraven i 3 kap. 1 § eller, i fråga om ålderskravet, 3 kap. 1 a § om inte annat sägs i andra stycket, tredje stycket, 15 eller 15 a §.
Har tiden för körkortets ogiltighet efter återkallelse med stöd av 3 § 2, 3 eller 4 bestämts till högst ett år får nytt körkort utan ytterligare prövning utfärdas efter ansökan. Om körkortet omfattade någon av behörigheterna C1, C1E, C, CE, D1, D1E, D eller DE och utfärdandet görs vid eller efter utgången av den giltighetstid som angavs på det återkallade körkortet, får det nya körkortet ge sådan behörighet endast om den sökande i samband med ansökan har visat att de medicinska kraven för att ha behörigheten är uppfyllda.
Om tiden för körkortets ogiltighet efter återkallelse med stöd av 3 § 1, 5 eller 6 har bestämts till högst ett år, eller om körkortet har återkallats med stöd av 3 § 7 eller 8, får nytt körkort utfärdas efter ansökan om sökanden har körkortstillstånd.
Lag (2012:874)
.
15 §
Vad som sägs i 14 § andra stycket gäller inte i fråga om återkallelse med stöd av 3 § 1-6 om prövotid enligt 3 kap.
18 § löpte för sökanden vid tidpunkten för den händelse som medförde att körkortet återkallades.
Om det i beslut om återkallelse beslutats om krav som ska uppfyllas för utfärdande gäller dessa krav i stället för kraven enligt 14 §. Detsamma gäller beslut av körkortsmyndighet som fattats efter beslut om återkallelse men innan giltighetstiden för återkallelse tills vidare eller spärrtiden löpt ut.
Efter ett beslut om återkallelse enligt 3 § 2-4 får Transportstyrelsen besluta att en ansökan om körkortstillstånd ska ges in. Ett sådant beslut får Transportstyrelsen meddela om det före utfärdande av ett nytt körkort har framkommit omständigheter som ger anledning att pröva lämpligheten av att meddela körkortstillstånd.
Lag (2009:1352)
.
15 a §
Vid utfärdande av körkort efter återkallelse i fall som avses i 24 § tillämpas inte 14 och 15 §§. I stället ska ett nytt körkort utfärdas utan ansökan vid spärrtidens utgång.
Lag (2010:1914)
.
15 b §
När villkorstiden är slut får ett nytt körkort utan  villkor om alkolås utfärdas efter ansökan.
Om det i beslutet om villkor om alkolås finns krav som ska  uppfyllas för utfärdande gäller de kraven i stället för  första stycket. Detsamma gäller ett beslut av  Transportstyrelsen som fattats efter beslutet om villkor om  alkolås men innan villkorstiden löpt ut.
Lag (2018:86)
.
Villkor om alkolås för körkortsinnehav
16 §
Bestämmelserna i 17-27 §§ samt 7 kap. 8 a § är tillämpliga i fråga om den som
1. är permanent bosatt i Sverige och
2. har ett körkort som
a) är utfärdat i en stat inom Europeiska ekonomiska samarbetsområdet (EES) och
b) kan återkallas med stöd av 3 § 1 på grund av brott mot 4 eller 4 a § lagen (1951:649) om straff för vissa trafikbrott till följd av alkoholförtäring.
Bestämmelserna tillämpas emellertid inte om prövotid enligt 3 kap. 18 § löpte vid tidpunkten för brottet och körkortet ska återkallas även på annan grund än som anges i första stycket.
Med återkallelse avses i denna paragraf även återkallelse tills vidare enligt 5 §.
Lag (2010:1914)
.
17 §
I fråga om körkortshavare som avses i 16 § får det, i stället för körkortsåterkallelse, beslutas att körkortsinnehavet under viss tid (villkorstid) ska vara förenat med villkor om alkolås. Ett sådant beslut meddelas efter ansökan.
Om körkortsinnehavet har förenats med villkor om alkolås tills vidare och villkorstiden löper när körkortet kan återkallas slutligt, får beslut om att körkortsinnehavet ska förenas med villkor om alkolås meddelas utan ansökan.
Lag (2010:1914)
.
18 §
En ansökan om beslut om villkor om alkolås ska innehålla
1. ett läkarintyg enligt särskilt formulär, och
2. en förklaring om att sökanden är villig att uppfylla de särskilda villkor som gäller för körkortsinnehav enligt 22 §.
Ansökan ska ges in till Transportstyrelsen senast inom fyra veckor från det att sökanden getts tillfälle att yttra sig inför ett slutligt beslut om återkallelse.
Lag (2010:1914)
.
19 §
En ansökan om beslut om villkor om alkolås får bifallas  endast om sökanden med hänsyn till sina personliga och  medicinska förhållanden bedöms som lämplig för  körkortsinnehav med villkor om alkolås. Sådan lämplighet  förutsätter att sökanden
1. kan antas komma att respektera trafikreglerna och visa  hänsyn, omdöme och ansvar i trafiken,
2. inte brukar narkotika som avses i 8 § narkotikastrafflagen 
(1968:64), och
3. uppfyller de medicinska krav som är nödvändiga med hänsyn  till trafiksäkerheten.
Som bruk av narkotika enligt första stycket 2 anses inte en  behandling där narkotika intas i enlighet med läkares eller  någon annan behörig receptutfärdares ordination, under  förutsättning att bruket inte innebär någon  trafiksäkerhetsrisk.
Lag (2018:86)
.
20 §
Om ett beslut om villkor om alkolås fattas, ska  sökandens rätt att framföra körkortspliktiga fordon under  villkorstiden vara begränsad på det sätt som anges i 22 §.  Villkorstiden ska vara ett år, om inte annat följer av andra  stycket.
Villkorstiden ska vara två år, om
1. återkallelse skulle ha skett enligt 3 § 1 på grund av  brott mot 4 a § lagen (1951:649) om straff för vissa  trafikbrott, eller
2. återkallelse annars skulle ha skett enligt 3 § 1 och  sökanden under de senaste fem åren före det brott som har  föranlett återkallelsen har gjort sig skyldig till annat  brott mot 4 eller 4 a § lagen om straff för vissa trafikbrott  till följd av alkoholförtäring.
Med återkallelse avses i denna paragraf även återkallelse  tills vidare enligt 5 §.
Lag (2018:86)
.
21 §
Om ett innehav av körkort ska förenas med villkor om alkolås, ska körkortet förnyas enligt 3 kap. 14 §. I fall som avses i 24 § ska ett nytt körkort utfärdas.
Om körkortet är utfärdat i en annan EES-stat än Sverige, ska det i stället bytas ut enligt 6 kap. 6 §.
När innehavet av ett körkort förenas med villkor om alkolås ska det i körkortet finnas uppgift om detta.
Lag (2010:1914)
.
22 §
Den vars körkortsinnehav är förenat med villkor om alkolås får
1. framföra körkortspliktiga fordon endast i Sverige, och
2. framföra endast sådana körkortspliktiga fordon som är utrustade med ett godkänt alkolås.
Körkortshavaren ska följa de föreskrifter som meddelas i anslutning till denna lag.
Lag (2010:1914)
.
23 §
Om körkortshavaren bryter mot 22 §, och därigenom inte  längre bedöms uppfylla kraven på lämplighet enligt 19 §  första stycket 1, ska beslutet om villkor om alkolås  undanröjas. Beslutet ska även undanröjas om körkortshavaren  under villkorstiden inte uppfyller de krav på lämplighet som  i övrigt anges i 19 §.
Om beslutet undanröjs, ska körkortet återkallas. En spärrtid  ska då bestämmas som motsvarar den återstående  villkorstiden.
Med återkallelse avses i andra stycket även återkallelse  tills vidare enligt 5 kap. 5 § och med spärrtid sådan  giltighetstid som beslutats enligt den paragrafen.
Lag (2017:272)
.
24 §
Om innehavet av ett körkort ska förenas med villkor om alkolås och körkortet även ska återkallas på annan grund, ska beslutet om villkor om alkolås avse innehavet av det körkort som utfärdas efter återkallelsen.
Om ett körkort återkallas under löpande villkorstid, ska även innehavet av det körkort som utfärdas efter återkallelsen förenas med villkor om alkolås, om inte beslutet om villkor om alkolås ska undanröjas enligt 25 §. Den nya villkorstiden ska då motsvara den tid som återstod av villkorstiden för det förstnämnda körkortet när detta återkallades.
Med återkallelse avses i denna paragraf även återkallelse tills vidare enligt 5 §.
Lag (2010:1914)
.
25 §
Om ett körkort ska återkallas under löpande villkorstid och körkortshavaren på grund av det inträffade inte längre bedöms uppfylla kraven på lämplighet enligt 19 §, ska beslutet om villkor om alkolås undanröjas. Körkortet ska då återkallas även på grund av det brott som föranledde beslutet om villkor om alkolås.
Vid återkallelse enligt första stycket får den spärrtid som ska bestämmas inte underskrida den återstående villkorstiden. Den får inte heller underskrida den kortaste spärrtid som gäller vid återkallelse på grund av en sådan händelse som föranleder att beslutet om villkor om alkolås undanröjs.
Om prövotid enligt 3 kap. 18 § löpte vid tidpunkten för den händelse som föranleder fråga om återkallelse, ska beslutet om villkor om alkolås alltid undanröjas.
Med återkallelse avses i denna paragraf även återkallelse tills vidare enligt 5 kap. 5 § och med spärrtid sådan giltighetstid som beslutats enligt den paragrafen.
Lag (2010:1914)
.
Kontroll av alkolås
25 a §
En polisman eller bilinspektör har rätt till tillträde till ett körkortspliktigt fordon som körs av en körkortshavare vars körkortsinnehav är förenat med villkor om alkolås, för att kontrollera att fordonet har ett alkolås av godkänd typ som uppfyller föreskrivna krav i fråga om montering, funktion och användning. Kontrollen ska utföras så att den inte orsakar större olägenheter än vad som är nödvändigt med hänsyn till ändamålet.
Lag (2014:1412)
.
Godkänt alkolås
26 §
Innan en viss typ av alkolås får godkännas ska den  genomgå teknisk provning. Den tekniska provningen får utföras  endast av godkända provorgan. Provorgan ska godkännas genom  ackreditering enligt Europaparlamentets och rådets förordning 
(EG) nr 765/2008 av den 9 juli 2008 om krav för ackreditering  och upphävande av förordning (EEG) nr 339/93 och enligt lagen 
(2011:791) om ackreditering och teknisk kontroll eller  motsvarande förfarande.
Lag (2022:1114)
.
27 §
Den typ av alkolås som används ska vara godkänd.
Ett godkännande får återkallas om föreskrifter om godkännande av alkolås som har meddelats i anslutning till denna lag inte följs. Om det kan antas att felet eller bristen rättas får i stället varning meddelas.
Lag (2011:1580)
.
28 §
Transportstyrelsen utövar tillsyn över efterlevnaden av de föreskrifter om godkännande av alkolås som meddelats i anslutning till denna lag.
Den som har fått ett alkolås godkänt ska på begäran av Transportstyrelsen ge upplysningar och lämna ut handlingar i den utsträckning som behövs för tillsynen.
Lag (2011:1580)
.
6 kap. Utländska körkort
Giltighet i Sverige
1 §
Ett utländskt körkort som är utfärdat i en stat inom EES gäller i Sverige enligt sitt innehåll. Om innehavare av ett sådant körkort är permanent bosatt i Sverige, gäller även bestämmelserna i 3 kap. 10 §. Ett sådant körkort jämställs med svenskt körkort vid tillämpningen av 4 kap. 4 eller 6-8 §§.
Även andra utländska körkort gäller i Sverige enligt sitt innehåll. Om körkortet inte är utformat i överensstämmelse med någon av förebilderna i de konventioner om vägtrafik som har undertecknats i Genève den 19 september 1949 respektive i Wien den 8 november 1968, och inte heller är utfärdat på engelska, tyska eller franska, gäller dock körkortet endast tillsammans med
1) en bestyrkt översättning till något av dessa språk eller till svenska, danska eller norska, eller
2) ett internationellt körkort som är utformat i överensstämmelse med någon av förebilderna i ovannämnda konventioner eller i den konvention om vägtrafik som har undertecknats i Paris den 24 april 1926.
Ett körkort som inte är försett med ett fotografi av körkortshavaren gäller endast tillsammans med en identitetshandling med fotografi.
Lag (2011:1580)
.
2 §
Ett utländskt körkort gäller inte i Sverige
1. om det är ogiltigt i den stat där det har utfärdats,
2. om det har bytts ut mot ett svenskt körkort,
3. om innehavaren också har ett svenskt körkort och detta är omhändertaget eller återkallat, eller
4. om körkortshavaren i fall som avses i 3 kap. 13 § första stycket 5 har förklarat att han vill behålla det svenska körkortet.
Är körkortet utfärdat i en stat utanför EES, gäller det inte i Sverige om innehavaren är folkbokförd i Sverige sedan mer än ett år.
Körkortet är inte ogiltigt enligt andra stycket under den tid en ansökan om utbyte enligt 7 § prövas.
3 §
Ett utländskt körkort medför inte rätt att köra moped innan innehavaren har fyllt 15 år eller bil innan innehavaren har fyllt 18 år. Ett utländskt körkort medför inte rätt för någon annan än en medborgare i en stat inom EES att köra svenskregistrerad lastbil eller buss i förvärvsverksamhet för transport av personer eller gods.
Lag (2009:189)
.
4 §
Trots bestämmelserna i 2 kap. 1 och 3 §§ får en person som fyllt 15 år och som är bosatt utomlands men tillfälligt vistas här köra en moped som han eller hon fört in i landet, om den uppfyller de villkor som gäller för mopeder i hans eller hennes hemland. Detta gäller dock endast om den som har fört in mopeden får köra denna i hemlandet utan körkort, förarbevis eller därmed jämförlig handling.
Lag (2009:189)
.
Ingripande mot ett utländskt körkort m.m.
5 §
Om det finns någon sådan grund för körkortsingripande som avses i 5 kap., skall ett utländskt körkorts giltighet i Sverige prövas.
Vid prövningen tillämpas de bestämmelser som gäller vid ingripande mot körkort utfärdade i Sverige.
6 §
Är innehavaren av det utländska körkortet permanent bosatt i Sverige och är det utländska körkortet utfärdat i en stat inom EES, kan körkortet vid den prövning som avses i 5 § bytas ut mot ett likvärdigt svenskt körkort. Körkortsingripandet eller begränsningen i körkortets giltighet skall därefter gälla det svenska körkortet.
Utbyte av utländska körkort
7 §
Ett utländskt körkort som är utfärdat i en stat inom EES,  Färöarna, Förenade kungariket, Japan eller Schweiz och som  gäller i Sverige ska efter ansökan bytas ut mot ett likvärdigt  svenskt körkort, om innehavaren är permanent bosatt i Sverige.  Om körkortet förstörts eller kommit bort, ska beslut i fråga  om att ersätta körkortet grundas på tillgängliga uppgifter.
Om ansökan avser utbyte vid utgången av den giltighetstid som  är angiven på körkortet av ett körkort som är utfärdat i en  stat inom EES, får utbyte även göras om körkortshavaren sedan  minst sex månader studerar här.
Om ansökan avser utbyte vid utgången av den giltighetstid som  är angiven på körkortet av ett körkort som är utfärdat i en  stat inom EES och som omfattar någon av behörigheterna C1,  C1E, C, CE, D1, D1E, D eller DE, får utbyteskörkortet ge sådan  behörighet endast om körkortshavaren i samband med ansökan har  visat att de medicinska kraven för att ha sådan behörighet är  uppfyllda.
Ett körkort som är utfärdat i Färöarna, Förenade kungariket,  Japan eller Schweiz får bytas ut eller ersättas endast om  körkortshavaren uppfyller de personliga och medicinska krav  som anges i 3 kap. 2 §.
Lag (2021:432)
.
7 a §
Ett körkort får inte bytas ut eller ersättas enligt 7 §
om körkortet, i en annan stat inom EES, är föremål för en åtgärd som är att likställa med återkallelse eller omhändertagande enligt denna lag.
Lag (2011:1580)
.
8 §
Vid beslut om utbyte eller ersättande av ett utländskt körkort tillämpas 3 kap. 10 §.
Lag (2012:874)
.
7 kap. Förfarandet i körkortsärenden m.m.
1 §
Vad som sägs i detta kapitel
1. om körkort gäller också körkortstillstånd, traktorkort och förarbevis, och
2. om körkortshavare gäller också innehavare av förarbevis och innehavare av traktorkort.
Lag (2009:189)
.
2 §
Transportstyrelsen prövar frågor om
1. särskilt medgivande enligt 2 kap. 11 § andra och tredje styckena,
2. förlängd giltighet enligt 3 kap. 12 §,
3. godkännande av handledare,
4. förnyelse av körkort,
5. villkor för innehav av körkortstillstånd och körkort,
6. körkortstillstånd,
7. körkortsingripande,
8. giltighet, utbyte eller ersättande av ett utländskt körkort, och
9. godkännande av alkolås och återkallelse av godkännandet samt varning enligt 5 kap. 27 §.
Transportstyrelsen prövar också frågor om
1. medicinsk undersökning enligt 3 kap. 3 §,
2. ogiltighet av körkort enligt 3 kap. 13 § första stycket 1 och 5 samt andra stycket, och
3. undantag från ålderskrav i fråga om traktorkort enligt 3 kap. 16 § 1.
Transportstyrelsen prövar frågor om utfärdande av körkort.
Lag (2012:876)
.
3 §
Har upphävts genom
lag (2009:1352)
.
4 §
Omhändertagande av körkort enligt 5 kap. 7 § beslutas av Polismyndigheten eller åklagare. Även Tullverket eller Kustbevakningen får besluta om omhändertagande enligt 5 kap.
7 § första stycket 1 och, när det gäller brott som avses i 4 eller 4 a § lagen (1951:649) om straff för vissa trafikbrott, enligt första stycket 2 samma paragraf.
Lag (2014:729)
.
5 §
Om ett körkort har blivit omhändertaget enligt 5 kap. 7 §
första stycket 1, 2 eller 3 ska Transportstyrelsen utan dröjsmål pröva frågan om körkortet ska återkallas tills vidare eller lämnas tillbaka.
Lag (2009:1352)
.
6 §
Transportstyrelsen får utfärda preliminärt beslut om körkortsingripande för godkännande inom viss tid, om det med hänsyn till omständigheterna och uppgifterna i ärendet finns grundad anledning att anta att körkortshavaren är beredd att godta ett beslut om körkortsingripande.
Har preliminärt beslut utfärdats, får ärendet inte tas upp på nytt förrän tiden för godkännande har gått ut. Godkännande som sker efter det att ärendet avgjorts är ogiltigt.
Ett godkänt preliminärt beslut gäller som beslut som har vunnit laga kraft.
Lag (2009:1352)
.
Verkställighet av beslut m.m.
7 §
Ett beslut enligt denna lag gäller omedelbart, om inte annat anges.
Ett beslut om körkortsingripande ska delges den som beslutet rör.
Delgivning får inte ske enligt 34-38 och 47-51 §§
delgivningslagen (2010:1932).
Lag (2010:1970)
.
8 §
Giltighetstid för återkallelse tills vidare och spärrtid med anledning av återkallelse räknas från den dag när beslutet delges körkortshavaren eller från den tidigare dag när körkortshavaren överlämnar körkortet till Transportstyrelsen.
Har beslutet föregåtts av ett beslut om omhändertagande av körkortet, ett beslut om återkallelse tills vidare eller ett beslut om villkor om alkolås, räknas spärrtiden från det först delgivna beslutet. Har giltigheten av ett beslut om återkallelse av körkort tills vidare eller villkorstid vid villkor om alkolås löpt ut när slutligt beslut om körkortsingripande fattas, ska den tid under vilken körkortet varit ogiltigt eller körkortsinnehavet varit förenat med villkor om alkolås räknas av från spärrtiden.
Spärrtiden löper i andra fall från den dag som anges i beslutet.
Lag (2010:1914)
.
8 a §
Villkorstid räknas från den dag när beslutet om villkor om alkolås delges körkortshavaren. Har beslutet föregåtts av ett beslut om att körkortsinnehavet ska förenas med villkor om alkolås tills vidare, räknas villkorstiden från det först delgivna beslutet. Har ett beslut om att körkortsinnehavet ska förenas med villkor om alkolås tills vidare fattats och har villkorstiden löpt ut när slutligt beslut om körkortsingripande fattas, ska den tid under vilken körkortsinnehavet först varit förenat med villkor om alkolås räknas av från villkorstiden.
Lag (2010:1914)
.
9 §
Ett ogiltigt körkort ska överlämnas till Transportstyrelsen.
Lag (2009:1352)
.
8 kap. Överklagande
1 §
Följande beslut får överklagas hos allmän förvaltningsdomstol:
1. beslut enligt 7 kap. 2 § första och andra styckena, om inte annat följer av 2 §,
2. beslut
a) att inte utfärda körkort med stöd av 3 kap. 1 § första stycket 2, och
b) att utfärda körkort utan behörighet C1, C1E, C, CE, D1, D1E, D eller DE med stöd av 5 kap. 14 § andra stycket andra meningen,
3. beslut att inte bevilja tillstånd enligt 4 kap. 9 § att bedriva introduktionsutbildning eller riskutbildning, och
4. beslut enligt 4 kap. 10 § att återkalla tillstånd att bedriva introduktionsutbildning eller riskutbildning.
Ett beslut om föreläggande om att ge in läkarintyg eller bevis om godkänt förarprov får överklagas endast tillsammans med det beslut varigenom ärendet avgörs.
Lag (2012:876)
.
2 §
Följande beslut får inte överklagas:
1. beslut i fråga om utfärdande av traktorkort eller förarbevis,
2. beslut i fråga om utfärdande av körkort i annat fall än som avses i 1 § första stycket 2,
3. beslut i fråga om
a) förnyelse av förarbevis, och
b) förnyelse av körkort i andra fall än då beslut att inte förnya körkortet fattas med stöd av 3 kap. 14 a §,
4. uppmaning enligt 3 kap. 13 § första stycket 5,
5. beslut enligt 5 kap. 7 § om omhändertagande av körkortstillstånd, körkort, traktorkort eller förarbevis, och
6. beslut i fråga om godkännande vid förarprov.
Lag (2011:1580)
.
3 §
Beslut som avses i 1 § första stycket 1 och 2 och andra stycket samt beslut enligt föreskrifter som har meddelats med stöd av denna lag eller tilllämplig förordning och som inte rör introduktionsutbildning eller riskutbildning överklagas hos den förvaltningsrätt inom vars domkrets klaganden är folkbokförd eller, om denne inte är folkbokförd i Sverige, hos den förvaltningsrätt inom vars domkrets klaganden vistas.
Övriga beslut överklagas hos den förvaltningsrätt inom vars domkrets beslutet meddelades.
Transportstyrelsen får föra talan även till förmån för den enskilda parten.
Prövningstillstånd krävs vid överklagande till kammarrätten.
Lag (2009:1353)
.
9 kap. Ansvarsbestämmelser
1 §
Har upphävts genom
lag (2009:189)
.
2 §
Den som uppsåtligen eller av oaktsamhet bryter mot 3 kap.
15 § döms till penningböter.
Föraren ska inte dömas till straff,
1. om körkortet eller förarbeviset ska förnyas och föraren före färden har återlämnat handlingen eller gjort anmälan om att den förstörts eller kommit bort, eller
2. om återkallelse av körkort eller förarbevis begränsats på det sätt som anges i 5 kap. 4 § och färden äger rum inom två månader från det att frågan om återkallelse slutligt har avgjorts, eller
3. om förarens identitet genast har kunnat fastställas.
Lag (2009:189)
.
2 a §
Den som uppsåtligen eller av oaktsamhet bryter mot 
3 kap. 15 a § döms till penningböter.
Lag (2022:1206)
.
2 b §
Den som utan tillstånd bedriver utbildning som avses i 
4 kap. 9 § döms till fängelse i högst två år. Om brottet är  ringa döms i stället till böter eller fängelse i högst sex  månader.
Den som bedriver sådan utbildning med tillstånd men utan att  följa denna lag eller föreskrifter som har meddelats med stöd  av lagen döms till böter.
Det ska inte dömas till ansvar enligt andra stycket om  gärningen är belagd med straff i brottsbalken eller  bidragsbrottslagen (2007:612).
Lag (2022:1206)
.
3 §
Den som uppsåtligen eller av oaktsamhet inte överlämnar ogiltigt körkort eller förarbevis till Transportstyrelsen enligt 7 kap. 9 § döms till penningböter.
Lag (2009:1352)
.
4 §
Bestämmelser om ansvar för den som kör fordon i strid mot  denna lag eller som tillåter sådan körning finns i lagen 
(1951:649) om straff för vissa trafikbrott.
Lag (2022:1206)
.
10 kap. Bemyndiganden m.m.
1 §
Regeringen eller den myndighet som regeringen bestämmer  får meddela ytterligare föreskrifter i de avseenden som anges  i denna lag samt meddela föreskrifter om
1. lagens tillämpning på andra i utlandet utfärdade  behörighetshandlingar som ger rätt att köra motordrivna  fordon,
2. Transportstyrelsens prövning av andra körkortsärenden än  som anges i 7 kap.,
3. registrering som behövs för tillämpningen av lagen,
4. att priset för deltagande i introduktionsutbildning som  anges i 4 kap. 7 § första stycket 4 inte får överstiga en viss  nivå,
5. avgifter för tillsyn enligt denna lag och enligt 8 kap. 
12 § körkortsförordningen (1998:980) samt ärendehandläggning  enligt denna lag och enligt föreskrifter som har meddelats med  stöd av lagen, och
6. avstängning under viss tid från förarprov.
Lag (2022:1206)
.
2 §
Regeringen eller den myndighet som regeringen bestämmer  får överlämna uppgiften att lämna ut körkort åt
1. företag som har tillstånd enligt postlagen (2010:1045) att  bedriva postverksamhet (tillståndshavare),
2. dotterföretag till sådana tillståndshavare som avses i 1,  och
3. företag som på uppdrag av en tillståndshavare eller dennes  dotterföretag lämnar ut postförsändelser till mottagare 
(postombud).
Regeringen eller den myndighet som regeringen bestämmer får  meddela föreskrifter om överlämnande enligt första stycket  och om utlämnande av körkort.
Lag (2017:272)
.
3 §
Regeringen eller den myndighet som regeringen bestämmer  får överlämna uppgiften att utfärda internationella körkort  åt en juridisk person.
Regeringen eller den myndighet som regeringen bestämmer får  meddela föreskrifter om sådant överlämnande.
Lag (2017:272)
.
4 §
Regeringen får meddela föreskrifter om undantag från lagen.
Lag (2017:272)
.
5 §
Om en läkare vid undersökning av en körkortshavare finner att körkortshavaren av medicinska skäl är olämplig att ha körkort, ska läkaren anmäla det till Transportstyrelsen. Innan anmälan görs ska läkaren underrätta körkortshavaren. Anmälan behöver inte göras om det finns anledning att anta att körkortshavaren kommer att följa läkarens tillsägelse att avstå från att köra körkortspliktigt fordon.
Om en läkare vid undersökning eller genomgång av journalhandlingar finner det sannolikt att körkortshavaren av medicinska skäl är olämplig att ha körkort och körkortshavaren motsätter sig fortsatt undersökning eller utredning, ska läkaren anmäla förhållandet till Transportstyrelsen.
Första och andra styckena gäller även den som har traktorkort.
Lag (2017:272)
.
6 §
I ärenden enligt denna lag får den enskilde föreläggas att ge in läkarintyg eller bevis om godkänt förarprov eller att förnya körkortet.
Lag (2017:272)
.
Övergångsbestämmelser
1998:488
1. Denna lag träder i kraft den 1 oktober 1998 då körkortslagen
(1977:477) upphör att gälla. Bestämmelsen i 5 kap. 12 § träder dock i kraft den dag regeringen bestämmer och upphör att gälla den 1 februari 2009.
Lag (2003:216)
.
2. Innehavare av körkort med behörighet C, CE, D eller DE som senast den 31 december 1998 fyller 45 år skall senast den 30 september 2003 ansöka om sådan förlängning av giltighet av behörighet som stadgas i 3 kap. 12 § om körkortet inte skall förnyas dessförinnan enligt 3 kap. 14 § första meningen. Vid ansökan eller förnyelsen skall körkortshavaren visa att de medicinska kraven för behörigheten är uppfyllda.
3. Den som vid ikraftträdandet innehar körkort med behörighet C, CE, D, DE eller TAXI behöver inte förnya körkortet enligt 3 kap. 14 § andra meningen av den anledningen att giltighetstid för körkortsbehörighet C, CE, D eller DE skall antecknas på körkortet eller för att behörigheten TAXI slopats.
4. Godkännande som handledare som meddelats före ikraftträdandet gäller som godkännande enligt den nya lagen.
Bestämmelserna om övningskörning i körkortsförordningen
(1977:722) gäller för den som vid ikraftträdandet har uppnått en ålder av 17 år och 6 månader och har körkortstillstånd.
5. Den gamla lagen gäller fortfarande i fråga om överklagande av beslut om förnyelse av körkort som meddelats före ikraftträdandet.
6. Undantag som beviljats enligt den gamla lagen gäller i enlighet med sitt innehåll. Ansökan om undantag som getts in före ikraftträdandet prövas enligt den gamla lagen.
7. Körkortsbehörighet A LÄTT MOTORCYKEL och B som förvärvats före den 1 juli 1996 ger alltjämt rätt att köra fordon enligt de definitioner som fanns före ikraftträdandet av lagen
(1996:320) om ändring i körkortslagen (1977:477).
8. Ärende som anhängiggjorts hos en länsstyrelse före ikraftträdandet skall avgöras av denna länsstyrelse.
1999:878
1. Denna lag träder i kraft den 1 januari 2000. De äldre bestämmelserna om moped klass I skall dock tillämpas till och med den 31 mars 2000.
2. Körkort eller traktorkort som utfärdats före ikraftträdandet ger fortsatt rätt att köra terrängskoter. Detta gäller även när ett sådant körkort förnyas eller ett nytt körkort utfär 7. De äldre bestämmelserna i 9 kap. 1 § gäller fortfarande i fråga om förhållanden som hänför sig till tid före den 1 oktober 2009.
2003:216
1. Denna lag träder i kraft den 1 oktober 2003.
2. För återkallelse som prövats slutligt före den 1 oktober 1998 gäller 5 kap. 14 § i sin äldre lydelse.
2004:524
1. Denna lag träder i kraft den 1 juli 2004.
2. Bestämmelsen i 5 kap. 3 § 1 gäller även den som har brutit mot 30 § första, andra eller tredje stycket järnvägssäkerhetslagen (1990:1157) i dess lydelse före den 1 juli 2004.
3. Bestämmelsen i 5 kap. 9 § andra stycket gäller även den som har brutit mot 30 § första stycket järnvägssäkerhetslagen
(1990:1157) i dess lydelse före den 1 juli 2004.
2004:1087
Denna lag träder i kraft den 1 januari 2005. Bestämmelserna i 4 kap. 9-11 §§, 8 kap. 2 § första stycket andra meningen samt 10 kap. 1 § första stycket 4 skall tillämpas från och med den 1 oktober 2005. Bestämmelsen i 4 kap. 7 § första stycket 4 skall tillämpas från och med den 1 januari 2006.
2008:550
1. Denna lag träder i kraft den 1 oktober 2008.
2. Denna lag tillämpas första gången den 1 april 2009 i fråga om förare som avser att skaffa sig förarbehörigheten B.
3. Denna lag tillämpas första gången den 1 november 2009 i fråga om förare som avser att skaffa sig förarbehörigheten A eller A1.
4. Redan lämnat godkännande att bedriva verksamhet vid en trafikövningsplats gäller fortfarande. Återkallelse av godkännande som beror på händelse som inträffat efter ikraftträdandet ska prövas enligt de nya bestämmelserna om återkallande av tillstånd.
2008:1369
Denna lag träder i kraft den 1 januari 2009. Vid tillämpning av 7 a § förvaltningsprocesslagen (1971:291) ska Transportstyrelsen i stället för Vägverket vara den enskildes motpart, om styrelsen efter ikraftträdandet är behörig att handlägga den typ av fråga som är föremål för prövning.
2009:189
1. Denna lag träder i kraft den 1 april 2009 i fråga om 4 kap.
1, 2 och 5-7 §§ och i övrigt den 1 oktober 2009.
2. Ansökningar om körkortstillstånd och begäran om förhandsbesked enligt 3 kap. 8 § som omfattar körkortsbehörigheten AM får prövas från och med den 1 april 2009.
3. Äldre föreskrifter om rätt att köra moped klass II gäller fortfarande för personer som är födda före den 1 oktober 1994.
4. Förarbevis som har utfärdats med stöd av lagen (1999:877) om förarbevis för moped klass I och för terrängskoter ger även i fortsättningen rätt att köra det fordonsslag förarbeviset avser. Ett sådant förarbevis upphör dock att gälla om inte innehavaren före visst datum har ansökt om utbyte till en behörighetshandling enligt de nya bestämmelserna. Regeringen får meddela föreskrifter om sista dag för sådan ansökan.
På förarbevis som avses i första stycket ska från och med den 1 oktober 2009 tillämpas bestämmelserna i 3 kap. 13 § första stycket 2 och 3 och andra stycket samt 15 § första stycket 1 och andra stycket, 7 kap. 1 §, 8 kap. 3 § i tillämpliga delar samt 9 kap. 2 och 3 §§. Därutöver ska
- förarbevis för moped klass I likställas med körkort med behörigheten AM, och innehavare av sådant förarbevis likställas med körkortshavare, vid tillämpning av bestämmelserna i 3 kap.
3 § och 10 § andra meningen, 5 kap. och 10 kap. 2 §, samt
- på förarbevis för terrängskoter tillämpas bestämmelserna i 5 kap. 2 och 2 a §§.
5. Traktorkort som har utfärdats före den 1 oktober 2009 ger fortsatt rätt att köra moped klass I.
6. Nytt körkort eller traktorkort som utfärdats efter återkallelse av körkort eller traktorkort som utfärdats före den 1 januari 2000 ger rätt att köra snöskoter och terränghjuling trots bestämmelserna i 2 kap. 3 §.
7. De äldre bestämmelserna i 9 kap. 1 § gäller fortfarande i fråga om förhållanden som hänför sig till tid före den 1 oktober 2009.
2009:1352
Denna lag träder i kraft den 1 januari 2010. Vid tillämpning av 7 a § förvaltningsprocesslagen (1971:291) ska Transportstyrelsen vara den enskildes motpart.
2010:799
1. Denna lag träder i kraft den 1 september 2010.
2. Genomgången introduktionsutbildning enligt äldre rätt ska anses som sådan utbildning enligt den nya lagen.
2010:1914
1. Denna lag träder i kraft den 1 oktober 2011 i fråga om 5 kap.
26 och 27 §§ och i övrigt den 1 januari 2012.
2. Äldre föreskrifter gäller fortfarande för den som senast den 31 december 2011 fått en ansökan om villkorlig körkortsåterkallelse beviljad enligt lagen (1998:489) om försöksverksamhet med villkorlig körkortsåterkallelse.
2010:1970
1. Denna lag träder i kraft den 1 april 2011.
2. Äldre bestämmelser gäller om en handling har skickats eller lämnats före den 1 april 2011.
2011:1580
1. Denna lag träder i kraft den 1 februari 2012 i fråga om 4 kap. 8 §, 5 kap. 25 a, 27 och 28 §§ samt 10 kap. 2 § och i övrigt den 19 januari 2013.
2. Bestämmelsen i 7 kap. 2 § första stycket 9 i sin nya lydelse tillämpas dock för tid från och med den 1 februari 2012.
3. För en körkortsbehörighet som har förvärvats före den 19 januari 2013 gäller 2 kap. 5 och 6 §§ i sina äldre lydelser samt den upphävda 2 kap. 7 §.
Lag (2012:876)
.
4. Ett körkort med behörighet C, CE, D eller DE som har utfärdats eller har lämnats i utbyte mot eller ersatt ett körkort som utfärdats i en annan stat inom EES före den 19 januari 2013 ska förnyas första gången enligt 3 kap. 14 §
andra stycket vid det ordinarie förnyelsetillfälle som enligt äldre föreskrifter skulle ha infallit närmast efter den 18 januari 2013, men senast den 19 januari 2023. Körkortet ska dock förnyas när körkortshavaren fyller 45 år om detta inträffar innan körkortet ska förnyas enligt första meningen.
Om behörigheten C, CE, D eller DE har förlängts före den 19 januari 2013 ska körkortet i stället för vad som anges i första meningen förnyas när giltighetstiden för behörigheten löper ut.
Lag (2012:876)
.
5. För körkortsbehörighet A1 som har förvärvats före den 19 januari 2013 tillämpas inte den begränsning som följer av 2 §
lagen (2001:559) om vägtrafikdefinitioner till två- eller fyrhjulig motorcykel vars motor har ett förhållande mellan nettoeffekt och tjänstevikt som inte överstiger 0,1 kilowatt/kilogram.
Lag (2012:876)
.
6. Trots ålderskraven i 3 kap. 1 § får körkort med behörigheten A, C, CE, D eller DE utfärdas till den som tidigare innehaft ett körkort med motsvarande behörighet, om det tidigare körkortet utfärdats före den 19 januari 2013. För dessa fall gäller 2 kap. 6 § i sin äldre lydelse.
Lag (2012:876)
.
7. Äldre föreskrifter gäller fortfarande för sådant godkännande som handledare som har meddelats före den 1 februari 2012.
Lag (2012:876)
.
8. Vid förnyelse, utbyte eller ersättande av körkort med gemenskapskod 74, 75, 76 eller 77 som utfärdats före den 19 januari 2013 ska Transportstyrelsen i stället tillhandahålla ett körkort med behörighet C1, D1, C1E respektive D1E.
Detsamma gäller vid utfärdande av körkort efter återkallelse av ett körkort med sådan gemenskapskod.
Lag (2012:876)
.
2012:874
1. Denna lag träder i kraft den 19 januari 2013.
2. I fråga om ett körkort med behörigheten C, CE, D eller DE som efter återkallelse utfärdades enligt 5 kap. 14 § andra stycket första meningen före den 19 januari 2013 tillämpas inte 3 kap. 14 b §. Detsamma gäller ett körkort med behörigheten C, CE, D eller DE som före den 19 januari 2013 hade lämnats i utbyte mot eller ersatt ett körkort som utfärdats i en annan stat inom EES.
3. I fråga om ett körkort med behörigheten C, CE, D eller DE som efter återkallelse utfärdas enligt 5 kap. 14 § andra stycket första meningen den 19 januari 2013 eller senare tillämpas inte 3 kap. 14 b § första stycket, om det återkallade körkortet före den 19 januari 2013 hade utfärdats eller lämnats i utbyte mot eller ersatt ett körkort som utfärdats i en annan stat inom EES och det återkallade körkortet inte hade förnyats enligt 3 kap. 14 § andra stycket eller 3 kap. 14 b § andra stycket. I stället gäller för ett körkort som utfärdas under de förutsättningar som anges i första meningen vad som föreskrivs i 5 kap.14 § andra stycket andra meningen om att körkortet får ge behörigheten C, CE, D eller DE endast om den sökande i samband med ansökan har visat att de medicinska kraven för att ha behörigheten är uppfyllda, oavsett om utfärdandet görs före, vid eller efter utgången av den giltighetstid som angavs på det återkallade körkortet.
4. Det som anges i punkten 3 andra meningen gäller dock inte om behörigheten C, CE, D eller DE har förlängts före den 19 januari 2013 och giltighetstiden för behörigheten löper ut efter utfärdandet. Körkortet ska i sådant fall förnyas första gången enligt 3 kap. 14 § andra stycket när giltighetstiden för behörigheten löper ut.
5. Ett körkort med behörigheten C1, C1E, C, CE, D1, D1E, D eller DE som efter den 18 januari 2013 har lämnats i utbyte mot eller ersatt ett körkort som utfärdats i en annan stat inom EES före den 19 januari 2013 ska förnyas första gången enligt 3 kap. 14 b § fem år efter utbytet, om ursprungskörkortet hade en längre giltighetstid än fem år.
2018:86
1. Denna lag träder i kraft den 1 mars 2018.
2. Äldre föreskrifter gäller fortfarande för beslut om  villkor om alkolås som fattats före ikraftträdandet.
2022:374
1. Denna lag träder i kraft den 1 juni 2022.
2. För ett körkortsingripande med anledning av en gärning, som  har begåtts före ikraftträdandet och som är straffbelagd  enligt någon av bestämmelserna i 10 kap. 2 § första, andra  eller tredje stycket den upphävda järnvägslagen (2004:519),  gäller 5 kap. 3 § i den äldre lydelsen.
3. För ett körkortsingripande med anledning av en gärning, som  har begåtts före ikraftträdandet och som är straffbelagd  enligt 10 kap. 2 § första stycket den upphävda järnvägslagen 
(2004:519), gäller 5 kap. 9 § i den äldre lydelsen.
2024:149
1. Denna lag träder i kraft den 1 juni 2024.
2. Lagen tillämpas inte på körkort som utfärdats före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.