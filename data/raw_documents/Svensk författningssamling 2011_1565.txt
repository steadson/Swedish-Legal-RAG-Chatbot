Title: Förordning (2011:1565) om statsbidrag till kostnader för vård av kulturhistoriskt värdefulla fartyg
SFS Number: Svensk författningssamling 2011:1565
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20111565-om-statsbidrag-till_sfs-2011-1565/
Source Link: http://rkrattsbaser.gov.se/sfst?bet=2011:1565
Amendment Register Link: http://rkrattsbaser.gov.se/sfsr?bet=2011:1565
Ministry/Authority: Kulturdepartementet
Issued: 2011-12-15
Metadata: {"Utfärdad": "2011-12-15", "Ändrad": "t.o.m. SFS 2018:2075"}

==================================================

Förordning (2011:1565) om statsbidrag till kostnader för vård av kulturhistoriskt värdefulla fartyg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:1565
Departement/myndighet
:   
Kulturdepartementet
Utfärdad
:   
2011-12-15
Ändrad
:   
t.o.m. SFS 2018:2075
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns bestämmelser om statsbidrag till kostnader för vård av kulturhistoriskt värdefulla fartyg.
Statsbidrag enligt förordningen lämnas i mån av tillgång på medel.
Ändamålet med statsbidraget
2 §
Ändamålet med statsbidraget är att främja en långsiktigt hållbar förvaltning av kulturhistoriskt värdefulla fartyg i Sverige.
Förutsättningar för statsbidrag
3 §
Statsbidrag får lämnas till kostnader för sådan vård av kulturhistoriskt värdefulla fartyg som sker för att tillgodose det ändamål som anges i 2 §. Bidraget lämnas till fartygets ägare och ska avse kulturhistoriskt motiverade kostnader.
Vid bidragsgivningen ska ägarens egen insats och hans eller hennes möjligheter att långsiktigt upprätthålla en ändamålsenlig förvaltning av de kulturhistoriska värdena beaktas. Vidare ska det beaktas om fartyget är eller avses bli tillgängligt för allmänheten.
4 §
Statsbidrag får inte lämnas till sökande som har skulder för svenska skatter eller avgifter hos Kronofogdemyndigheten eller som är i likvidation eller konkurs.
Ärendenas handläggning
5 §
Statens maritima och transporthistoriska museer prövar  frågor om statsbidrag enligt denna förordning.
Förordning (2018:2075).
6 §
Ansökan om statsbidrag ska vara skriftlig och ges in  till Statens maritima och transporthistoriska museer. Ansökan  ska innehålla de uppgifter som behövs för prövningen.
Förordning (2018:2075).
7 §
Ett beslut om statsbidrag får förenas med villkor. Dessa ska framgå av beslutet. I beslutet ska också sista dag för redovisning enligt 8 § anges.
Redovisning
8 §
Den som har fått statsbidrag enligt denna förordning  ska till Statens maritima och transporthistoriska museer  redovisa hur medlen har använts och lämna de övriga uppgifter  som behövs för uppföljning och utvärdering.
Förordning (2018:2075).
Återbetalning och återkrav
9 §
Statens maritima och transporthistoriska museer får  besluta att ett beviljat statsbidrag tills vidare inte ska  betalas ut, om det kan antas att bidraget har beviljats på  grund av felaktiga uppgifter. Förordning (2018:2075).
10 §
Mottagaren av ett statsbidrag enligt denna förordning är återbetalningsskyldig om
1. mottagaren genom att lämna oriktiga uppgifter eller på något annat sätt har orsakat att bidraget har lämnats felaktigt eller med för högt belopp,
2. bidraget av något annat skäl har lämnats felaktigt eller med för högt belopp och mottagaren borde ha insett detta,
3. bidraget inte har använts för det ändamål som det har beviljats för,
4. det projekt som bidraget har lämnats för inte slutförs eller om bidraget av någon annan anledning inte förbrukats,
5. den som har tagit emot bidraget inte har lämnat sådan redovisning som avses i 8 §, eller
6. villkor i beslutet om statsbidrag inte har följts.
11 §
Om någon är återbetalningsskyldig enligt 10 §, ska  Statens maritima och transporthistoriska museer besluta att  helt eller delvis kräva tillbaka bidraget.
Förordning (2018:2075).
12 §
Om ett belopp som har återkrävts med stöd av 11 § inte betalas i rätt tid, ska dröjsmålsränta enligt räntelagen
(1975:635) tas ut på beloppet.
13 §
Om det finns särskilda skäl, får Statens maritima och  transporthistoriska museer helt eller delvis avstå från ett  krav på återbetalning enligt 11 § eller ett krav på ränta  enligt 12 §. Förordning (2018:2075).
Bemyndigande
14 §
Statens maritima och transporthistoriska museer får  meddela föreskrifter om verkställighet av denna förordning.
Förordning (2018:2075).
Överklagande
15 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än beslut enligt 9 § får dock inte överklagas.
Förordning (2018:1068).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.