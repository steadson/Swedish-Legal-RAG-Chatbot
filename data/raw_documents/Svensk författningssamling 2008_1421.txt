Title: Förordning (2008:1421) med instruktion för Kungl. biblioteket
SFS Number: Svensk författningssamling 2008:1421
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20081421-med-instruktion-for-kungl_sfs-2008-1421/
Source Link: http://rkrattsbaser.gov.se/sfst?bet=2008:1421
Amendment Register Link: http://rkrattsbaser.gov.se/sfsr?bet=2008:1421
Ministry/Authority: Utbildningsdepartementet
Issued: 2008-12-18
Metadata: {"Utfärdad": "2008-12-18", "Ändrad": "t.o.m. SFS 2022:1311"}

==================================================

Förordning (2008:1421) med instruktion för Kungl. biblioteket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:1421
Departement/myndighet
:   
Utbildningsdepartementet
Utfärdad
:   
2008-12-18
Ändrad
:   
t.o.m. SFS 2022:1311
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Kungl. biblioteket är Sveriges nationalbibliotek och en  nationell forskningsinfrastruktur. Myndigheten ska samla in,  beskriva, bevara och tillhandahålla fysiskt och digitalt  material som behövs för att fullgöra denna uppgift.  Myndigheten ska genom verksamheten bidra till den svenska  forskningens kvalitet och det demokratiska samhällets  utveckling. Förordning (2022:1311).
2 §
Myndigheten ska
1. tillhandahålla en heltäckande datakälla för utvärdering av  svenska vetenskapliga publikationer,
2. tillhandahålla en nationell digital plattform för öppet  tillgängliga svenska vetenskapliga tidskrifter,
3. samordna, följa upp och främja samverkan i arbetet för  öppen tillgång till vetenskapliga publikationer och varje år  publicera en rapport med en samlad kartläggning, analys och  bedömning av det nationella arbetet med öppen tillgång till  vetenskapliga publikationer, och
4. varje år publicera en rapport med en redovisning av de  totala utgifterna för vetenskaplig publicering för universitet  och högskolor som har statlig huvudman eller tillstånd att  utfärda examen enligt lagen (1993:792) om tillstånd att  utfärda vissa examina. Förordning (2022:1311).
3 §
Myndigheten ska ha en nationell överblick över och främja  samverkan inom det allmänna biblioteksväsendet i enlighet med 
18 § bibliotekslagen (2013:801).
Myndigheten ska tillhandahålla informationssystem och verka  för utveckling och samordning av digitala tjänster inom det  allmänna biblioteksväsendet. Förordning (2022:1311).
Ledning
4 §
Myndigheten leds av en myndighetschef. Förordning (2018:15).
5 §
Vid myndigheten ska det finnas ett insynsråd som består av högst tio ledamöter. Förordning (2018:15).
Anställningar och uppdrag
6 §
Riksbibliotekarien är myndighetschef. Förordning (2018:15).
Personalansvarsnämnd
7 §
Vid myndigheten ska det finnas en personalansvarsnämnd.
Förordning (2018:15).
Tillämpligheten av vissa förordningar
8 §
Myndigheten ska tillämpa personalföreträdarförordningen
(1987:1101). Förordning (2018:15).
Undantag från myndighetsförordningen
9 §
Följande bestämmelse i myndighetsförordningen (2007:515)
ska inte tillämpas på myndigheten:
27 § om myndighetens rätt att företräda staten vid domstol.
Förordning (2018:15).
10 § /Ny beteckning genom förordning (2018:15)./
11 § /Ny beteckning genom förordning (2018:15)./
12 § /Ny beteckning genom förordning (2018:15)./
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.