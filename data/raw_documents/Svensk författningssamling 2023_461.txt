Title: Förordning (2023:461) med instruktion för Utbetalningsmyndigheten
SFS Number: Svensk författningssamling 2023:461
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023461-med-instruktion-for_sfs-2023-461/
Source Link: http://rkrattsbaser.gov.se/sfst?bet=2023:461
Amendment Register Link: http://rkrattsbaser.gov.se/sfsr?bet=2023:461
Ministry/Authority: Finansdepartementet
Issued: 2023-06-22
Metadata: {"Utfärdad": "2023-06-22", "Ändrad": "2024:249"}

==================================================

Förordning (2023:461) med instruktion för Utbetalningsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:461
Departement/myndighet
:   
Finansdepartementet
Utfärdad
:   
2023-06-22
Ändrad
:   
2024:249
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Utbetalningsmyndigheten ska förebygga, förhindra och  upptäcka felaktiga utbetalningar från välfärdssystemen.
2 §
Myndigheten ska
1. göra dataanalyser och urval,
2. genomföra inledande och fördjupade granskningar enligt  lagen (2023:455) om Utbetalningsmyndighetens granskning av  utbetalningar, och
3. administrera ett system med transaktionskonto enligt lagen 
(2023:454) om transaktionskonto vid Utbetalningsmyndigheten.
3 §
Myndigheten ska bidra till kunskapsutvecklingen i den  statliga förvaltningen och vid arbetslöshetskassorna genom att  samla, analysera och förmedla kunskap och erfarenheter från  sitt arbete med att förebygga, förhindra och upptäcka  felaktiga utbetalningar från välfärdssystemen.
4 §
Myndigheten är beredskapsmyndighet enligt förordningen 
(2022:524) om statliga myndigheters beredskap.
4 a §
Myndigheten ska delta i det myndighetsgemensamma arbetet  mot den grova och organiserade brottsligheten.  Förordning (2024:249).
Samverkan
5 §
Utbetalningsmyndigheten ska samverka med  Arbetsförmedlingen, Centrala studiestödsnämnden,  Försäkringskassan, Pensionsmyndigheten och Skatteverket i  syfte att motverka felaktiga utbetalningar från  välfärdssystemen.
6 §
Utbetalningsmyndigheten ska samverka med Riksgäldskontoret  i fråga om betalningar som administreras via systemet med  transaktionskonto.
7 §
Utbetalningsmyndigheten ska tillsammans med Centrala  studiestödsnämnden, Försäkringskassan respektive Skatteverket  bestämma vilka uppgifter inom ramen för systemet med  transaktionskonto som de myndigheterna ska utföra för  Utbetalningsmyndighetens räkning.
8 §
Utbetalningsmyndigheten ska tillsammans med Skatteverket  bestämma vilka it-drifttjänster samt vilket tekniskt och  administrativt stöd som Skatteverket ska tillhandahålla för  Utbetalningsmyndighetens räkning.
Ledning
9 §
Myndigheten leds av en styrelse som ska bestå av högst sju  ledamöter.
Integritetsskyddsråd
10 §
Vid myndigheten ska det finnas ett integritetsskyddsråd.
Rådet ska utöva fortlöpande insyn i de åtgärder som  myndigheten vidtar för att säkerställa integritetsskyddet i  verksamheten.
Rådet ska rapportera sina iakttagelser till myndighetens  ledning och, om rådet finner att det finns skäl för det, till  Integritetsskyddsmyndigheten och till regeringen.
11 §
Integritetsskyddsrådet ska bestå av högst tre ledamöter.  En av ledamöterna är ordförande.
Anställningar och uppdrag
12 §
Generaldirektören är myndighetschef.
13 §
Ledamöterna i integritetsskyddsrådet utses av regeringen  för viss tid.
Personalansvarsnämnd
14 §
Vid myndigheten ska det finnas en personalansvarsnämnd.
Tillämpligheten av vissa förordningar
15 §
Myndigheten ska tillämpa personalföreträdarförordningen 
(1987:1101) och internrevisionsförordningen (2006:1228).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.