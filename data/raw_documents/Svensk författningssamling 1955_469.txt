Title: /r1/ Lag (1955:469)
angående omreglering av vissa ersättningar enligt lagen den 17 juni 1916 
(nr 235) om försäkring för olycksfall i arbete m.m.;
SFS Number: Svensk författningssamling 1955:469
URL: https://www.riksdagen.se/sv/dokument-och-lagar/dokument/svensk-forfattningssamling/r1-lag-1955469angaende-omreglering-av-vissa_sfs-1955-469/
Source Link: http://rkrattsbaser.gov.se/sfst?bet=1955:469
Amendment Register Link: http://rkrattsbaser.gov.se/sfsr?bet=1955:469
Ministry/Authority: Socialdepartementet
Issued: 1955-06-17
Metadata: {"Utfärdad": "1955-06-17", "Ändrad": "t.o.m. SFS1971:284"}

==================================================

/r1/ Lag (1955:469)
angående omreglering av vissa ersättningar enligt lagen den 17 juni 1916 
(nr 235) om försäkring för olycksfall i arbete m.m.;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1955:469
Departement/myndighet
:   
Socialdepartementet
Utfärdad
:   
1955-06-17
Ändrad
:   
t.o.m. SFS1971:284
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Ersättning på grund av obligatorisk försäkring jämlikt lagen den 17  juni 1916 (nr 235) om försäkring för olycksfall i arbete, lagen den 14  juni 1929 (nr 131) om försäkring för vissa  yrkessjukdomar eller lagen  den 11 juni 1937 (nr 348) om krigsförsäkring för ombord å fartyg  tjänstgörande personer skall, i den mån ersättningen ej utgives av  staten, under tillämpning i övrigt av vad i nämnda lagar är stadgat  omregleras enligt vad  nedan sägs.
2 §
Vid omreglering enligt denna lag skall den årliga arbetsförtjänst,  efter vilken ersättningen beräknas, avrundas till närmaste hundratal  kronor och därefter höjas,
om arbetsförtjänsten motsvarar den i 3 § angivna  medelarbetsförtjänsten  för den tidsperiod, under vilken skadan inträffade, till  sextusensexhundra kronor samt
eljest till belopp, vilket står i samma proportion till   sextusensexhundra kronor som arbetsförtjänsten förhåller sig till  angivna medelarbetsförtjänst.
Arbetsförtjänsten må dock ej i något fall uppräknas till högre belopp än  sjutusenniohundratjugu kronor.
3 §
Medelarbetsförtjänsten för envar tidsperiod framgår av  följande  tabell:
Tidsperiod      Medel-        Tidsperiod         Medel-
under vilken    arbetsför-    under vilken       arbetsför-
skadan          tjänst        skadan in-         tjänst
inträffade      kr            träffade           kr
1918        1 600        1939-1940             2 200
1919        1 700           1941               2 300
1920-1921     2 100           1942               2 700
1922        1 900           1943               2 900
1923-1926      1 800           1944               3 000
1927        1 900           1945               3 200
1928        2 000       1 jan.-30 juni 1946    3 300
1929        1 900       1 juli-31 dec. 1946    3 800
1930-1931      2 000           1947               4 000
1932        1 900           1948               4 200
1933-1934      1 800           1949               5 200
1935-1936      1 900           1950               5 400
1937        2 000           1951               5 900
1938        2 100       1952 eller senare      6 000
4 § Vid förlust av arbetsförmågan eller nedsättning av densamma  med  minst tre tiondelar skall livränta till den skadade
för tid till och med den månad, under vilken han fyller sextiosju år,  beräknas på grundval av hans enligt 2 § förhöjda arbetsförtjänst och med  tillämpning av de grunder, som angivas i 16 § första stycket a) eller b)  och tredje stycket lagen om yrkesskadeförsäkring, samt
för tid efter utgången av nämnda månad utgöra hälften av det belopp som  följer av vad nyss sagts.
Är arbetsförmågan nedsatt med mindre än tre tiondelar men minst två  tiondelar, skall livränta till den skadade för tid till och med den  månad, under vilken han fyller sextiosju år, utgöra hälften av det  belopp, vartill livräntan uppgår, om den beräknas på grundval av hans  enligt 2 § förhöjda arbetsförtjänst och med tillämpning av de i 16 §  första stycket c) samt tredje stycket lagen om yrkesskadeförsäkring  stadgade grunderna.
Har livränta - i förekommande fall jämte tillägg därå enligt   förordningen den 2 juni 1950 (nr 295) om tillägg av statsmedel å vissa  ersättningar enligt lagen om försäkring för olycksfall i arbete m.m. -  jämlikt 6 § lagen den 17 juni 1916 (nr 235) delvis utbytts mot ett  kapital för en gång, skall den omreglerade livräntan bestämmas så, att  den svarar mot den icke kapitaliserade delen av den ursprungliga  livräntan jämte  tillägg.
5 §
Är någon behäftad med två eller flera skador, som medföra rätt till  livränta enligt någon av de i 1 § omförmälda lagarna, skall vid  tillämpning av 4 § invaliditetsgraden beräknas för skadorna gemensamt  och ett för dem gemensamt livräntebelopp fastställas. Därvid skall, om  livränta för de skilda skadorna ej skolat beräknas på grundval av samma  enligt 2 § förhöjda arbetsförtjänst, den högsta arbetsförtjänsten läggas  till grund för beräkningen. Den gemensamma livräntans årsbelopp skall  anses  belöpa å de olika skadorna i förhållande till de särskilda   invaliditetsgraderna.
6 §
Livränta till efterlevande make för tid till och med den månad,  under vilken maken fyller sextiosju år, samt till barn eller adoptivbarn  skall beräknas på grundval av den avlidnes enligt 2 § förhöjda  arbetsförtjänst och med tillämpning av, såvitt angår make, 20 och 23 §§  lagen om yrkesskadeförsäkring och, beträffande barn eller adoptivbarn, 
21 och 23 §§ samma lag.
Livränta till efterlevande make för tid efter utgången av den månad,  under vilken maken fyllt sextiosju år, samt till fader, moder eller  adoptant skall förhöjas med tjugu procent av livräntans belopp, dock  endast såframt skadan inträffat före den 1 januari 1941.
7 §
Sjukpenning till skadad skall beräknas på grundval av hans enligt 2 
§ förhöjda arbetsförtjänst samt med tillämpning av de i 13 § lagen om  yrkesskadeförsäkring stadgade grunderna; och skall därvid vad i 14 och 
15 §§ nämnda lag finnes stadgat om barntillägg och hempenning äga  motsvarande tillämpning.
8 §
Vad i lagen den 17 juni 1916 (nr 235) är stadgat om högre livränta  till någon, som är i behov av särskild vård, och om ersättning för  förnyelse av särskilda hjälpmedel skall ej längre gälla. I stället  skall, om den skadade till följd av skadan under längre tid är ur stånd  att reda sig själv, honom tillkommande livränta eller sjukpenning under  tid, då han icke på grund av skadan åtnjuter sjukhusvård, förhöjas med  vårdbidrag enligt vad i 17 § lagen om yrkesskadeförsäkring sägs; och  skall i fråga om ersättning för särskilda hjälpmedel gälla vad som är  stadgat i 12 § andra stycket sistnämnda lag.
9 §
Har till följd av bestämmelserna i lagen den 11 juni 1937 (nr 348)  livränta eller sjukpenning bestämts på grundval av en årlig  arbetsförtjänst, som överstiger det belopp, vartill arbetsförtjänsten  skolat beräknas enligt 9 § lagen den 17 juni 1916 (nr 235), skall vid  tillämpningen av 2 § denna lag överskjutande belopp icke beaktas; och  skall i dylikt fall livräntan eller sjukpenningen i stället höjas med  belopp, som enligt förstnämnda lag svarar mot den del av  arbetsförtjänsten vilken icke beaktats.
Därest livränta eller sjukpenning beräknats på grundval av en  årlig  arbetsförtjänst, som förhöjts till följd av övergångsbestämmelserna till  förordningen den 21 april 1943 (nr 183) om ersättning i vissa fall i  anledning av kroppsskada, ådragen under fullgörande av tjänsteplikt,  skall omregleringen  enligt denna lag ske på grundval av den sålunda  förhöjda  arbetsförtjänsten.
10 §
Ersättning, som omreglerats enligt vad i 1-9 §§ sägs, må ej i något  fall understiga det belopp, varmed ersättning skulle hava utgått, därest  omreglering ej skett.
11 §
Om någon, som ådragit sig yrkessjukdom genom långvarigt  arbete i  verksamhet där fara föreligger för sjukdomen, först efter utgången av år 
1954 varaktigt upphört att arbeta i dylik verksamhet, skall livränta  eller sjukpenning till honom eller livränta till hans efterlevande  beräknas enligt de grunder, som angivas i lagen om yrkesskadeförsäkring,  såvida ej livräntan  eller sjukpenningen, beräknad enligt vad i 1-9 §§  sägs, skulle uppgå till högre belopp.
Har någon ådragit sig stendammlunga skall, såframt vad i första stycket  är stadgat ej äger tillämpning, vid bedömande i vad mån sjukdomen  medfört nedsättning av arbetsförmågan i stället för vad som är stadgat i 
8 § lagen den 17 juni 1916 (nr 235) bestämmelserna i 10 § lagen om  yrkesskadeförsäkring gälla.
12 §
Åtnjuter den, som uppbär livränta eller sjukpenning enligt någon av  de i 1 § omförmälda lagarna, mot ersättningen svarande understöd, är han  skyldig att enligt vad Konungen därom förordnar vidkännas avdrag å den  omreglerade ersättningen, dock högst med vad som svarar mot understödet.
Vad i 26 § lagen om yrkesskadeförsäkring sägs rörande avdrag för   ersättning från allmän sjukkassa eller för folkpension eller för bidrag  enligt lagen den 26 juli 1947 (nr 530) om särskilda barnbidrag till  änkors och invaliders m.fl. barn eller lagen samma dag (nr 531) om  bidrag till änkor och änklingar med barn skall äga motsvarande  tillämpning å ersättning, som omreglerats enligt denna lag.
13 §
Slutar omreglerat belopp, som skall utbetalas, ej å helt  tiotal  ören, avrundas det till närmast högre, å helt tiotal ören  slutande  belopp.
14 §
Den kostnad för varje kalenderår, som föranledes av bestämmelserna  i denna lag, skall bestridas genom den försäkringsavgift, som jämlikt 38  och 39 §§ lagen om yrkesskadeförsäkring skall för året beräknas för  arbetsgivaren.
Lag (1971:284)
.
15 §
De närmare föreskrifter, som finnas erfoderliga för tillämpningen  av denna lag, meddelas av Konungen eller av myndighet, som Konungen  bestämmer.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.