Title: Förordning (2007:1197) med instruktion för Forum för levande historia
SFS Number: Svensk författningssamling 2007:1197
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071197-med-instruktion-for-forum_sfs-2007-1197/
Source Link: http://rkrattsbaser.gov.se/sfst?bet=2007:1197
Amendment Register Link: http://rkrattsbaser.gov.se/sfsr?bet=2007:1197
Ministry/Authority: Kulturdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2023:199"}

==================================================

Förordning (2007:1197) med instruktion för Forum för levande historia
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1197
Departement/myndighet
:   
Kulturdepartementet
Utfärdad
:   
2007-11-22
Ändrad
:   
t.o.m. SFS 2023:199
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Forum för levande historia ska främja arbete med demokrati  och mänskliga rättigheter. Detta ska göras med utgångpunkt i  lärdomar från Förintelsen och kommunistiska regimers brott mot  mänskligheten i historien, liksom andra brott mot  mänskligheten i historien.
Myndigheten har särskilt till uppgift att öka och fördjupa  kunskaperna om antisemitism, antiziganism och andra former av  rasism och intolerans med fokus på kopplingen mellan historien  och samtiden.
Myndigheten ska sträva efter att stärka människors vilja att  aktivt verka för alla människors lika värde.  Förordning (2023:199).
2 §
Myndigheten ska bedriva utåtriktad verksamhet med inriktning på kunskap, kultur och utbildning. Verksamheten ska bedrivas i nära kontakt med pågående forskning, andra kultur- och utbildningsinstitutioner samt myndigheter, organisationer och föreningar vars verksamhet rör liknande frågor.
Myndigheten ska sträva efter att verksamheten når största möjliga geografiska spridning och förankring.
Myndigheten ska verka för ökad kunskap grundad på forskning och samverkan med andra, exempelvis universitet och högskolor, och förmedla kunskap inom sitt verksamhetsområde.
Förordning (2009:758).
2 a §
Myndigheten ska i sin verksamhet integrera ett jämställdhets-, mångfalds- och barnperspektiv samt ett internationellt och interkulturellt utbyte och samarbete.
Förordning (2009:758).
2 b §
Myndigheten ska rapportera uppgifter om sin besöksutveckling till Myndigheten för kulturanalys.
Myndigheterna ska samråda om vilken rapportering som behövs. Förordning (2014:177).
2 c §
Myndigheten  ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:177).
3 §
Myndigheten ska aktivt främja högtidlighållandet av Förintelsens minnesdag och företräda Sverige i International Holocaust Remembrance Alliance. Förordning (2013:862).
4 §
Myndigheten ska dela ut ett pris för humanitära och demokratifrämjande insatser enligt förordningen (2004:1024) om pris till Per Angers minne.
Ledning
5 §
Myndigheten leds av en myndighetschef.
Anställningar och uppdrag
6 §
Överintendenten är myndighetschef.
Undantag från myndighetsförordningen
7 §
Följande bestämmelse i myndighetsförordningen (2007:515)
ska inte tillämpas på myndigheten:
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.