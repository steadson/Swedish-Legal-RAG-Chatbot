Title: Förordning (2008:761) om stöd till forskning och utveckling samt innovation inom energiområdet
SFS Number: Svensk författningssamling 2008:761
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008761-om-stod-till-forskning-och_sfs-2008-761/
Source Link: http://rkrattsbaser.gov.se/sfst?bet=2008:761
Amendment Register Link: http://rkrattsbaser.gov.se/sfsr?bet=2008:761
Ministry/Authority: Klimat- och näringslivsdepartementet RSE
Issued: 2008-09-11
Metadata: {"Utfärdad": "2008-09-11", "Ändrad": "t.o.m. SFS 2025:295"}

==================================================

Förordning (2008:761) om stöd till forskning och utveckling samt innovation inom energiområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:761
Departement/myndighet
:   
Klimat- och näringslivsdepartementet RSE
Utfärdad
:   
2008-09-11
Ändrad
:   
t.o.m. SFS 2025:295
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om stöd för att  inom energiområdet främja forskning och utveckling, inklusive  demonstrationsprojekt, och innovation. Förordning (2025:295).
2 §
Denna förordning är meddelad med stöd av
- 8 kap. 11 § regeringsformen i fråga om 27 §, och
- 8 kap. 7 § regeringsformen i fråga om övriga bestämmelser.
Förordning (2025:295).
3 §
Ord och uttryck som används i denna förordning har samma  betydelse som i
- kommissionens förordning (EU) nr 651/2014 av den 17 juni 
2014 genom vilken vissa kategorier av stöd förklaras förenliga  med den inre marknaden enligt artiklarna 107 och 108 i  fördraget, och
- kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.  Förordning (2025:295).
Allmänna bestämmelser om stöd
4 §
Stöd enligt denna förordning får lämnas i form av bidrag  för att inom energiområdet främja forskning och utveckling,  inklusive demonstrationsprojekt, och innovation. Stöd får  lämnas om det finns medel.
Stöd får lämnas till företag och andra än företag. Stöd får  dock inte lämnas till privatpersoner. Förordning (2025:295).
5 §
En förutsättning för stöd är att en skriftlig ansökan om stöd lämnats in till myndigheten innan arbetet med verksamheten eller projektet inleds. Förordning (2014:1530).
6 §
Stöd får endast medges om Statens energimyndighet bedömer att resultatet kan komma att nyttiggöras.
Förordning (2014:1530).
6 a §
Stöd får inte lämnas för kostnader som offentligt stöd  redan har lämnats för. Förordning (2025:295).
Stöd till företag
6 b §
Stöd till företag får endast lämnas i enlighet med  kommissionens förordningar (EU) nr 651/2014 och (EU) 
2023/2831. Förordning (2025:295).
7 §
Investeringsstöd till små och medelstora företag lämnas i enlighet med kapitel I och artikel 17 i kommissionens förordning (EU) nr 651/2014. Förordning (2014:1530).
8 §
Stöd till konsulttjänster för små och medelstora företag lämnas i enlighet med kapitel I och artikel 18 i kommissionens förordning (EU) nr 651/2014.
Förordning (2014:1530).
9 §
Stöd till små och medelstora företags deltagande i mässor lämnas i enlighet med kapitel I och artikel 19 i kommissionens förordning (EU) nr 651/2014.
Förordning (2014:1530).
10 §
Stöd till nystartade företag lämnas i enlighet med kapitel I och artikel 22 i kommissionens förordning (EU) nr 651/2014. Förordning (2014:1530).
11 §
Stöd till sökkostnader lämnas i enlighet med kapitel I och artikel 24 i kommissionens förordning (EU) nr 651/2014.
Förordning (2014:1530).
12 §
Stöd till forsknings- och utvecklingsprojekt lämnas i  enlighet med kapitel I och artiklarna 25-25e i kommissionens  förordning (EU) nr 651/2014. Förordning (2025:295).
13 §
Investeringsstöd till forsknings-, testnings- och  experimentinfrastruktur lämnas i enlighet med kapitel I och  artiklarna 26 och 26a i kommissionens förordning (EU) 
651/2014. Förordning (2025:295).
14 §
Stöd till innovationskluster lämnas i enlighet med kapitel I och artikel 27 i kommissionens förordning (EU) nr 651/2014. Förordning (2014:1530).
15 §
Innovationsstöd till små och medelstora företag lämnas i enlighet med kapitel I och artikel 28 i kommissionens förordning (EU) nr 651/2014. Förordning (2014:1530).
16 §
Stöd till processinnovation och organisationsinnovation lämnas i enlighet med kapitel I och artikel 29 i kommissionens förordning (EU) nr 651/2014.
Förordning (2014:1530).
17 §
Stöd till utbildning lämnas i enlighet med kapitel I och artikel 31 i kommissionens förordning (EU) nr 651/2014.
Förordning (2014:1530).
Förfarandet i stödärenden
18 §
Frågor om stöd prövas av Statens energimyndighet.
En ansökan om stöd ska vara skriftlig och lämnas in  elektroniskt till myndigheten på det sätt som myndigheten  anvisar. Förordning (2025:295).
19 §
En ansökan om stöd ska innehålla de handlingar och  uppgifter som behövs för att den ska kunna prövas.
Om ansökan avser stöd som omfattas av kommissionens förordning 
(EU) 2023/2831 ska ansökan innehålla en redogörelse för
1. allt annat stöd av mindre betydelse som sökanden tagit emot  under den senaste treårsperioden, och
2. allt annat stöd som sökanden tidigare ansökt om eller  beviljats och som avser samma stödberättigande kostnader som  ansökan omfattar. Förordning (2025:295).
20 §
Ett beslut om stöd ska innehålla villkor om att  stödmottagaren på begäran av Statens energimyndighet ska lämna  de uppgifter som krävs för uppföljning och utvärdering av  stödet. Beslutet får även innehålla de övriga villkor som  behövs för att tillgodose syftet med stödet.
I beslutet ska det även anges när den åtgärd som stödet avser  senast ska vara utförd. Efter ansökan får Statens  energimyndighet förlänga tiden, om det finns särskilda skäl.
Förordning (2025:295).
20 a §
Den som ansöker om eller har beviljats stöd ska snarast  möjligt till Statens energimyndighet anmäla sådana ändrade  förhållanden som kan påverka rätten till eller storleken på  stödet. Förordning (2025:295).
21 §
Den som har fått stöd ska till Statens energimyndighet, enligt vad myndigheten närmare bestämmer, skriftligt redovisa erfarenheterna av de åtgärder som föranlett stödet.
Myndigheten ska följa den verksamhet som stöd har lämnats till och utöva tillsyn över att villkoren för stödet följs.
Den som har beviljats stöd ska ge myndigheten eller den som myndigheten utser tillfälle att granska verksamheten och på begäran lämna ytterligare uppgifter om verksamheten.
Förordning (2015:77).
22 §
Stödet ska betalas ut senast när projektet har slutförts.
Ett stöd som har beviljats enligt denna förordning får inte  betalas ut till ett företag som
1. är föremål för betalningskrav på grund av ett beslut av  Europeiska kommissionen som förklarar ett stöd olagligt och  oförenligt med den inre marknaden,
2. har skulder hos Kronofogdemyndigheten
a) som avser återkrav av statligt stöd eller bidrag, eller
b) för svenska skatter eller avgifter, eller
3. är i likvidation eller försatt i konkurs.  Förordning (2025:295).
23 §
Statens energimyndighet får besluta att ett beviljat stöd helt eller delvis inte ska betalas ut om
1. den som ansökt om stöd genom att lämna oriktiga uppgifter eller på något annat sätt har förorsakat att stödet beviljats felaktigt eller med för högt belopp,
2. stödet av något annat skäl har beviljats felaktigt eller med för högt belopp och mottagaren borde ha insett detta, eller
3. villkoren för stödet inte har följts.
Förordning (2011:1488).
Återbetalning och återkrav
24 §
En stödmottagare är återbetalningsskyldig om
1. det finns grund för det enligt 23 §, eller
2. stödet helt eller delvis inte har utnyttjats eller använts  för det ändamål som det har beviljats för.  Förordning (2025:295).
25 §
Om en stödmottagare är återbetalningsskyldig enligt 24 §  ska Statens energimyndighet besluta att helt eller delvis  kräva tillbaka stödet. På det belopp som en stödmottagare är  återbetalningsskyldig för ska ränta enligt räntelagen 
(1975:635) betalas. Kravet eller räntan får helt eller delvis  sättas ner om det finns särskilda skäl.
Ett beslut om återkrav ska fattas inom tio år från det att  stödet betalades ut. Förordning (2025:295).
25 a §
Bestämmelser om återkrav och skyldighet att återbetala  sådant stöd som lämnas i strid med genomförandeförbudet i  artikel 108.3 i fördraget om Europeiska unionens funktionssätt 
(olagligt stöd) finns i lagen (2013:388) om tillämpning av  Europeiska unionens statsstödsregler. Förordning (2025:295).
Övriga bestämmelser
26 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 22 § andra stycket, 23 § eller 25 § får dock  inte överklagas. Förordning (2025:295).
27 §
Statens energimyndighet får meddela de föreskrifter som behövs för verkställighet av denna förordning.  Förordning (2025:295).
27 a §
Har upphävts genom förordning (2025:295).
27 b §
Har upphävts genom förordning (2025:295).
28 §
Statens energimyndighet ska föra det register som avses i  artikel 12 i kommissionens förordning (EU) nr 651/2014.
Om ansökan avser stöd enligt kommissionens förordning (EU) 
2023/2831, ska myndigheten lämna de upplysningar till  företaget som framgår av artikel 7.4 i den förordningen.  Förordning (2025:295).
29 §
Har betecknats 27 § genom förordning (2025:295).
30 §
Har betecknats 28 § genom förordning (2025:295).
Övergångsbestämmelser
2008:761
1. Denna förordning träder i kraft den 1 november 2008.
2. Genom förordningen upphävs förordningen (1998:222) om statligt stöd till energiforskning, förordningen (1998:653) om statligt stöd till energiteknik och förordningen (1998:654) om energiteknikbidrag.
3. De upphävda förordningarna gäller dock fortfarande i fråga om stöd som har beslutats enligt de förordningarna.
2011:1488
1. Denna förordning träder i kraft den 1 februari 2012.
2. Äldre föreskrifter gäller fortfarande för ärenden där ansökan om stöd har inkommit före ikraftträdandet.
2016:610
1. Denna förordning träder i kraft den 1 juli 2016.
2. Bestämmelserna i 27 a § tillämpas även för stöd som  lämnats före ikraftträdandet.
2025:295
1. Denna förordning träder i kraft den 27 maj 2025.
2. Äldre föreskrifter gäller fortfarande för beslut om stöd  som fattats före ikraftträdandet.
3. Kraven på ansökan i 18 och 19 §§ gäller inte för  ansökningar som har lämnats in till Statens energimyndighet  före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.