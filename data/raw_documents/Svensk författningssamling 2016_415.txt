Title: Lag (2016:415) om förmedlingsavgifter för kortbaserade betalningstransaktioner
SFS Number: Svensk författningssamling 2016:415
URL: https://www.riksdagen.se/sv/dokument-och-lagar/dokument/svensk-forfattningssamling/lag-2016415-om-formedlingsavgifter-for_sfs-2016-415/
Source Link: http://rkrattsbaser.gov.se/sfst?bet=2016:415
HTML Document Link: None
Amendment Register Link: http://rkrattsbaser.gov.se/sfsr?bet=2016:415
Ministry/Authority: Finansdepartementet FMA B
Issued: 2016-05-19
Metadata: {"Utfärdad": "2016-05-19"}

==================================================

Lag (2016:415) om förmedlingsavgifter för kortbaserade betalningstransaktioner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2016:415
Departement/myndighet
: 
Finansdepartementet FMA B
Utfärdad
: 
2016-05-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna lag finns bestämmelser som kompletterar Europaparlamentets och rådets förordning (EU) nr 2015/751 av den 29 april 2015 om förmedlingsavgifter för kortbaserade betalningstransaktioner.
Termer och uttryck i denna lag har samma betydelse som i förordning (EU) nr 2015/751.
Behöriga myndigheter
2 §
Behöriga myndigheter enligt artikel 13 i förordning (EU) nr 2015/751 är
1. Konsumentverket, i fråga om tillämpningen av bestämmelserna om betalningsmottagares skyldigheter mot konsumenter i artikel 10.4 i förordningen, och
2. Finansinspektionen, i fråga om bestämmelserna i förordningen i övrigt.
Tillsyn och ingripanden
3 §
Om information inte tillhandahålls i enlighet med artikel 
10.4 i förordning (EU) nr 2015/751, ska marknadsföringslagen 
(2008:486) tillämpas, med undantag för bestämmelserna i 29-36 
§§ om marknadsstörningsavgift. Sådan information ska anses vara väsentlig enligt 10 § tredje stycket den lagen.
4 §
När Finansinspektionen utför sina uppgifter som behörig myndighet enligt 2 § 2 och utövar tillsyn, ska 8 kap. lagen 
(2010:751) om betaltjänster tillämpas. Av bestämmelserna om tillsyn och ingripande i 8 kap. den lagen ska bara 1-4, 6, 8, 
9, 13-21, 25 och 26 §§ tillämpas på betalningsordningar för kontokort och bearbetningsenheter.
Avgifter till Finansinspektionen
5 §
Vid sidan av de avgifter som får tas ut med stöd av 8 kap. 7 § lagen (2010:751) om betaltjänster ska Finansinspektionens verksamhet bekostas av avgifter från betalningsordningar för kontokort och bearbetningsenheter.
Bemyndiganden
6 §
Regeringen eller den myndighet som regeringen bestämmer får meddela föreskrifter om vilka upplysningar en betalningsordning för kontokort eller en bearbetningsenhet ska lämna till Finansinspektionen för dess tillsynsverksamhet.
7 §
Regeringen får meddela föreskrifter om sådana avgifter som avses i 5 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.