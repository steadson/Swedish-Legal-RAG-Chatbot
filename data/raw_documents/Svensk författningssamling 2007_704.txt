Title: Förordning (2007:704) om vissa sanktioner mot Iran
SFS Number: Svensk författningssamling 2007:704
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007704-om-vissa-sanktioner-mot-iran_sfs-2007-704/
Source Link: http://rkrattsbaser.gov.se/sfst?bet=2007:704
Amendment Register Link: http://rkrattsbaser.gov.se/sfsr?bet=2007:704
Ministry/Authority: Utrikesdepartementet
Issued: 2007-09-06
Metadata: {"Utfärdad": "2007-09-06", "Ändrad": "t.o.m. SFS 2022:1076"}

==================================================

Förordning (2007:704) om vissa sanktioner mot Iran
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:704
Departement/myndighet
:   
Utrikesdepartementet
Utfärdad
:   
2007-09-06
Ändrad
:   
t.o.m. SFS 2022:1076
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller föreskrifter om förbud och  andra åtgärder för att i Sverige genomföra vissa sanktioner  mot Iran som har antagits av Europeiska unionens råd genom  beslut 2010/413/GUSP av den 26 juli 2010 om restriktiva  åtgärder mot Iran och om upphävande av gemensam ståndpunkt 
2007/140/GUSP. Förordningen innehåller även föreskrifter som  kompletterar bestämmelserna i rådets förordning (EU) nr 
267/2012 av den 23 mars 2012 om restriktiva åtgärder mot Iran  och om upphävande av förordning (EU) nr 961/2010.
Förordning (2016:1281).
Definitioner m.m.
2 §
För tillämpningen av denna förordning gäller samma  definitioner som har beslutats i artikel 1 i rådets  förordning (EU) nr 267/2012.
Med krigsmateriel avses i denna förordning materiel som är  upptagen i bilagan till förordningen (1992:1303) om  krigsmateriel.
Med paramilitär utrustning avses utrustning som är upptagen i  bilagan till denna förordning. Förordning (2016:1281).
3 §
Bestämmelserna om tillståndsmyndigheter i 6-13 §§ gäller  i stället för motsvarande bestämmelser i 3 § förordningen 
(1997:969) om import- och exportreglering.
Förordning (2016:1281).
Förbud mot att köpa, importera eller transportera  krigsmateriel och paramilitär utrustning
4 §
Det är inte tillåtet att från Iran köpa, importera  eller transportera krigsmateriel och paramilitär  utrustning samt reservdelar till sådan materiel och  utrustning. Förbudet gäller oavsett om materielen eller  utrustningen har sitt ursprung inom Irans territorium  eller inte.
Undantagna från förbudet är fordon, ej avsedda för strid,  som har tillverkats eller utrustats med skottsäkert  material och som är avsedda som skydd för Europeiska  unionens och dess medlemsstaters personal i Iran.
Förordning (2011:174).
Förbud mot att leverera, sälja eller överföra paramilitär utrustning till Iran
5 §
Det är inte tillåtet att direkt eller indirekt leverera, sälja, överföra eller genom Sverige transportera paramilitär utrustning till Iran eller för användning i eller till förmån för Iran, oavsett om utrustningen har sitt ursprung inom Sverige eller inte.
Förbud mot att utan tillstånd tillhandahålla viss materiel  och teknik samt vissa tjänster
6 §
Det är inte utan tillstånd tillåtet att till iranska  personer, enheter eller organ eller för användning i Iran
1. direkt eller indirekt sälja, leverera, överföra eller  exportera varor eller teknik som avses i artikel 2a.1 a i  rådets förordning (EU) nr 267/2012, eller
2. direkt eller indirekt tillhandahålla tekniskt bistånd eller  förmedlingstjänster som avses i artikel 2a.1 b i förordningen,
3. direkt eller indirekt tillhandahålla finansiering eller  ekonomiskt stöd som avses i artikel 2a.1 c i förordningen.
Tillstånd enligt första stycket meddelas av  Strålsäkerhetsmyndigheten när det gäller varor och teknik  enligt bilaga I NSG del I till förordningen och produkter med  dubbla användningsområden enligt Europaparlamentets och rådets  förordning (EU) 2021/821 av den 20 maj 2021 om upprättande av  en unionsordning för kontroll av export, förmedling,  transitering och överföring av samt tekniskt bistånd för  produkter med dubbla användningsområden, kategori 0. I övriga  fall meddelas tillstånd av Inspektionen för strategiska  produkter. Förordning (2022:1076).
6 a §
Har upphävts genom förordning (2016:1281).
6 b §
Har upphävts genom förordning (2016:1281).
6 c §
Har upphävts genom förordning (2016:1281).
6 d §
Har upphävts genom förordning (2016:1281).
Gemensamma bestämmelser om transporter
7 §
Det är inte utan tillstånd tillåtet att ingå sådana avtal  med iranska personer, enheter eller organ, eller andra  personer eller enheter som agerar på deras vägnar eller på  deras uppdrag, som avses i artikel 2a.1 d i rådets förordning 
(EU) nr 267/2012.
Tillstånd enligt första stycket meddelas av  Strålsäkerhetsmyndigheten. Förordning (2016:1281).
Tillsyn m.m.
8 §
Det är inte utan tillstånd tillåtet att från Iran köpa,  importera eller transportera varor, teknik eller programvara  som avses i artikel 2a.1 e i rådets förordning (EU)  nr 267/2012, oavsett om varorna, tekniken eller programvaran  har sitt ursprung i Iran eller inte.
Tillstånd enligt första stycket meddelas av  Strålsäkerhetsmyndigheten när det gäller varor och teknik  enligt bilaga I NSG del I till förordningen och produkter med  dubbla användningsområden enligt Europaparlamentets och rådets  förordning (EU) 2021/821 av den 20 maj 2021 om upprättande av  en unionsordning för kontroll av export, förmedling,  transitering och överföring av samt tekniskt bistånd för  produkter med dubbla användningsområden, kategori 0. I övriga  fall meddelas tillstånd av Inspektionen för strategiska  produkter. Förordning (2022:1076).
9 §
Det är inte utan tillstånd tillåtet att till iranska  personer, enheter eller organ eller för användning i Iran
1. direkt eller indirekt sälja, leverera, överföra eller  exportera varor eller teknik som avses i artikel 3a.1 a i  rådets förordning (EU) nr 267/2012,
2. direkt eller indirekt tillhandahålla tekniskt bistånd  eller förmedlingstjänster som avses i artikel 3a.1 b i  förordningen, eller
3. direkt eller indirekt tillhandahålla finansiering eller  ekonomiskt stöd som avses i artikel 3a.1 c i förordningen.
Tillstånd enligt första stycket meddelas av Inspektionen för  strategiska produkter. Förordning (2016:1281).
10 §
Det är inte utan tillstånd tillåtet att ingå sådana  avtal med iranska personer, enheter eller organ, eller andra  personer eller enheter som agerar på deras vägnar eller på  deras uppdrag, som avses i artikel 3a.1 d i rådets förordning 
(EU) nr 267/2012.
Tillstånd enligt första stycket meddelas av Inspektionen för  strategiska produkter. Förordning (2016:1281).
11 §
Det är inte utan tillstånd tillåtet att från Iran köpa,  importera eller transportera varor eller teknik som avses i  artikel 3a.1 e i rådets förordning (EU) nr 267/2012, oavsett  om varorna eller tekniken har sitt ursprung i Iran eller  inte.
Tillstånd enligt första stycket meddelas av Inspektionen för  strategiska produkter. Förordning (2016:1281).
12 §
Det är inte utan tillstånd tillåtet att till iranska  personer, enheter eller organ eller för användning i Iran
1. sälja, leverera, överföra eller exportera programvara som  avses i artikel 10d.1 a i rådets förordning (EU) nr 267/2012,
2. tillhandahålla tekniskt bistånd eller förmedlingstjänster  som avses i artikel 10d.1 b i förordningen, eller
3. tillhandahålla finansiering eller ekonomiskt stöd som  avses i artikel 10d.1 c i förordningen.
Tillstånd enligt första stycket meddelas av Inspektionen för  strategiska produkter. Förordning (2016:1281).
13 §
Det är inte utan tillstånd tillåtet att till iranska  personer, enheter eller organ eller för användning i Iran
1. sälja, leverera eller överföra grafit, råmetaller och icke  slutligt förädlade metaller som avses i artikel 15a.1 a i  rådets förordning (EU) nr 267/2012,
2. tillhandahålla tekniskt bistånd eller förmedlingstjänster  som avses i artikel 15a.1 b i förordningen, eller
3. tillhandahålla finansiering eller ekonomiskt stöd som  avses i artikel 15a.1 c i förordningen.
Undantag från förbud enligt första stycket gäller enligt  artikel 15a.6 i förordningen.
Tillstånd enligt första stycket meddelas av Inspektionen för  strategiska produkter. Förordning (2016:1281).
14 §
Förbuden enligt 4 och 5 §§ gäller även transport av materiel på fartyg och luftfartyg som är registrerade i Sverige. Förordning (2016:1281).
15 §
Inspektionen för strategiska produkter och Tullverket  ansvarar var och en inom sitt ansvarsområde för tillsyn över  förbud enligt 4 och 5 §§.
Inspektionen för strategiska produkter,  Strålsäkerhetsmyndigheten, Finansinspektionen och Tullverket  ansvarar var och en inom sitt ansvarsområde för tillsyn över  förbud enligt 6 §.
Strålsäkerhetsmyndigheten ansvarar inom sitt ansvarsområde  för tillsyn över förbud enligt 7 §.
Strålsäkerhetsmyndigheten, Inspektionen för strategiska  produkter och Tullverket ansvarar var och en inom sitt  ansvarsområde för tillsyn över förbud enligt 8 §.
Inspektionen för strategiska produkter, Finansinspektionen  och Tullverket ansvarar var och en inom sitt ansvarsområde
för tillsyn över förbud enligt   9 §.
Inspektionen för strategiska produkter ansvarar inom sitt  ansvarsområde för tillsyn över förbud enligt 10 §.
Inspektionen för strategiska produkter och Tullverket  ansvarar var och en inom sitt ansvarsområde för tillsyn över  förbud enligt 11 §.
Inspektionen för strategiska produkter, Finansinspektionen  och Tullverket ansvarar var och en inom sitt ansvarsområde
för tillsyn över förbud enligt 12 och 13 §§.
Tullverket ansvarar inom sitt ansvarsområde, i samverkan med  Transportstyrelsen, för tillsyn över förbud enligt 14 §.
Myndigheterna ska i sin tillsyn samråda med varandra och
lämna varandra de uppgifter som behövs för tillsynen.
Förordning (2016:1281).
Bilaga
Förteckning över paramilitär utrustning
Med paramilitär utrustning avses följande utrustning, om den inte samtidigt upptas i bilagan till förordningen (1992:1303)
om krigsmateriel:
1. Eldrörsvapen med kaliber < 20 mm.
2. Ammunition speciellt utformad för eldrörsvapen enligt punkten 1.
3. Vapensikten.
4. Bomber och andra explosiva laddningar.
5. Explosiva ämnen.
6. Utrustning till skydd mot konventionella stridsmedel.
7. Övningsmateriel för militär verksamhet.
8. Spanings- och mätutrustningar med militära prestanda för observation i mörker.
9. Utrustning för tillverkning av utrustning enligt punkterna 1-8.
10. Speciell teknologi och mjukvara för utrustning enligt punkterna 1-9.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.