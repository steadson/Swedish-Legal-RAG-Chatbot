Title: Förordning (2019:214) om viss gemensam offentlig service
SFS Number: Svensk författningssamling 2019:214
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2019214-om-viss-gemensam-offentlig_sfs-2019-214/
Source Link: http://rkrattsbaser.gov.se/sfst?bet=2019:214
Amendment Register Link: http://rkrattsbaser.gov.se/sfsr?bet=2019:214
Ministry/Authority: Finansdepartementet SFÖ
Issued: 2019-04-25
Metadata: {"Utfärdad": "2019-04-25", "Ändrad": "t.o.m. SFS 2025:858"}

==================================================

Förordning (2019:214) om viss gemensam offentlig service
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:214
Departement/myndighet
:   
Finansdepartementet SFÖ
Utfärdad
:   
2019-04-25
Ändrad
:   
t.o.m. SFS 2025:858
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som kompletterar  lagen (2019:212) om viss gemensam offentlig service.
Begränsningar som gäller statlig verksamhet
2 §
Ett serviceavtal får inte omfatta andra statliga  förvaltningsuppgifter som innefattar myndighetsutövning än vad  som anges i 3 §.
3 §
En arbets- eller uppdragstagare som omfattas av ett  särskilt avtal enligt 5 § lagen (2019:212) om viss gemensam  offentlig service får, i den utsträckning som det följer av  ett serviceavtal, i en statlig myndighets namn
1. utföra enklare förvaltningsuppgifter som innefattar  myndighetsutövning, i de fall regeringen har bestämt att  myndigheten ska ingå ett serviceavtal,
2. lämna ut pass enligt 21 § passförordningen (1979:664), och
3. i enklare fall ta emot anmälningar om hittegods, ta hand om  hittegods och lämna ut bevis om mottagandet enligt 1 och 2 §§  förordningen (2014:1107) om Polismyndighetens hantering av  hittegods. Förordning (2025:858).
Redovisning
4 §
Statliga myndigheter, kommuner och regioner som har ingått  ett serviceavtal ska
1. så snart avtalet har ingåtts eller ändrats skicka en kopia  av avtalet till Kammarkollegiet,
2. årligen redovisa till Kammarkollegiet hur verksamheten har  bedrivits.
Första stycket gäller inte för verksamhet som regeringen  enligt 1 § andra stycket lagen (2019:212) om viss gemensam  offentlig service bestämt att en statlig myndighet ska utföra  åt någon annan statlig myndighet. Förordning (2019:1138).
Uppföljningsansvar
5 §
Kammarkollegiet ska, utifrån ingångna serviceavtal och den  redovisning som ska lämnas till myndigheten, löpande följa upp  den verksamhet som bedrivs enligt dessa avtal.
Om Kammarkollegiet vid uppföljningen upptäcker att  serviceavtalen eller verksamheten inte överensstämmer med  lagen (2019:212) om viss gemensam offentlig service eller  denna förordning, ska myndigheten rapportera detta till  regeringen (Finansdepartementet).
6 §
Kammarkollegiet ska bistå statliga myndigheter, kommuner  och regioner med råd och vägledning om hur serviceavtal och  verksamhet som bedrivs enligt lagen (2019:212) om viss  gemensam offentlig service kan utformas och bedrivas.
Första stycket gäller inte för verksamhet som regeringen  enligt 1 § andra stycket samma lag bestämt att en statlig  myndighet ska utföra åt någon annan statlig myndighet.
Förordning (2019:1138).
Bemyndigande
7 §
Kammarkollegiet får meddela närmare föreskrifter om den  redovisning som enligt 4 § ska ges in till myndigheten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.