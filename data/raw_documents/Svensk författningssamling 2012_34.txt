Title: Förordning (2012:34) om utökade möjligheter till delegering i förvaltningsrätt
SFS Number: Svensk författningssamling 2012:34
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201234-om-utokade-mojligheter-till_sfs-2012-34/
Source Link: http://rkrattsbaser.gov.se/sfst?bet=2012:34
Amendment Register Link: http://rkrattsbaser.gov.se/sfsr?bet=2012:34
Ministry/Authority: Justitiedepartementet DÅ
Issued: 2012-01-26
Metadata: {"Utfärdad": "2012-01-26", "Ändrad": "t.o.m. SFS 2024:98"}

==================================================

Förordning (2012:34) om utökade möjligheter till delegering i förvaltningsrätt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:34
Departement/myndighet
:   
Justitiedepartementet DÅ
Utfärdad
:   
2012-01-26
Ändrad
:   
t.o.m. SFS 2024:98
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller vid sidan av förordningen
(1996:382) med förvaltningsrättsinstruktion och notarieförordningen (1990:469).
2 §
En föredragande som har fullgjort notariemeritering får ges förordnande enligt 20-21 §§ förordningen (1996:382) med förvaltningsrättsinstruktion.
Det som anges om en notarie i 14 § andra stycket, 20 § andra och tredje styckena och 21 § andra och tredje styckena förordningen med förvaltningsrättsinstruktion ska även gälla en föredragande som har fått förordnande enligt första stycket.
3 §
Lagmannen får förordna anställda i förvaltningsrätten att på eget ansvar
1. förordna offentligt biträde i mål enligt lagen (1988:870)
om vård av missbrukare i vissa fall, lagen (1991:1128) om psykiatrisk tvångsvård, lagen (1991:1129) om rättspsykiatrisk vård och utlänningslagen (2005:716), och
2. förordna sakkunnig i mål enligt lagen om psykiatrisk tvångsvård och lagen om rättspsykiatrisk vård.
4 §
Lagmannen får förordna lagfarna föredragande som har  tjänstgjort minst två år i förvaltningsrätt och  förvaltningsrättsnotarier som har tjänstgjort minst ett år,  under förutsättning att de bedöms ha tillräcklig erfarenhet  och i övrigt vara lämpliga, att på eget ansvar
1. förordna offentligt biträde i mål enligt lagen (1990:52)  med särskilda bestämmelser om vård av unga och lagen (2024:79)  om placering av barn i skyddat boende, och
2. besluta om beviljande av rättshjälp. Förordning (2024:98).
5 §
Förordnande enligt 3 och 4 §§ får inte avse mål eller frågor som är omfattande eller svåra, eller som av någon annan orsak kräver särskild erfarenhet.
Uppkommer en fråga av sådant slag som anges i första stycket, ska den som har förordnats anmäla frågan för lagmannen eller den domare som lagmannen utsett. I förvaltningsrätt som är avdelningsindelad ska en sådan fråga i stället anmälas för avdelningschefen eller den domare som avdelningschefen har utsett.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.