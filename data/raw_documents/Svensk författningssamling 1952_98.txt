Title: Lag (1952:98) med särskilda bestämmelser om 
tvångsmedel i vissa brottmål
SFS Number: Svensk författningssamling 1952:98
URL: https://www.riksdagen.se/sv/dokument-och-lagar/dokument/svensk-forfattningssamling/lag-195298-med-sarskilda-bestammelser-om_sfs-1952-98/
Source Link: http://rkrattsbaser.gov.se/sfst?bet=1952:98
HTML Document Link: None
Amendment Register Link: http://rkrattsbaser.gov.se/sfsr?bet=1952:98
Ministry/Authority: Justitiedepartementet Å
Issued: 1952-03-21
Metadata: {"Utfärdad": "1952-03-21", "Ändrad": "t.o.m. SFS 2007:969"}

==================================================

Lag (1952:98) med särskilda bestämmelser om 
tvångsmedel i vissa brottmål
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1952:98
Departement/myndighet
: 
Justitiedepartementet Å
Utfärdad
: 
1952-03-21
Ändrad
: 
t.o.m. SFS 2007:969
Tidsbestämd
: 
2009-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vad i denna lag stadgas skall äga tillämpning vid förundersökning angående
brott som avses i 13 kap. 1, 2, 3, 5 a eller 5 b §
brottsbalken, om brottet innefattar gärning varom i 4 § nämnda kap. sägs,
brott som avses i 13 kap. 4 eller 5 §, 18 kap. 1, 3 eller 4 §
eller 19 kap. 1, 2, 5, 6, 7, 8 eller 10 § brottsbalken,
brott som avses i 3 kap. 1, 2, 5 eller 6 § eller 4 kap. 1, 1 a, 2 eller 4 § brottsbalken, om gärningen innebär förgripelse mot Konungen eller annan som är nämnd i 18 kap. 2 § samma balk,
brott som avses i 2 § lagen (2003:148) om straff för terroristbrott, eller
försök, förberedelse eller stämpling till brott som ovan nämnts, om sådan gärning är belagd med straff.
Lag (2004:405)
.
2 §
På begäran av åklagaren får rätten, om det är nödvändigt, även vid en sådan ny förhandling i häktningsfrågan som avses i 24 kap. 19 §
första stycket rättegångsbalken förordna om fortsatt häktning med stöd av 3 § i samma kapitel. I så fall skall ny häktningsförhandling hållas med högst en veckas mellanrum. Vid den förhandling som äger rum under fjärde veckan efter det att det första beslutet enligt nämnda 3 §
meddelades får fortsatt häktning beslutas endast om det finns sannolika skäl för att den misstänkte har begått brottet.
Lag (1987:1213)
.
3 §
Beslag må läggas å sådant skriftligt meddelande som omförmäles i 27 kap. 2 § andra punkten rättegångsbalken, ändå att för brottet är stadgat lindrigare straff än fängelse i två år.
Lag (1964:219)
.
4 §
Förordnande enligt 27 kap. 9 § rättegångsbalken om kvarhållande av försändelse må, där det kan befaras att inhämtande av rättens beslut skulle medföra sådan tidsutdräkt eller annan olägenhet, som är av väsentlig betydelse för utredningen, meddelas av undersökningsledaren eller åklagaren. I sådant fall skall anmälan som avses i tredje stycket av samma paragraf göras hos den som meddelat förordnandet; denne har jämväl den prövningsskyldighet som där omförmäles.
5 §
Tillstånd enligt 27 kap. rättegångsbalken till hemlig teleavlyssning eller hemlig teleövervakning får meddelas, även om brottet inte omfattas av 27 kap. 18 eller 19 § rättegångsbalken.
Tillstånd till hemlig kameraövervakning får meddelas enligt lagen
(1995:1506) om hemlig kameraövervakning, även om brottet inte omfattas av 2 § i den lagen.
Kan det befaras att inhämtande av rättens tillstånd till hemlig teleavlyssning, hemlig teleövervakning eller hemlig kameraövervakning skulle medföra sådan fördröjning eller annan olägenhet, som är av väsentlig betydelse för utredningen, får tillstånd till åtgärden ges av åklagaren.
Lag (1995:1507)
.
6 §
Har undersökningsledaren eller åklagaren förordnat om beslag med stöd av 3 § denna lag eller förordnat att sådant beslag skall bestå eller meddelat förordnande jämlikt 4 eller 5 §, skall skriftlig anmälan därom, med angivande av skälen, ofördröjligen göras hos rätten, som har att skyndsamt upptaga ärendet till prövning. Finner rätten att förordnandet icke bör äga bestånd, skall rätten upphäva förordnandet.
7 §
I fråga om verkställighet av rättens beslut enligt denna lag, så ock angående fullföljd av talan däremot skall vad i rättegångsbalken är stadgat för det fall, att rätten i brottmål utlåtit sig angående åtgärd, som avses i 25-28 kap. samma balk, äga motsvarande tillämp ning.
8 §
Närmare föreskrifter om tillämpningen av denna lag meddelas av Konungen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.