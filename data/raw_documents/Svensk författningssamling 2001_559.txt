Title: Lag (2001:559) om vägtrafikdefinitioner
SFS Number: Svensk författningssamling 2001:559
URL: https://www.riksdagen.se/sv/dokument-och-lagar/dokument/svensk-forfattningssamling/lag-2001559-om-vagtrafikdefinitioner_sfs-2001-559/
Source Link: http://rkrattsbaser.gov.se/sfst?bet=2001:559
Amendment Register Link: http://rkrattsbaser.gov.se/sfsr?bet=2001:559
Ministry/Authority: Landsbygds- och infrastrukturdepartementet RSIB TM
Issued: 2001-06-14
Metadata: {"Utfärdad": "2001-06-14", "Ändrad": "t.o.m. SFS 2017:360"}

==================================================

Lag (2001:559) om vägtrafikdefinitioner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:559
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2001-06-14
Ändrad
:   
t.o.m. SFS 2017:360
Övrig text
:   
Rättelseblad 2002:583 och 2012:875 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
De beteckningar som finns i 2 § med den betydelse som där anges är avsedda att användas i andra författningar i den utsträckning som föreskrivs i dessa.
Det som i denna lag eller i någon författning som avses i första stycket sägs i fråga om ett visst slag av fordon tillämpas även på chassiet till ett sådant fordon. Detta gäller dock inte i fall då något annat särskilt föreskrivs.
2 §
Beteckning              Betydelse
Axeltryck               Den sammanlagda statiska vikt som hjulen på en
hjulaxel för över till vägbanan.
Bil                     Ett motorfordon som är försett med tre eller flera
hjul eller medar eller med band och som inte är att
anse som en motorcykel eller en moped. Bilar delas
in i personbilar, lastbilar och bussar.
Boggi                   Två hjulaxlar på ett fordon med ett inbördes avstånd
som är mindre än 2 meter.
Boggitryck              Den sammanlagda statiska vikt som hjulen i en boggi
för över till vägbanan.
Bruttovikt på fordon    Den sammanlagda statiska vikt som samtliga hjul, band
eller medar på ett fordon vid ett visst tillfälle för
över till vägbanan.
Buss                    En bil som är inrättad huvudsakligen för
personbefordran och är försedd med fler
än åtta sittplatser utöver förarplatsen.
Bussar delas in i lätta och tunga bussar.
Bärighetsklass          Indelning av vägar efter tillåtet axel-,
boggi- och trippelaxeltryck samt tillåten 
			bruttovikt. Bärighetsklasserna är 
			bärighetsklass 1 (BK1), bärighetsklass 2 
			(BK2), bärighetsklass 3 (BK3) och 
			bärighetsklass 4 (BK4).
Cykel                   1. Ett fordon som är avsett att drivas
med tramp- eller vevanordning och inte
är ett lekfordon.
2. Ett eldrivet fordon med en tramp-
eller vevanordning om elmotorn
a. endast förstärker kraften från tramp-
eller vevanordningen,
b. inte ger något krafttillskott vid
hastigheter över 25 kilometer i timmen,
och
c. har en kontinuerlig märkeffekt som
inte överstiger 250 watt.
3. Ett eldrivet fordon utan tramp-
eller vevanordning som är avsett för
användning av personer med fysisk
funktionsnedsättning, och är
a. inrättat huvudsakligen för befordran
av en person,
b. inrättat för att föras av den åkande,
och
c. konstruerat för en hastighet av
högst 20 kilometer i timmen.
4. Ett eldrivet fordon utan tramp-
eller vevanordning som uppfyller
villkoren i 3 a-c och som antingen
a. har en elmotor vars kontinuerliga
märkeffekt inte överstiger 250 watt,
eller
b. är självbalanserande.
Cykelkärra              Ett fordon som är avsett att dras av en moped
klass II eller en cykel och inte är en sidvagn. En
tillkopplad cykelkärra anses inte som ett särskilt
fordon.
Dolly                   En släpkärra som är avsedd att vara styraxel för en
påhängsvagn och som är utrustad med en
kopplingsanordning (vändskiva) för en påhängsvagn.
Efterfordon             Ett fordon som är kopplat till en bil, en
traktor, ett motorredskap eller ett
terrängmotorfordon och som inte är ett
släpfordon.
EG-mobilkran            En tung lastbil som inte är utrustad för
godstransporter och som är försedd med en kran vars
lyftmoment är minst 400 kilonewtonmeter.
Fordon                  En anordning på hjul, band, medar eller liknande
som är inrättad huvudsakligen för färd på marken
och inte löper på skenor. Fordon delas in i
motordrivna fordon, släpfordon, efterfordon,
sidvagnar, cyklar, hästfordon och övriga fordon.
Fordonståg              Ett motordrivet fordon med ett eller flera
tillkopplade fordon.
Hästfordon              Ett fordon som är förspänt med dragare.
Lastbil                 1. En bil som är inrättad huvudsakligen för
godsbefordran.
2. En annan bil som inte är att anse som en
personbil eller en buss.
Lastbilar delas in i lätta och tunga lastbilar.
Lekfordon               Ett fordon som ska anses som leksak enligt
lagen (2011:579) om leksakers säkerhet.
Lätt buss               En buss med en totalvikt av högst 3,5 ton.
Lätt lastbil            En lastbil med en totalvikt av högst 3,5 ton.
Lätt motorcykel         1. En motorcykel på två eller fyra hjul
a) som drivs av förbränningsmotor med en
slagvolym om högst 125 kubikcentimeter,
en nettoeffekt av högst 11 kilowatt och
ett förhållande mellan nettoeffekt och
tjänstevikt som inte överstiger 0,1
kilowatt/kilogram,
b) med annan motor än förbränningsmotor
som har en nettoeffekt av högst 11
kilowatt och ett förhållande mellan
nettoeffekt och tjänstevikt som inte
överstiger 0,1 kilowatt/kilogram.
2. En motorcykel på tre hjul med en
nettoeffekt av högst 15 kilowatt.
Lätt släpfordon         1. Ett släpfordon med en totalvikt av
högst 750 kilogram.
2. Ett släpfordon med en totalvikt
över 750 kilogram under förutsättning
att dragfordonets och släpfordonets
sammanlagda totalvikt inte överstiger
3,5 ton.
Lätt terrängvagn        En terrängvagn vars tjänstevikt är högst 2 ton.
Maximilast för ett      Skillnaden mellan fordonets totalvikt och tjänstevikt.
motorfordon, en traktor, ett motorredskap, ett terrängmotorfordon, ett släpfordon eller en sidvagn
Moped                   Ett motorfordon som är konstruerat för
en hastighet av högst 45 kilometer i
timmen som, om det drivs av en
förbränningsmotor med gnisttändning,
har en slagvolym av högst 50
kubikcentimeter, eller, om det drivs av
en förbränningsmotor med
kompressionständning, har en slagvolym
av högst 500 kubikcentimeter, eller är
försett med annan motor för
framdrivande och som har
1. två hjul samt en nettoeffekt som
inte överstiger 4 kilowatt,
2. tre hjul och en vikt i körklart
skick av högst 270 kilogram samt en
nettoeffekt som inte överstiger 4
kilowatt, eller
3. fyra hjul och en vikt i körklart
skick av högst 425 kilogram samt
en nettoeffekt som inte överstiger 4
kilowatt, eller
4. fyra hjul, ett karosseri med högst
tre dörrar och en vikt i körklart skick
av högst 425 kilogram samt en
nettoeffekt som inte överstiger 6
kilowatt.
Vid beräkningen av en mopeds vikt ska i
fråga om ett eldrivet fordon
batterierna inte räknas in.
Mopeder delas in i klass I och klass II.
Moped klass I           En moped som inte hör till klass II.
Moped klass II          En moped som har en motor vars
nettoeffekt inte överstiger 1 kilowatt
och
1. är konstruerad för en hastighet av
högst 25 kilometer i timmen, eller
2. är konstruerad för att drivas med en
tramp- och vevanordning och där motorn
inte ger något krafttillskott vid
hastigheter över 25 kilometer i timmen.
Motorcykel              Ett motorfordon vars nettoeffekt,
konstruktiva hastighet eller
motorstorlek överstiger villkoren för
moped och som har
1. två hjul, eller
2. tre symmetriskt placerade hjul och
en vikt i körklart skick av högst 1 000
kilogram, eller
3. fyra hjul och en vikt i körklart
skick av högst 450 kilogram eller högst
600 kilogram om fordonet är inrättat
för godsbefordran, samt en nettoeffekt
som inte överstiger 15 kilowatt.
Vid beräkningen av en motorcykels vikt
ska i fråga om ett eldrivet fordon
batterierna inte räknas in.
Motorcyklar delas in i lätta och tunga
motorcyklar.
Motordrivet fordon      Ett fordon som för framdrivande är försett med
motor, dock inte ett sådant eldrivet fordon som är
att anse som cykel. Motordrivna fordon delas in i
motorfordon, traktorer, motorredskap och
terrängmotorfordon.
Motorfordon             Ett motordrivet fordon som är avsett att användas
huvudsakligen på väg, oavsett om det är
färdigbyggt eller inte, och som är inrättat
1. huvudsakligen för att självständigt användas
till person- eller godsbefordran, eller
2. för något annat ändamål än som avses under 1,
om fordonet inte är att anse som en traktor eller
ett motorredskap.
Motorfordon delas in i bilar, motorcyklar och
mopeder.
Motorredskap            Ett motordrivet fordon som är inrättat huvudsakligen
som ett arbetsredskap eller för kortare förflyttningar
av gods. Motorredskap delas in i klass I och klass II.
Motorredskap            Ett motorredskap som är konstruerat för en högsta
klass I                 hastighet som överstiger 30 kilometer i timmen.
Motorredskap            Ett motorredskap som är konstruerat för en hastighet
klass II                av högst 30 kilometer i timmen.
Personbil               En bil som är försedd med högst åtta
sittplatser utöver förarplatsen och
1. är inrättad huvudsakligen för
personbefordran eller
2. är permanent försedd med ett karosseri
som är inrättat som bostadsutrymme och
utrustat med åtminstone
a. fast monterade sittplatser,
b. fast monterade sovplatser som kan
utgöras av sittplatser som kan omvandlas
till sovplatser,
c. fast monterad utrustning för
matlagning och lagring och
d. bord.
Personbilar delas in i klass I och
klass II.
Personbil klass I       En personbil som inte tillhör klass II.
Personbil klass II      En personbil som är permanent försedd
med ett karosseri som är inrättat som
bostadsutrymme och utrustat med
åtminstone
a. fast monterade sittplatser,
b. fast monterade sovplatser som kan
utgöras av sittplatser som kan omvandlas
till sovplatser,
c. fast monterad utrustning för
matlagning och lagring och
d. bord.
Påhängsvagn             En släpvagn som är inrättad för att genom tapp med
vändskiva eller liknande anordning förenas med en bil,
en traktor eller ett motorredskap och som är så utförd
att chassiet eller karosseriet vilar direkt på det
dragande fordonet.
Sidvagn                 Ett fordon som är inrättat för att kopplas vid sidan
av en tvåhjulig motorcykel eller en cykel. En
tillkopplad sidvagn anses dock inte som ett särskilt
fordon.
Släpfordon              Ett fordon som är inrättat för koppling till ett
annat motordrivet fordon än en moped klass II och
är avsett för person- eller godsbefordran eller
för att bära en anordning för att driva dessa
fordon. Släpfordon delas in i släpvagnar,
släpslädar och terrängsläp samt i lätta släpfordon
och tunga släpfordon.
Släpkärra               En släpvagn med oledad dragstång där den statiskt
vertikala last som förs över till dragfordonet inte
överskrider 10 procent av släpvagnens totalvikt
eller 1 ton.
Släpsläde               Ett släpfordon på medar som är inrättat för att
dras av ett motorfordon, en traktor eller ett
motorredskap.
Släpvagn                Ett släpfordon på hjul eller band som är inrättat
för att dras av ett motorfordon, en traktor eller
ett motorredskap.
Släpvagnsvikt           Den sammanlagda vikten av en släpvagns egenvikt och
last.
Snöskoter               En terrängskoter som är avsedd för färd på snötäckt
mark och som är försedd med band och medar.
Terränghjuling          En annan terrängskoter än en snöskoter.
Terrängmotorfordon      Ett motordrivet fordon som inte är ett motorfordon
och som är inrättat huvudsakligen för att
självständigt användas till person- eller
godsbefordran i terräng. Terrängmotorfordon
delas in i terrängvagnar och terrängskotrar.
Terrängskoter           Ett terrängmotorfordon med en
tjänstevikt av högst 450 kilogram.
Terrängskotrar delas in i snöskotrar
och terränghjulingar.
Terrängsläp             Ett släpfordon som är inrättat för att dras av ett
terrängmotorfordon.
Terrängvagn             Ett terrängmotorfordon med en tjänstevikt över 450
kilogram. Terrängvagnar delas in i lätta och tunga 
			terrängvagnar.
Tjänstevikt för         Den sammanlagda vikten av fordonet i normalt, fullt
en bil, en              driftfärdigt skick med det tyngsta karosseri som
traktor eller           hör till fordonet, verktyg och reservhjul som hör
ett motorredskap        till fordonet, bränsle, smörjolja och vatten, samt
föraren.
Tjänstevikt för         Den sammanlagda vikten av fordonet i normalt, fullt
en motorcykel           driftfärdigt skick utan sidvagn, med verktyg som hör
eller en moped          till fordonet, bränsle, smörjolja och vatten.
Tjänstevikt för         Vikten av fordonet i normalt, fullt driftfärdigt
ett släpfordon,         skick med det tyngsta karosseri som hör till fordonet.
ett terrängsläp eller en sidvagn
Tjänstevikt för         Den sammanlagda vikten av fordonet i normalt, fullt
ett terräng-            driftfärdigt skick med det tyngsta karosseri som hör
motorfordon             till fordonet, verktyg som hör till fordonet, samt
bränsle, smörjolja och vatten. För en tung terrängvagn
räknas även vikten av föraren och reservhjul med.
Totalvikt för           Summan av fordonets tjänstevikt och den beräknade
en bil, en              vikten av det största antal personer utom föraren och
traktor, ett            den största mängd gods som fordonet är inrättat för.
motorredskap eller en tung terrängvagn
Totalvikt för en        Summan av fordonets tjänstevikt och den beräknade
motorcykel, ett         vikten av det största antal personer och den största
terrängfordon           mängd gods som fordonet är inrättat för. I totalvikten
utom en tung            för en motorcykel ingår inte sidvagnens totalvikt.
terrängvagn, ett släpfordon eller en sidvagn
Traktor                 Ett motordrivet fordon med minst två
hjulaxlar som är inrättat huvudsakligen
för att dra ett annat fordon eller ett
arbetsredskap. En traktor får vara
utrustad för transport av gods och för
befordran av passagerare.
Traktorer delas in i traktor a och
traktor b.
Traktor a               En traktor som är konstruerad för en
hastighet av högst 40 kilometer i
timmen.
Traktor b               En traktor som är konstruerad för en
hastighet som överstiger 40 kilometer i
timmen.
Traktor skatteklass I   En traktor som enligt
vägtrafikskattelagen (2006:227) hör
till skatteklass I.
Traktor skatteklass II  En traktor som enligt
vägtrafikskattelagen (2006:227) hör
till skatteklass II.
Traktortåg              En traktor med ett eller flera tillkopplade släpfordon.
Trippelaxel             Tre hjulaxlar på ett fordon med ett inbördes avstånd
mellan den första och den tredje axeln som är mindre
än 5 meter.
Trippelaxeltryck        Den sammanlagda statiska vikt som hjulen i en
trippelaxel för över till vägbanan.
Tung buss               En buss med en totalvikt över 3,5 ton.
Tung lastbil            En lastbil med en totalvikt över 3,5 ton.
Tung motorcykel         1. En motorcykel på två eller fyra hjul
vars motor har en slagvolym som överstiger
125 kubikcentimeter, en netto-effekt som
överstiger 11 kilowatt eller ett
förhållande mellan nettoeffekt och
tjänstevikt som överstiger 0,1
kilowatt/kilogram.
2. En motorcykel på tre hjul med en
nettoeffekt som överstiger 15 kilowatt.
Tungt släpfordon        Ett annat släpfordon än ett lätt
släpfordon.
Tung terrängvagn        En terrängvagn med en tjänstevikt över
2 ton.
Vikt i körklart skick för en motorcykel
eller en moped          Vikten i körklart skick för en
motorcykel eller en moped fastställs
enligt artikel 5 i Europaparlamentets
och rådets förordning (EU) nr 168/2013
av den 15 januari 2013 om godkännande
av och marknadskontroll för två- och
trehjuliga fordon och fyrhjulingar, i
den ursprungliga lydelsen.
Lag (2017:360)
.
2 a §
Trots 2 § ska ett fordon som registreras med stöd av ett godkännande enligt en EU-rättsakt höra till det slag av fordon som motsvarar den fordonskategori som anges i godkännandet.
Lag (2015:793)
.
3 §
Om det inte med ledning av 2 eller 2 a § kan bestämmas till vilket slag av fordon som ett visst fordon eller en viss fordonstyp ska höra, beslutar den myndighet som regeringen bestämmer i frågan.
Lag (2009:226)
.
4 §
Regeringen eller den myndighet som regeringen bestämmer får
1. meddela föreskrifter eller i enskilda fall besluta om undantag från denna lag, och
2. meddela föreskrifter om avgifter för prövning av ansökan om undantag i enskilda fall enligt denna lag och enligt föreskrifter som har meddelats med stöd av lagen.
Lag (2010:1566)
.
Övergångsbestämmelser
2001:559
1. Denna lag träder i kraft den 1 oktober 2001.
2. För en moped som tagits upp i typintyg enligt 63 §
fordonskungörelsen (1972:595) i dess lydelse före den 1 november 1998 eller godkänts vid mopedbesiktning enligt 48-54 §§ fordonskungörelsen i dess lydelse före den 1 november 1998 och därefter inte ändrats på sådant sätt som anges i 50 §
nämnda kungörelse, gäller vad som sägs om mopeder klass II.
2002:583
1. Denna lag träder i kraft den 1 maj 2003.
2. En klassificering enligt äldre bestämmelser av ett fordon som personbil, buss eller lastbil gäller fortfarande.
2003:219
1. Denna lag träder i kraft den 1 juli 2003.
2. En klassificering enligt äldre bestämmelser av ett fordon som moped gäller fortfarande.
3. En moped som före ikraftträdandet har klassificerats som moped klass I skall i fortsättningen klassificeras som klass II om mopeden är att hänföra till den klassen enligt de nya föreskrifterna.
2006:240
1. Denna lag träder i kraft den 1 maj 2006.
2. En klassificering enligt äldre bestämmelser av ett fordon som personbil eller lastbil gäller fortfarande.
2015:793
1. Denna lag träder i kraft den 1 januari 2016.
2. En klassificering enligt äldre bestämmelser av ett fordon som moped, motorcykel, personbil, terrängskoter, terrängvagn, traktor klass I eller klass II gäller fortfarande.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.