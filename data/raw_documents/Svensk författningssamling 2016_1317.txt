Title: Förordning (2016:1317) om underrättelseskyldighet för åklagare och domstolar i fråga om marknadsmissbruk
SFS Number: Svensk författningssamling 2016:1317
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161317-om-underrattelseskyldighet_sfs-2016-1317/
Source Link: http://rkrattsbaser.gov.se/sfst?bet=2016:1317
Amendment Register Link: http://rkrattsbaser.gov.se/sfsr?bet=2016:1317
Ministry/Authority: Finansdepartementet FMA V
Issued: 2016-12-20
Metadata: {"Utfärdad": "2016-12-20"}

==================================================

Förordning (2016:1317) om underrättelseskyldighet för åklagare och domstolar i fråga om marknadsmissbruk
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1317
Departement/myndighet
:   
Finansdepartementet FMA V
Utfärdad
:   
2016-12-20
Ändringsregister
:
SFSR (Regeringskansliet)
Källa
:
Fulltext (Regeringskansliet)
Åklagares underrättelse till Finansinspektionen
1 §
Åklagare ska i fråga om en överträdelse som kan leda till  administrativ sanktion enligt 5 kap. 3 § lagen (2016:1306)  med kompletterande bestämmelser till EU:s  marknadsmissbruksförordning underrätta Finansinspektionen om  att
1. en sådan förundersökning om brott som avses i 5 kap. 11 §  första stycket lagen med kompletterande bestämmelser till  EU:s marknadsmissbruksförordning har inletts, om  förundersökningen har inletts av någon annan anledning än  efter en anmälan om brott av Finansinspektionen enligt 3 kap. 
1 § lagen (2016:1307) om straff för marknadsmissbruk på  värdepappersmarknaden,
2. överträdelsen inte längre är föremål för en sådan  utredning om brott som avses i 5 kap. 11 § andra stycket  lagen med kompletterande bestämmelser till EU:s  marknadsmissbruksförordning och inte har prövats slutligt,  och
3. överträdelsen omfattas av ett sådant väckt åtal, utfärdat  strafföreläggande eller beslut om åtalsunderlåtelse som avses  i 5 kap. 12 § lagen med kompletterande bestämmelser till EU:s  marknadsmissbruksförordning.
Domstolars underrättelse till Finansinspektionen
2 §
En domstol ska underrätta Finansinspektionen om en dom i  mål enligt lagen (2016:1307) om straff för marknadsmissbruk  på värdepappersmarknaden. En högre rätt ska även underrätta  Finansinspektionen om ett slutligt beslut i sådana mål.
Underrättelsen ska lämnas inom en vecka från det att domen  eller beslutet meddelades.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.