Title: Förordning (2018:42) om särskilt anställningsstöd
SFS Number: Svensk författningssamling 2018:42
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201842-om-sarskilt-anstallningsstod_sfs-2018-42/
Source Link: http://rkrattsbaser.gov.se/sfst?bet=2018:42
Amendment Register Link: http://rkrattsbaser.gov.se/sfsr?bet=2018:42
Ministry/Authority: Arbetsmarknadsdepartementet AA
Issued: 2018-02-01
Metadata: {"Utfärdad": "2018-02-01", "Ändrad": "t.o.m. SFS 2024:1345"}

==================================================

Förordning (2018:42) om särskilt anställningsstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:42
Departement/myndighet
:   
Arbetsmarknadsdepartementet AA
Utfärdad
:   
2018-02-01
Ändrad
:   
t.o.m. SFS 2024:1345
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om det  arbetsmarknadspolitiska programmet särskilt  anställningsstöd.
Förordningen är meddelad med stöd av 8 kap. 7 §  regeringsformen.
2 §
Syftet med programmet är att stimulera arbetsgivare att  anställa personer som har svårt att få ett arbete utan  särskilt anställningsstöd och bidra till att stärka deras  ställning på arbetsmarknaden.
Allmänna bestämmelser om arbetsmarknadspolitiska program  finns i förordningen (2000:628) om den  arbetsmarknadspolitiska verksamheten.
En anvisning till särskilt anställningsstöd får kombineras  med utbildning eller andra insatser i syfte att stärka den  enskildes ställning på arbetsmarknaden på längre sikt, om den  enskilde är i behov av det och om det i övrigt är lämpligt.
3 §
En anvisning till programmet avser särskilt  anställningsstöd i form av introduktionsjobb.
Inom programmet lämnas ekonomiskt stöd till en arbetsgivare  som anställer en person som anvisats till programmet.
En arbetsgivare som får stöd eller bidrag för en kostnad med  stöd av andra bestämmelser kan endast få ekonomiskt stöd för  samma kostnad enligt denna förordning, om det är särskilt  föreskrivet. Förordning (2022:1734).
Arbetssökande som får anvisas till särskilt anställningsstöd  i form av introduktionsjobb
4 §
En anvisning till särskilt anställningsstöd i form av  introduktionsjobb får göras
1. för den som deltar i jobb- och utvecklingsgarantin,
2. för den som har fyllt 20 år, som deltar i jobbgarantin för  ungdomar och som har gjort det i sammanlagt minst 200 dagar  som det kan lämnas ersättning för, och
3. för den som är nyanländ invandrare och uppfyller  förutsättningarna i 5 §. Förordning (2018:530).
5 §
De nyanlända invandrare som får anvisas till särskilt  anställningsstöd i form av introduktionsjobb är de som har  fyllt 20 år och
1. är anvisade till det arbetsmarknadspolitiska programmet  etableringsinsatser för vissa nyanlända invandrare enligt  förordningen (2017:820) om etableringsinsatser för vissa  nyanlända invandrare,
2. är arbetslösa och anmälda som arbetssökande hos  Arbetsförmedlingen och någon gång under de senaste 
12 månaderna har varit anvisade till detta program, eller
3. är arbetslösa och anmälda som arbetssökande hos  Arbetsförmedlingen och inom de senaste 36 månaderna har  beviljats
a) uppehållstillstånd enligt
- 5 kap. 1, 2, 3, 3 a, 4 eller 6 § utlänningslagen (2005:716)  eller motsvarande äldre bestämmelser,
- 12 kap. 18 § utlänningslagen, eller
- 21 eller 22 kap. utlänningslagen, eller
b) uppehållskort i egenskap av familjemedlem till en EES-
medborgare efter ansökan enligt 3 a kap. 10 § utlänningslagen.
Vid tillämpning av bestämmelsen om tidsperioder i första  stycket 3 ska det bortses från tid när den som ska anvisas har  varit förhindrad att arbeta på grund av vård av eget barn som  inte har fyllt två år eller, om barnet är adopterat, i två år  efter barnets ankomst till familjen. Förordning (2021:805).
6 §
Särskilda krav gäller för att få anvisas till särskilt  anställningsstöd i form av introduktionsjobb för den som  tidigare varit anställd med särskilt anställningsstöd. För en  sådan ny anvisning krävs att den enskilde, utöver att  uppfylla förutsättningarna i 4 §, har varit arbetslös och  anmäld som arbetssökande hos Arbetsförmedlingen eller  deltagit i ett arbetsmarknadspolitiskt program som inte utgör  en subventionerad anställning i minst sex månader efter  tidigare anvisning.
Det finns bestämmelser i 11 § om att den enskilde i vissa  fall inte behöver återkvalificera sig för en ny anvisning  enligt första stycket.
7 §
Har upphävts genom förordning (2022:1734).
8 §
Har upphävts genom förordning (2022:1734).
9 §
Har upphävts genom förordning (2022:1734).
Tid med stöd och stödets storlek
10 §
Särskilt anställningsstöd får beslutas för längst 
12 månader i taget. Särskilt anställningsstöd får beslutas för  ytterligare tid men den sammanlagda stödtiden får inte  överstiga 24 månader.
En förutsättning för att besluta om ytterligare tid med  särskilt anställningsstöd när stödet har varat i minst 
12 månader är att den enskilde bedöms ha behov av en längre  tid i den anställning som pågår vid beslutstillfället för att  kunna etablera sig på arbetsmarknaden. Förordning (2022:1734).
11 §
Om en enskild varit anställd med särskilt  anställningsstöd under kortare tid än 12 månader får ett nytt  beslut om särskilt anställningsstöd fattas utan att den  enskilde behöver återkvalificera sig för en ny anvisning  enligt 6 §. Vid tillämpning av bestämmelsen om den maximala  tiden med särskilt anställningsstöd i 10 § inräknas då den tid  med särskilt anställningsstöd som den enskilde har haft enligt  tidigare beslut. Förordning (2022:1734).
12 §
/Upphör att gälla U:2026-01-01/
Ett beslut om särskilt anställningsstöd får aldrig avse  tid efter utgången av det år som den som anvisas fyller 66 år.
Förordning (2022:1450).
12 §
/Träder i kraft I:2026-01-01/
Ett beslut om särskilt anställningsstöd får aldrig avse  tid efter utgången av det år som den som anvisas uppnår  riktåldern för pension. Förordning (2022:1451).
13 §
Inom programmet särskilt anställningsstöd lämnas  ekonomiskt stöd för lönekostnader till den arbetsgivare som  anställt den som anvisats till särskilt anställningsstöd.
Förordning (2024:1345).
14 §
Ekonomiskt stöd för lönekostnader lämnas med 80 procent  av lönekostnaden. Förordning (2022:1734).
15 §
De stödgrundande lönekostnaderna är
1. kontant bruttolön inklusive sjuklön och semesterlön, och
2. avgifter som ska betalas på lönen enligt  socialavgiftslagen (2000:980) och lagen (1994:1920) om allmän  löneavgift.
16 §
Endast den del av bruttolönen som vid heltidsarbete  uppgår till som högst 20 000 kronor per månad och de avgifter  som ska betalas på denna del, ska ligga till grund för det  ekonomiska stödet.
Vid deltidsarbete ska det ekonomiska stödet för lönekostnader  minskas i förhållande till arbetstiden.
17 §
Har upphävts genom förordning (2024:1345).
18 §
Arbetsförmedlingen ska säkerställa att det ekonomiska  stödet lämnas så att vissa företag eller viss produktion inte  gynnas på det sätt som framgår av artikel 107.1 i fördraget om  Europeiska unionens funktionssätt. Förordning (2022:1734).
Krav på arbetsgivare
19 §
Särskilt anställningsstöd får endast beslutas för en  anställning hos en arbetsgivare som vid beslutstillfället är  registrerad som arbetsgivare hos Skatteverket och är antingen  en fysisk person som bedriver näringsverksamhet eller en  juridisk person.
20 §
Särskilt anställningsstöd får endast beslutas för en  anställning hos en arbetsgivare om arbetsgivaren intygar  att
1. lön och andra anställningsförmåner följer av  kollektivavtal eller i väsentliga delar är likvärdiga med  förmåner enligt kollektivavtal inom branschen,
2. arbetsgivaren inte senare än 12 månader före den aktuella  anställningen har sagt upp en eller flera anställda på grund  av arbetsbrist på den driftsenhet där den anställde är tänkt  att placeras, och
3. löneutbetalningar görs elektroniskt under hela den tid som  stödet betalas ut.
Om Arbetsförmedlingen har kännedom om att det som  arbetsgivaren intygar enligt första stycket är felaktigt får  särskilt anställningsstöd inte beslutas för en anställning  hos arbetsgivaren.
21 §
Särskilt anställningsstöd får inte beslutas för en  anställning hos en arbetsgivare som
1. har näringsförbud,
2. a) är i konkurs eller likvidation, är under  tvångsförvaltning, är föremål för ackord, genomgår  företagsrekonstruktion eller tills vidare har inställt sina  betalningar, eller
b) är föremål för ansökan om konkurs, tvångslikvidation,  tvångsförvaltning, ackord, företagsrekonstruktion eller något  annat liknande förfarande, eller
3. inte har fullgjort sina skyldigheter i fråga om skatter  eller socialförsäkringsavgifter.
Om arbetsgivaren är en juridisk person, får stöd inte beslutas  när en företrädare med väsentligt inflytande över den  juridiska personen har näringsförbud. Förordning (2022:1024).
21 a §
Arbetsförmedlingen får avstå från att besluta om  särskilt anställningsstöd för en anställning hos en  arbetsgivare om
1. arbetsgivarens förhållanden är sådana att det kan antas att  verksamheten som den enskilde ska vara sysselsatt inom inte  bedrivs eller kommer att bedrivas i enlighet med de  föreskrifter som gäller för verksamheten,
2. arbetsgivaren inte fullgör eller det kan antas att  arbetsgivaren inte kommer att fullgöra sina åtaganden mot  Arbetsförmedlingen eller mot den enskilde som stödet avser,
3. arbetsgivaren har gjort sig skyldig till ett allvarligt fel  i yrkesutövningen som gör att arbetsgivarens redbarhet kan  ifrågasättas,
4. arbetsgivaren genom en dom som fått laga kraft är dömd för  brott som avser yrkesutövningen, eller
5. arbetsgivaren i ärendet inte har lämnat de uppgifter som  Arbetsförmedlingen begärt eller har lämnat felaktiga  uppgifter.
Om arbetsgivaren är en juridisk person får Arbetsförmedlingen  avstå från att besluta om stöd, om en företrädare med  väsentligt inflytande över den juridiska personen
1. har gjort sig skyldig till ett sådant fel som avses i  första stycket 3,
2. är dömd för ett sådant brott som avses i första stycket 4,  eller
3. har företrätt en annan arbetsgivare eller en anordnare som  på grund av sådana omständigheter som anges i denna paragraf  inte beviljats bidrag eller stöd, inte längre får bidrag eller  stöd, har fått bidraget eller stödet återkrävt eller inte har  fått ett arbetsmarknadspolitiskt program eller en insats  förlagd till sig. Förordning (2022:1024).
22 §
Har upphävts genom förordning (2022:1734).
23 §
Har upphävts genom förordning (2022:1734).
24 §
Har upphävts genom förordning (2022:1734).
25 §
Har upphävts genom förordning (2022:1734).
26 §
Har upphävts genom förordning (2022:1734).
27 §
Har upphävts genom förordning (2022:1734).
Anställningsformer som särskilt anställningsstöd får beslutas  för
28 §
Särskilt anställningsstöd får beslutas för både hel- och  deltidsanställningar samt för anställningar som gäller tills  vidare, provanställningar och andra tidsbegränsade  anställningar.
Handläggning av stödfrågor
29 §
Frågor om särskilt anställningsstöd prövas av  Arbetsförmedlingen.
Utbetalning av stöd
30 §
Arbetsgivaren får del av det ekonomiska stödet inom  särskilt anställningsstöd genom kreditering på ett sådant  skattekonto som avses i 61 kap. 1 § skatteförfarandelagen 
(2011:1244).
Arbetsförmedlingen ska lämna de uppgifter som behövs för  krediteringen till Skatteverket.
Det ekonomiska stödet krediteras arbetsgivarens skattekonto  senast den 12 i månaden efter det att underlag enligt 31 §  inkommit, med undantag för januari då stödet i stället  krediteras senast den 17.
31 §
En arbetsgivare ska lämna underlag till  Arbetsförmedlingen för beräkning av det stödbelopp som ska  krediteras skattekontot. Underlaget ska lämnas inom 180 dagar  efter den arbetsmånad som stödet avser. Om underlaget inte  lämnas inom denna tid, förlorar arbetsgivaren rätten till det  stödbeloppet.
Om det finns särskilda skäl får Arbetsförmedlingen besluta om  undantag från skyldigheten att lämna underlag inom 180 dagar.
Skyldigheten gäller inte om Arbetsförmedlingen redan har  tillgång till underlaget på annat sätt. Förordning (2022:1270).
Tillsyn över hur stödet används
32 §
Arbetsförmedlingen ska se till att det ekonomiska stöd  som betalas ut enligt denna förordning används på föreskrivet  sätt.
Den arbetsgivare som tar emot ekonomiskt stöd enligt denna  förordning ska ge Arbetsförmedlingen eller den som  Arbetsförmedlingen utser tillfälle att granska verksamheten  och lämna de uppgifter som behövs för granskningen.  Förordning (2024:1345).
Ändrade förhållanden
33 §
En arbetsgivare som får ekonomiskt stöd är skyldig att  omgående anmäla förändringar som kan påverka rätten till stöd  eller stödets storlek. Arbetsförmedlingens beslut om  ekonomiskt stöd ska innehålla en upplysning om denna  skyldighet.
Ett beslut ska omprövas vid ändrade förhållanden. Detta  gäller både sådana ändrade förhållanden som anmäls av  arbetsgivaren och sådana som kommer till Arbetsförmedlingens  kännedom på annat sätt.
Återbetalning och återkrav
34 §
En mottagare av ekonomiskt stöd enligt denna förordning  är återbetalningsskyldig om mottagaren har förorsakat att  stödet har lämnats på felaktig grund eller med ett för högt  belopp
1. genom att lämna oriktiga uppgifter,
2. genom att inte fullgöra sin skyldighet enligt 33 § att  omgående anmäla förändringar som kan påverka rätten till stöd  eller stödets storlek, eller
3. genom något annat agerande.
Om ekonomiskt stöd har lämnats på felaktig grund eller med  ett för högt belopp i något annat fall, är mottagaren  återbetalningsskyldig endast om mottagaren insett eller  skäligen borde ha insett felet.
35 §
Om en mottagare av ekonomiskt stöd är  återbetalningsskyldig, ska Arbetsförmedlingen besluta att  återkräva det felaktigt tillgodoförda beloppet.
36 §
Vid återkrav får Arbetsförmedlingen bevilja anstånd med  betalningen eller träffa avtal med den återbetalningsskyldige  om en avbetalningsplan. Arbetsförmedlingen ska i sådana fall  ta ut ränta på det obetalda beloppet.
Ränta ska tas ut från den dag då anståndet beviljades eller  avtalet om avbetalningsplan träffades, dock inte för tid  innan det återkrävda beloppet skulle ha betalats.
Ränta ska tas ut efter en räntesats som vid varje tidpunkt  överstiger statens utlåningsränta med två procentenheter.
37 §
Om ett belopp som har återkrävts inte betalas i rätt  tid, ska dröjsmålsränta enligt räntelagen (1975:635) tas ut  på beloppet. Detsamma gäller när den återbetalningsskyldige  har beviljats anstånd med betalningen eller träffat ett avtal  om en avbetalningsplan och betalningen inte sker inom den tid  som följer av beslutet om anstånd eller av avtalet.
38 §
Om det med hänsyn till den återbetalningsskyldiges  personliga eller ekonomiska förhållanden eller andra  omständigheter finns särskilda skäl för det, får  Arbetsförmedlingen besluta att helt eller delvis avstå från  ett krav på återbetalning eller ränta. Myndigheten ska i så  fall i beslutet ange vilka de särskilda skälen är och  dokumentera den information som ligger till grund för  beslutet.
39 §
Vid återkrav får Arbetsförmedlingen i samband med en  senare utbetalning av ekonomiskt stöd till den  återbetalningsskyldige besluta att dra av ett skäligt belopp  i avräkning på vad som har betalats ut för mycket. Detsamma  gäller för skyldigheten att betala ränta.
Omprövning och överklagande
40 §
Arbetsförmedlingens beslut enligt denna förordning ska  omprövas hos myndighetens centrala enhet för omprövning, om  det begärs av den som beslutet gäller. Vid omprövningen får  beslutet inte ändras till den enskildes nackdel.
En begäran om omprövning ska vara skriftlig. Begäran ska  lämnas in till Arbetsförmedlingen och ska ha kommit in dit  inom tre veckor från den dag då den som begär omprövning fick  del av beslutet.
Om ett beslut överklagas innan det har omprövats, ska  överklagandet anses som en begäran om omprövning.
41 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Endast följande  beslut får överklagas, nämligen beslut om omprövning av beslut  om
1. förlorad rätt till stödbelopp enligt 31 §,
2. rätt till stöd vid ändrade förhållanden enligt 33 §, och
3. avräkning enligt 39 §.  Förordning (2022:1432).
Bemyndigande
42 §
Arbetsförmedlingen får meddela föreskrifter om  verkställigheten av denna förordning.
Övergångsbestämmelser
2018:42
1. Denna förordning träder i kraft den 1 maj 2018.
2. Genom förordningen upphävs förordningen (2015:503) om  särskilt anställningsstöd.
3. För särskilt anställningsstöd som har beslutats före  ikraftträdandet gäller den upphävda förordningen för hela den  beslutsperiod som beslutet omfattar, med undantag för  möjligheten att besluta om ytterligare tid med särskilt  anställningsstöd enligt 4 § andra stycket, 8, 11, 28 och 
29 §§ i den upphävda förordningen.
4. Den som hade kunnat vara aktuell för beslut om ytterligare  tid med särskilt anställningsstöd enligt 4 § andra stycket  eller 28 och 29 §§ i den nu upphävda förordningen, kan komma  i fråga för beslut om ytterligare tid med särskilt  anställningsstöd i form av introduktionsjobb med stöd av 10  och 11 §§. Detsamma gäller den som vid ikraftträdandet är  anvisad till särskilt anställningsstöd i form av traineejobb  inom välfärdssektorn med stöd av bestämmelser som upphävts  sedan tidigare, om anvisningen pågått kortare tid än  sammanlagt 24 månader. Vid tillämpning av bestämmelsen om den  maximala tiden med särskilt anställningsstöd i 10 § inräknas  den tid med särskilt anställningsstöd som har pågått enligt  den nu upphävda förordningen eller enligt bestämmelser om  särskilt anställningsstöd i form av traineejobb inom  välfärdssektorn som upphävts sedan tidigare.
5. Den som hade kunnat vara aktuell för beslut om ytterligare  tid med särskilt anställningsstöd enligt 8 och 11 §§ i den  upphävda förordningen, kan komma i fråga för beslut om  ytterligare tid med särskilt anställningsstöd i form av  extratjänst med stöd av 10 och 11 §§. Vid tillämpning av  bestämmelsen om den maximala tiden med särskilt  anställningsstöd i 10 § inräknas den tid med särskilt  anställningsstöd som har pågått enligt den upphävda  förordningen.
6. Den som haft särskilt anställningsstöd enligt den upphävda  förordningen under så lång tid att han eller hon inte kan  komma i fråga för beslut om ytterligare tid med särskilt  anställningsstöd med stöd av 10 och 11 §§ måste, för att  kunna få en ny anvisning till särskilt anställningsstöd,  uppfylla återkvalificeringskraven i 6 § om den nya  anvisningen avser introduktionsjobb eller  återkvalificeringskraven i 9 § om den nya anvisningen avser  extratjänst.
7. Vid tillämpning av 5 och 8 §§ ska en nyanländ som har en  etableringsplan eller som under de senaste 12 månaderna har  avslutat en etableringsplan enligt den upphävda lagen 
(2010:197) om etableringsinsatser för vissa nyanlända  invandrare, jämställas med en nyanländ som är anvisad till  eller någon gång under de senaste 12 månaderna har varit  anvisad till det arbetsmarknadspolitiska programmet  etableringsinsatser för vissa nyanlända invandrare enligt  förordningen (2017:820) om etableringsinsatser för vissa  nyanlända invandrare.
2020:225
1. Denna förordning träder i kraft den 1 januari 2022.
Förordning (2020:1189).
2. För beslut om förlängning som har fattats före  ikraftträdandet och som innebär en sammanlagd tid med stöd som  överstiger 24 månader gäller 10 § i den äldre lydelsen för  hela den tidsperiod som beslutet omfattar.
3. För beslut om stöd som har fattats före ikraftträdandet och  som avser en maximal tid som överstiger 24 månader gäller 11 §  i den äldre lydelsen för hela den tidsperiod som beslutet  omfattar.
2021:805
1. Denna förordning träder i kraft den 20 juli 2021.
2. För en utlänning som har beviljats ett uppehållstillstånd  enligt 13 § den upphävda lagen (2016:752) om tillfälliga  begränsningar av möjligheten att få uppehållstillstånd i  Sverige gäller 5 och 8 §§ i den äldre lydelsen.
2022:1024
 
1. Denna förordning träder i kraft den 1 december 2022.
2. Äldre föreskrifter gäller fortfarande för stöd som har  beslutats före ikraftträdandet.
2022:1236
1. Denna förordning träder i kraft den 1 november 2022.
2. Äldre föreskrifter gäller fortfarande för anställningsstöd  som har beslutats före ikraftträdandet.
2022:1450
1. Denna förordning träder i kraft den 1 januari 2023.
2. Äldre föreskrifter gäller fortfarande för den som har fyllt 
65 år före ikraftträdandet.
2022:1451
1. Denna förordning träder i kraft den 1 januari 2026.
2. Äldre föreskrifter gäller fortfarande för den som har fyllt 
66 år före ikraftträdandet.
2022:1734
1. Denna förordning träder i kraft den 1 januari 2023.
2. För särskilt anställningsstöd i form av extratjänst som har  beslutats före ikraftträdandet gäller fortfarande de upphävda  paragraferna och 3, 14, 17 och 18 §§ i den äldre lydelsen för  den period som beslutet omfattar.
3. För särskilt anställningsstöd som har beslutats före  ikraftträdandet gäller 10 och 11 §§ i den äldre lydelsen, dock  får den ytterligare tiden eller det nya beslutet endast avse  särskilt anställningsstöd i form av introduktionsjobb.
2024:1345
1. Denna förordning träder i kraft den 1 februari 2025.
2. Äldre föreskrifter gäller fortfarande för handledarstöd som  har beslutats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.