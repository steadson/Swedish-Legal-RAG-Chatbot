Title: Förordning (1985:796) med vissa bemyndiganden för Socialstyrelsen att meddela föreskrifter m.m.
SFS Number: Svensk författningssamling 1985:796
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985796-med-vissa-bemyndiganden-for_sfs-1985-796/
Source Link: http://rkrattsbaser.gov.se/sfst?bet=1985:796
Amendment Register Link: http://rkrattsbaser.gov.se/sfsr?bet=1985:796
Ministry/Authority: Socialdepartementet
Issued: 1985-10-17
Metadata: {"Utfärdad": "1985-10-17", "Ändrad": "t.o.m. SFS 2024:1312"}

==================================================

Förordning (1985:796) med vissa bemyndiganden för Socialstyrelsen att meddela föreskrifter m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:796
Departement/myndighet
:   
Socialdepartementet
Utfärdad
:   
1985-10-17
Ändrad
:   
t.o.m. SFS 2024:1312
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Utöver de föreskrifter med bemyndiganden för socialstyrelsen som finns i andra författningar gäller vad som föreskrivs i denna förordning.
Normgivningsbemyndiganden
2 §
Socialstyrelsen får meddela föreskrifter
1. om följande frågor som rör ansökan enligt lagen (2024:238)  om fastställande av kön i vissa fall, nämligen
a) vilka intyg och övriga underlag som ska bifogas en ansökan  och vilka yrkeskategorier som är behöriga att utfärda intyg,
b) vad ansökan ska innehålla i övrigt, och
c) ansökningsförfarandet,
2. om sprututbytesverksamhet enligt lagen (2006:323) om utbyte  av sprutor och kanyler till skydd för enskilda,
3. om signeringskravet enligt 3 kap. 10 § patientdatalagen 
(2008:355) och om undantag från det samt om journalhandlingars  innehåll, utformning, hantering och förvaring enligt samma  lag,
4. om att
a) annan hälso- och sjukvårdspersonal än läkare får fullgöra  uppgifter som läkare har enligt lagen (1995:831) om  transplantation m.m.,
b) ingrepp enligt samma lag får utföras endast på sjukhus som  avses i 7 kap. 4 § hälso- och sjukvårdslagen (2017:30) eller  vid en annan enhet inom hälso- och sjukvården eller det  medicinska området i övrigt, och
c) ett sådant sjukhus eller en sådan enhet, där ingrepp för  transplantation får utföras, ska ha tillgång till en  donationsansvarig läkare och en donationsansvarig  sjuksköterska med uppgift att förbereda för donationer och ge  stöd och information till avlidnas närstående, samt
5. som behövs för att den katastrofmedicinska beredskapen och  beredskapsplanläggningen inför höjd beredskap ska få en  samordnad inriktning. Förordning (2024:1312).
3 §
Socialstyrelsen får meddela föreskrifter
1. om undantag från föreskriften i 3 kap. 13 § första stycket patientdatalagen (2008:355) att en journalhandling som upprättas inom hälso- och sjukvården ska vara skriven på svenska språket, och
2. om vilken kompetens en annan person än en legitimerad läkare ska ha för att få särskilt tillstånd att utföra omskärelse, om smärtlindring, om hur ingreppet i övrigt ska utföras och om vilken information som ska lämnas till pojken och hans vårdnadshavare, enligt 11 § lagen (2001:499) om omskärelse av pojkar. Förordning (2010:1370).
Verkställighetsföreskrifter
4 §
Socialstyrelsen får meddela de ytterligare föreskrifter  som behövs för verkställigheten av
1. steriliseringslagen (1975:580),
2. lagen (1995:831) om transplantation m.m.,
3. lagen (2006:323) om utbyte av sprutor och kanyler,
4. 3 kap. och 9 kap. patientdatalagen (2008:355), och
5. lagen (2024:238) om fastställande av kön i vissa fall.
Förordning (2024:1312).
5 §
Har upphävts genom förordning (1991:821).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.