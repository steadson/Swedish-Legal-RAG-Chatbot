Title: Förordning (2007:1132) med instruktion för Statens institutionsstyrelse
SFS Number: Svensk författningssamling 2007:1132
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071132-med-instruktion-for-statens_sfs-2007-1132/
Source Link: http://rkrattsbaser.gov.se/sfst?bet=2007:1132
Amendment Register Link: http://rkrattsbaser.gov.se/sfsr?bet=2007:1132
Ministry/Authority: Socialdepartementet
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2025:486"}

==================================================

Förordning (2007:1132) med instruktion för Statens institutionsstyrelse
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1132
Departement/myndighet
:   
Socialdepartementet
Utfärdad
:   
2007-11-29
Ändrad
:   
t.o.m. SFS 2025:486
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens institutionsstyrelse ansvarar för sådana hem som avses i 12 § lagen (1990:52) med särskilda bestämmelser om vård av unga (särskilda ungdomshem) samt 22 och 23 §§ lagen
(1988:870) om vård av missbrukare i vissa fall (LVM-hem).
1 a §
Myndigheten svarar för att de barn, unga och vuxna som  vårdas vid myndigheten får en god, ändamålsenlig och  rättssäker vård som ger bättre förutsättningar för ett socialt  fungerande liv utan missbruk, kriminalitet och annat socialt  nedbrytande beteende. Förordning (2024:282).
2 §
Myndigheten ska särskilt svara för
1. planering, ledning och drift av de särskilda ungdomshemmen  och LVM-hemmen,
2. anvisning av platser till hemmen,
3. att antalet platser vid hemmen fortlöpande anpassas till  behovet,
4. ekonomisk styrning, resultatuppföljning och kontroll, och
5. metodutveckling, forskning, uppföljning av vårdresultat  samt utvecklingsarbete. Förordning (2024:282).
2 a §
Verksamheten ska vara utformad så att den tillgodoser  behovet av trygghet och säkerhet för placerade barn, unga och  vuxna.
Myndighetens organisation av de särskilda ungdomshemmen och  LVM-hemmen ska vara utformad så att den tillgodoser olika  behov av övervakning och kontroll. Förordning (2024:282).
3 §
Myndigheten får utföra uppdrag åt kommuner och regioner i  samband med avgiftning av missbrukare, utslussning, eftervård  eller andra insatser som anknyter till verksamheten vid sådana  hem som anges i 1 §.
Myndigheten får också tillhandahålla sådana varor och tjänster  som produceras huvudsakligen av intagna som ett led i  verksamheten vid sådana hem som anges i 1 §.
Förordning (2019:1064).
4 §
Myndigheten ska
- utforma sin verksamhet så att den utgår från flickors och pojkars samt kvinnors och mäns villkor och behov,
- inför beslut eller andra åtgärder som kan röra barn bedöma konsekvenserna för barn och därvid ta särskild hänsyn till barns bästa.
Myndigheten ska i sin verksamhet utgå från ett brukarperspektiv. Förordning (2008:1426).
5 §
Myndigheten ska, genom samverkan med andra myndigheter och övriga aktörer, verka för att brukarna får en sammanhållen vård. Förordning (2008:1426).
Ledning
6 §
Myndigheten leds av en myndighetschef.
7 §
Vid myndigheten ska det finnas ett insynsråd som består av  högst tio ledamöter. Förordning (2020:5).
Anställningar och uppdrag
8 §
Generaldirektören är myndighetschef.
8 a §
Vid myndigheten finns en överdirektör.  Förordning (2024:615).
Personalansvarsnämnd
9 §
Vid myndigheten ska det finnas en personalansvarsnämnd.
Tillämpligheten av vissa förordningar
10 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
10 a §
Myndigheten ska tillämpa förordningen (1998:1379) om  ersättning för sakskada till polismän och anställda inom  Kriminalvården m.fl. vid ersättning till anställda vid  myndigheten, vars egendom har skadats i tjänsten.
Frågor om ersättning ska prövas av myndigheten.  Förordning (2024:282).
Avgifter
11 §
Myndigheten ska ta ut avgifter för verksamhet enligt 
9 kap. 8 § andra stycket socialtjänstlagen (2025:400) och  disponera avgiftsinkomsterna. Myndigheten ska ta ut avgifter  för verksamhet enligt 3 §, besluta om avgifternas storlek och  disponera avgiftsinkomsterna.
Myndigheten får i fråga om verksamhet enligt 9 kap. 8 § andra  stycket socialtjänstlagen meddela föreskrifter om avgifternas  storlek.
Med undantag för avgifter för eftervård enligt 3 § första  stycket får myndigheten bestämma sådana avgifter som avses i  första stycket upp till full kostnadstäckning.  Förordning (2025:486).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.