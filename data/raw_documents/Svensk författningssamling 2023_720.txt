Title: Förordning (2023:720) om förvärv och förvaltning av nödlidande kreditavtal
SFS Number: Svensk författningssamling 2023:720
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023720-om-forvarv-och-forvaltning_sfs-2023-720/
Source Link: http://rkrattsbaser.gov.se/sfst?bet=2023:720
Amendment Register Link: http://rkrattsbaser.gov.se/sfsr?bet=2023:720
Ministry/Authority: Justitiedepartementet L2
Issued: 2023-11-23
Metadata: {"Utfärdad": "2023-11-23"}

==================================================

Förordning (2023:720) om förvärv och förvaltning av nödlidande kreditavtal
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:720
Departement/myndighet
:   
Justitiedepartementet L2
Utfärdad
:   
2023-11-23
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning gäller vid tillämpningen av lagen 
(2023:714) om förvärv och förvaltning av nödlidande  kreditavtal.
2 §
Förordningen är meddelad med stöd av
- 3 kap. 2 § tredje stycket lagen (2023:714) om förvärv och  förvaltning av nödlidande kreditavtal i fråga om 5 § och 12 § 
2,
- 2 kap. 3 och 10 §§ lagen om förvärv och förvaltning av  nödlidande kreditavtal i fråga om 12 § 1,
- 4 kap. 1 § andra stycket lagen om förvärv och förvaltning av  nödlidande kreditavtal i fråga om 12 § 3, och
- 8 kap. 7 § regeringsformen i fråga om övriga bestämmelser.
Ansökan om tillstånd
3 §
En ansökan om tillstånd att vara kreditförvaltare ska vara  skriftlig och undertecknad av en person som får företräda  företaget. Ansökan ska innehålla följande uppgifter:
1. företagets namn och organisationsnummer eller motsvarande  identitetsuppgift,
2. företagets postadress, telefonnummer och e-postadress,
3. fullständigt namn, postadress, hemvist och personnummer  eller, om sådant saknas, födelsedatum för den som ska vara  styrelseledamot eller verkställande direktör eller på  motsvarande sätt företräda företaget, eller vara ersättare för  en sådan befattningshavare, och
4. vilka fysiska och juridiska personer som har eller kan  förväntas komma att få ett kvalificerat innehav i företaget.
4 §
Tillsammans med en ansökan om tillstånd att vara  kreditförvaltare ska följande ges in:
1. företagets bolagsordning, stadgar eller motsvarande  handling,
2. handlingar som visar att företagets ledning som helhet och  de personer som ska ingå i ledningen eller ha ett kvalificerat  innehav i företaget uppfyller kraven i 3 kap. 2 § första  stycket 1-3 lagen (2023:714) om förvärv och förvaltning av  nödlidande kreditavtal,
3. en beskrivning av företagets styrformer och de interna  kontrollmekanismer som säkerställer att låntagares rättigheter  respekteras samt att den lagstiftning som reglerar  kreditavtalet och behandling av personuppgifter följs,
4. en beskrivning av företagets policy som säkerställer att  reglerna om skydd för låntagarna och en rättvis och  omsorgsfull behandling av dem följs,
5. en beskrivning av företagets förfarande för att hantera  låntagares klagomål,
6. det uppdragsavtal som företaget har ingått med en  tillhandahållare av kreditförvaltningstjänster, om ett sådant  avtal har ingåtts, och
7. en handling som visar att företaget har ett konto hos ett  kreditinstitut där medel från låntagare kan hållas avskilda,  om företaget avser att ta emot och inneha medel från  låntagare.
Anmälan om ändrade förhållanden
5 §
Vid ändringar i verksamheten som är av större betydelse  ska kreditförvaltaren så snart som möjligt lämna uppgifter om  detta till Finansinspektionen.
Register över kreditförvaltare
6 §
Finansinspektionen är personuppgiftsansvarig för det  register över kreditförvaltare som förs enligt 3 kap. 4 §  lagen (2023:714) om förvärv och förvaltning av nödlidande  kreditavtal.
7 §
Registret ska ge offentlighet åt den information som ingår  i registret.
I fråga om personuppgifter ska registret ha till ändamål att  tillhandahålla uppgifter som behövs
1. för att Finansinspektionen ska kunna fullgöra sina  uppgifter enligt lagen (2023:714) om förvärv och förvaltning  av nödlidande kreditavtal, och
2. för information som lämnas till allmänheten om  kreditförvaltare som har registrerats.
8 §
I registret ska uppgifter antecknas om de kreditförvaltare  som har tillstånd enligt lagen (2023:714) om förvärv och  förvaltning av nödlidande kreditavtal och för de  kreditförvaltare som har tillstånd från ett annat EES-land och  som bedriver verksamhet i Sverige.
9 §
I fråga om kreditförvaltare som har tillstånd enligt lagen 
(2023:714) om förvärv och förvaltning av nödlidande  kreditavtal ska registret innehålla uppgifter om
1. kreditförvaltarens namn och organisationsnummer eller  motsvarande identitetsuppgift,
2. kreditförvaltarens postadress, telefonnummer och e-
postadress,
3. namn på de personer i ledande befattning som ansvarar för  kreditförvaltningsverksamheten,
4. när registrering beslutades,
5. huruvida tillståndet omfattar rätt att ta emot och inneha  medel från låntagare eller inte, och
6. de EES-länder som kreditförvaltaren bedriver verksamhet i  enligt 5 kap. 1 och 4 §§ lagen om förvärv och förvaltning av  nödlidande kreditavtal.
Om ett tillstånd för en kreditförvaltare har återkallats, ska  Finansinspektionen så snart som möjligt ta bort  kreditförvaltaren ur registret.
10 §
För en kreditförvaltare med tillstånd från ett annat EES-
land ska registret innehålla de uppgifter som  Finansinspektionen har fått enligt 5 kap. 5 § lagen (2023:714)  om förvärv och förvaltning av nödlidande kreditavtal.
Om Finansinspektionen får information från en behörig  myndighet i ett annat EES-land om att kreditförvaltarens  tillstånd har återkallats där, ska inspektionen så snart som  möjligt ta bort kreditförvaltaren ur registret.
11 §
De uppgifter i registret som avses i 8-10 §§ ska hållas  aktuella och tillgängliga på Finansinspektionens webbplats. På  webbplatsen ska det också finnas kontaktuppgifter till de  behöriga myndigheterna i övriga länder inom EES.
Bemyndiganden
12 §
Finansinspektionen får i fråga om lagen (2023:714) om  förvärv och förvaltning av nödlidande kreditavtal meddela  föreskrifter om
1. information till kreditförvärvare och Finansinspektionen  enligt 2 kap. 1, 2 och 8 §§,
2. villkor för tillstånd enligt 3 kap. 2 §, och
3. bemötande av låntagare enligt 4 kap. 1 §.
Finansinspektionen får i fråga om samma lag meddela närmare  föreskrifter om
1. vilket innehåll och vilken form en ansökan om tillstånd  enligt lagen ska ha och hur ansökan ska lämnas in, och
2. underrättelse enligt 3 kap. 7 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.