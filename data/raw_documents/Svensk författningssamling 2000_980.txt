Title: Socialavgiftslag (2000:980)
SFS Number: Svensk författningssamling 2000:980
URL: https://www.riksdagen.se/sv/dokument-och-lagar/dokument/svensk-forfattningssamling/socialavgiftslag-2000980_sfs-2000-980/
Source Link: http://rkrattsbaser.gov.se/sfst?bet=2000:980
Amendment Register Link: http://rkrattsbaser.gov.se/sfsr?bet=2000:980
Ministry/Authority: Finansdepartementet S1
Issued: 2000-11-23
Metadata: {"Utfärdad": "2000-11-23", "Ändrad": "t.o.m. SFS 2024:1155"}

==================================================

Socialavgiftslag (2000:980)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:980
Departement/myndighet
:   
Finansdepartementet S1
Utfärdad
:   
2000-11-23
Ändrad
:   
t.o.m. SFS 2024:1155
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Innehåll och definitioner
2 kap. Arbetsgivaravgifter
3 kap. Egenavgifter
4 kap. Förfarandet
Övergångsbestämmelser
1 kap. Innehåll och definitioner
Innehåll
1 §
I denna lag finns bestämmelser om avgifter för  finansiering av systemen för social trygghet (socialavgifter).
Bestämmelser om avgifter för finansiering av  ålderspensioneringen finns även i lagen (1994:1744) om allmän  pensionsavgift och lagen (1998:676) om statlig  ålderspensionsavgift.
Bestämmelser om fördelning av socialavgifter finns i lagen 
(2000:981) om fördelning av socialavgifter.
Bestämmelser om särskilda avdrag från socialavgifterna finns i
- lagen (2001:1170) om särskilda avdrag i vissa fall vid  avgiftsberäkningen enligt lagen (1994:1920) om allmän  löneavgift och socialavgiftslagen (2000:980),
- lagen (2023:747) om särskilt avdrag vid beräkning av  arbetsgivar-avgifter och allmän löneavgift för personer som  arbetar med forskning eller utveckling, och
- lagen (2023:748) om särskilt avdrag vid beräkning av  egenavgifter och allmän löneavgift i vissa fall.
Bestämmelser om särskild beräkning av arbetsgivaravgifter  finns i lagen (2016:1053) om särskild beräkning av vissa  avgifter för växa-företag.
Lag (2024:1155)
.
2 §
Socialavgifter utgörs av arbetsgivaravgifter enligt 2 kap.
eller egenavgifter enligt 3 kap.
3 §
Unionsrätten inom Europeiska unionen (EU) eller Europeiska ekonomiska samarbetsområdet (EES) eller avtal om social trygghet som ingåtts med andra stater kan medföra begränsningar i skyldigheten att betala avgifter enligt denna lag.
Lag (2011:294)
.
Definitioner
4 §
Termer och uttryck som används i denna lag omfattar också motsvarande utländska företeelser, om inte annat anges.
5 §
I denna lag avses med
godkännande för F-skatt: sådant godkännande som innebär att innehavaren ska betala F-skatt enligt skatteförfarandelagen
(2011:1244),
näringsverksamhet: näringsverksamhet enligt inkomstskattelagen
(1999:1229),
inkomst av tjänst: inkomst i inkomstslaget tjänst enligt inkomstskattelagen.
Vad som sägs i denna lag om handelsbolag och om delägare i dem gäller också i fråga om europeiska ekonomiska intressegrupperingar (EEIG) och delägare i dem.
Lag (2011:1257)
.
Arbete i Sverige
6 §
Med arbete i Sverige avses förvärvsarbete i verksamhet här i landet.
Om en fysisk person som bedriver näringsverksamhet har sådant fast driftställe i Sverige som avses i 2 kap. 29 §
inkomstskattelagen (1999:1229) skall verksamhet hänförlig dit anses bedriven här i landet.
Arbete på fartyg
7 §
Arbete på fartyg anses som arbete i Sverige i samma utsträckning som enligt 6 kap. 3 § socialförsäkringsbalken.
Lag (2010:1282)
.
Utsändning
8 §
Arbete för en arbetsgivare som utförs i ett annat land än det där arbetsgivaren bedriver sin verksamhet anses som arbete i Sverige i samma utsträckning som enligt 6 kap. 4 §
socialförsäkringsbalken.
Lag (2010:1282)
.
Diplomater m.fl.
9 §
Arbete som utförs av en person som tillhör en utländsk  stats beskickning eller karriärkonsulat anses som arbete i  Sverige endast om det är förenligt med bestämmelserna om  immunitet och privilegier i de konventioner som anges i 2 och 
3 §§ lagen (1976:661) om immunitet och privilegier i vissa  fall. Detta gäller även en sådan persons personliga tjänare.
Ett sådant arbete som medför att en person på grund av  anknytning till en internationell organisation omfattas av  bestämmelserna i 4 § lagen om immunitet och privilegier i  vissa fall, anses som arbete i Sverige endast i den  utsträckning det är förenligt med vad som följer av tillämplig  stadga eller avtal som anges i bilagan till den lagen.
Arbete som utförs av en person som tillhör en amerikansk  styrka, en anhörig till en sådan person eller en leverantör  till styrkan anses som arbete i Sverige endast om det är  förenligt med avtalet den 5 december 2023 mellan Sverige och  Amerikas förenta stater om försvarssamarbete.
Lag (2024:544)
.
Arbete i utlandet
10 §
Med arbete i utlandet avses annat förvärvsarbete än arbete i Sverige.
11 §
Har upphävts genom
lag (2023:750)
.
12 §
Har upphävts genom
lag (2023:750)
.
13 §
Har upphävts genom
lag (2023:750)
.
2 kap. Arbetsgivaravgifter
Avgiftsskyldigheten
1 §
Den som utger avgiftspliktig ersättning ska betala  arbetsgivaravgifter enligt bestämmelserna i detta kapitel.
Förmån av personaloption som avses i 10 kap. 11 § andra  stycket inkomstskattelagen (1999:1229) ska anses utgiven av  den i vars tjänst personaloptionen förvärvades.
Bestämmelser om avgiftspliktig ersättning finns i 10 och 
11 §§.
Lag (2017:1213)
.
2 §
Bestämmelsen i 1 § första stycket skall inte tillämpas om en avgiftspliktig ersättning utgörs av rabatt, bonus eller annan ersättning på grund av kundtrohet eller liknande. I fråga om sådana avgiftspliktiga ersättningar skall arbetsgivaravgifter i stället betalas av den som slutligt har stått för de kostnader som ligger till grund för ersättningen.
3 §
Bestämmelsen i 1 § första stycket ska inte tillämpas om en  annan avgiftspliktig ersättning än sådan förmån som avses i 
1 § andra stycket utges av en fysisk person som är bosatt  utomlands eller en utländsk juridisk person och ersättningen  har sin grund i en anställning i Sverige hos någon annan än  den som har utgett ersättningen. I sådant fall ska  arbetsgivaravgifter i stället betalas av den hos vilken  mottagaren är eller har varit anställd i Sverige.
Första stycket och 1 § första stycket ska inte tillämpas på  ersättning som utges av Europeiska åklagarmyndigheten till en  svensk europeisk delegerad åklagare enligt rådets förordning 
(EU) 2017/1939 av den 12 oktober 2017 om genomförande av  fördjupat samarbete om inrättande av Europeiska  åklagarmyndigheten. I sådant fall ska arbetsgivaravgifter  betalas av den svenska myndighet där den svenska europeiska  delegerade åklagaren är anställd. Arbetsgivaravgifter ska  beräknas på en avgiftspliktig ersättning som motsvarar den  avgiftspliktiga ersättning åklagaren skulle ha haft om  åklagaren enbart arbetat för den svenska myndigheten.
Lag (2024:464)
.
Situationer när avgifter skall betalas
4 §
Arbetsgivaravgifter ska, om inte annat följer av 5-9 §§, betalas på avgiftspliktig ersättning för
1. arbete i Sverige, och
2. arbete i utlandet till en person som när arbetet utförs omfattas av svensk socialförsäkring enligt unionsrätten inom Europeiska unionen (EU) eller Europeiska ekonomiska samarbetsområdet (EES) eller enligt avtal med andra stater.
Lag (2011:294)
.
Undantag
Mottagaren av ersättningen är godkänd för F-skatt
5 §
Arbetsgivaravgifter ska inte betalas om den som tar emot  ersättning för arbete är godkänd för F-skatt antingen när  ersättningen bestäms eller när den betalas ut. En uppgift om  godkännande för F-skatt från mottagaren får godtas om den  lämnas i en handling som upprättas i samband med uppdraget och  som innehåller nödvändiga identifikationsuppgifter för  utbetalaren och mottagaren. Om utbetalaren känner till att en  uppgift om godkännande för F-skatt är oriktig, får den inte  godtas.
Om mottagaren är godkänd för F-skatt med villkor enligt 9 kap. 
2 § skatteförfarandelagen (2011:1244), gäller första stycket  första meningen bara om godkännandet åberopas skriftligen.
Första och andra styckena gäller inte ersättning från  semesterkassa.
Lag (2024:1133)
.
Ersättning som utges av privatpersoner
6 §
Arbetsgivaravgifter skall inte betalas av en fysisk person eller ett dödsbo, om det kan antas att den sammanlagda avgiftspliktiga ersättningen till mottagaren under året kommer att understiga 10 000 kronor och annat inte anges i 7 §.
7 §
Bestämmelserna i 6 § gäller inte om den avgiftspliktiga  ersättningen utgör
1. en utgift i en av utgivaren bedriven näringsverksamhet,  eller
2. sådan ersättning till en förmyndare, god man eller  förvaltare som avses i 12 kap. 16 § föräldrabalken.
Bestämmelserna i 6 § gäller inte heller om utgivaren och  mottagaren har kommit överens om att arbetsgivaravgifter ska  betalas på ersättningen. En sådan överenskommelse gäller dock  inte om mottagaren är godkänd för   F-skatt utan sådant villkor som avses i 9 kap. 2 §  skatteförfarandelagen (2011:1244).
Lag (2024:1133)
.
Ersättning som utges av vissa militära serviceverksamheter
8 §
Arbetsgivaravgifter ska inte betalas av en amerikansk  styrka eller en utländsk organisation som driver en sådan  militär serviceverksamhet som regleras i avtalet den 
5 december 2023 mellan Sverige och Amerikas förenta stater om  försvarssamarbete, om mottagaren av ersättningen är en sådan  lokal civilanställd som avses i artikel 24 i avtalet.
Lag (2024:544)
.
Ersättningar från handelsbolag till delägare i bolaget
9 §
Ett handelsbolag skall inte betala arbetsgivaravgifter på ersättning till delägare i handelsbolaget.
Avgiftspliktig ersättning
10 §
Löner, arvoden, förmåner och andra ersättningar för arbete är avgiftspliktiga. Detsamma gäller annat som utges med anledning av ett avtal om arbete, dock inte pension.
Lag (2011:1257)
.
10 a §
Förmåner ska värderas enligt bestämmelserna i inkomstskattelagen (1999:1229) med följande undantag:
1. värdet av förmån av bostad i Sverige som inte är semesterbostad eller bostad som avses i 61 kap. 3 a §
inkomstskattelagen ska beräknas enligt värdetabeller, och
2. värdet av drivmedelsförmån som avses i 61 kap. 10 §
inkomstskattelagen ska beräknas till marknadsvärdet.
De tabeller som avses i första stycket 1 ska ange förmånsvärdet av en bostad till den genomsnittliga kostnaden per kvadratmeter bostadsyta inom ett område där boendekostnaderna är i huvudsak enhetliga. Förmånsvärdet för en bostad som ligger utanför tätort och dess närområde ska dock bestämmas till 90 procent av den lägsta genomsnittskostnaden.
Lag (2011:1257)
.
10 b §
Bestämmelserna om justering av värdet av bilförmån eller kostförmån i 61 kap. 18, 19 och 19 b §§
inkomstskattelagen (1999:1229) får tillämpas bara om Skatteverket på begäran av utgivaren har beslutat om en justering.
Lag (2011:1257)
.
10 c §
Om värdet av bostadsförmån enligt 10 a § första stycket 1 avviker med mer än 10 procent från det värde som följer av 61 kap. 2 eller 20 § inkomstskattelagen (1999:1229), får Skatteverket på begäran av utgivaren bestämma värdet av förmånen.
Lag (2011:1257)
.
10 d §
Om Skatteverket har bestämt ett förmånsvärde enligt 10 b eller 10 c §, ska utgivaren underrätta mottagaren om beslutet.
Lag (2011:1257)
.
11 §
Med ersättning för arbete likställs i denna lag
1. kostnadsersättning och sådan ersättning som enligt 10 kap. 
3 § andra stycket 8 och 9 skatteförfarandelagen (2011:1244)  ska räknas som ersättning för arbete,
2. garantibelopp enligt lönegarantilagen (1992:497),
3. ersättning som utges till Försäkringskassan enligt 24 §  första stycket lagen (1991:1047) om sjuklön, varvid  ersättningen ska anses ha betalats ut till den person som  sjuklönen avser,
4. forskarstipendium från Europeiska unionen eller Europeiska  atomenergigemenskapen (Marie Curie-stipendium), om stipendiet  utges av en fysisk person bosatt i Sverige eller av en svensk  juridisk person,
5. ersättning från semesterkassa, och
6. den del av utbetalningen som avses i 11 kap. 16 §  inkomstskattelagen (1999:1229) när en medlem har gått ur en  ekonomisk förening.
Lag (2021:407)
.
Avgiftsfri ersättning
Skattefria ersättningar
12 §
En ersättning är avgiftsfri om den
1. är skattefri enligt inkomstskattelagen (1999:1229),
2. undantas från skatteplikt enligt 6 § 1 eller 2 lagen 
(1991:586) om särskild inkomstskatt för utomlands bosatta,  eller
3. undantas från skatteplikt enligt 8 § 5 eller 6 lagen 
(1991:591) om särskild inkomstskatt för utomlands bosatta  artister m.fl.
Lag (2020:953)
.
13 §
Har upphävts genom
lag (2009:1064)
.
Ersättning understigande visst belopp
14 §
En ersättning till en person är avgiftsfri om ersättningen till den personen under året understigit 1 000 kronor.
Vissa ersättningar vid sjukdom m.m.
15 §
En ersättning till en person vid sjukdom eller ledighet för vård av barn eller med anledning av barns födelse är avgiftsfri, till den del ersättningen motsvarar föräldrapenning, sjukpenning eller rehabiliteringspenning som arbetsgivare får uppbära enligt 11 kap. 13 §, 27 kap.
56 eller 57 § eller 31 kap. 13 § socialförsäkringsbalken.
Lag (2010:1282)
.
Vissa ersättningar för vilka särskild löneskatt skall betalas
16 §
Ersättningar från avtalsförsäkringar m.m., som enligt 1 §
första stycket 1-5 lagen (1990:659) om särskild löneskatt på vissa förvärvsinkomster utgör underlag för nämnda skatt, är avgiftsfria.
Ersättning för vilken statlig ålderspensionsavgift skall betalas
17 §
En ersättning, för vilken statlig ålderspensionsavgift skall betalas enligt lagen (1998:676) om statlig ålderspensionsavgift, är avgiftsfri.
Ersättning från vinstandelsstiftelse
18 §
En sådan ersättning från en vinstandelsstiftelse eller från någon annan juridisk person med motsvarande ändamål, som enligt 25 kap. 21-23 §§ socialförsäkringsbalken inte ska beaktas vid beräkningen av sjukpenninggrundande inkomst, är avgiftsfri.
Lag (2010:1282)
.
Ersättning till idrottsutövare
19 §
En ersättning till en idrottsutövare från en ideell förening som har till ändamål att främja idrott och som uppfyller kraven i 7 kap. 4-6 och 10 §§ inkomstskattelagen
(1999:1229) är avgiftsfri, om ersättningen från föreningen under året inte har uppgått till ett halvt prisbasbelopp enligt 2 kap. 6 och 7 §§ socialförsäkringsbalken.
Lag (2013:961)
.
Ersättning för skiljemannauppdrag
20 §
En ersättning för skiljemannauppdrag är avgiftsfri om parterna i skiljeförfarandet är av utländsk nationalitet.
Ersättning som motsvarar utgifter i arbetet
21 §
Om en ersättning till viss del motsvarar utgifter i arbetet är ersättningen till den delen avgiftsfri, om ifrågavarande utgifter under året kan beräknas uppgå till minst 10 procent av ersättningen från utgivaren under samma år.
Detta gäller inte ersättning som beskattas enligt lagen
(1991:586) om särskild inkomstskatt för utomlands bosatta.
Utgifterna får för bestämda yrkesgrupper beräknas enligt schablon grundad på de genomsnittliga utgifterna inom respektive grupp.
Om det inte finns någon sådan schablon som avses i tredje stycket, ska Skatteverket på begäran av den som ger ut ersättning för utgifterna bestämma hur utgifterna ska beräknas.
Om utgifterna har beräknats enligt tredje eller fjärde stycket, ska utgivaren underrätta mottagaren om beslutet.
Lag (2011:1257)
.
Ersättning till barn i vissa fall
22 §
Ersättning för arbete till barn är avgiftsfri, om avdrag för utgiften för ersättningen inte får göras enligt 60 kap. 2 §
inkomstskattelagen (1999:1229).
Vissa förmåner och ersättningar från fåmansföretag och fåmanshandelsbolag
23 §
Sådan utdelning och kapitalvinst som enligt 48 a kap. 9 §, 50 kap. 7 §, eller 57 kap. inkomstskattelagen (1999:1229) ska tas upp i inkomstslaget tjänst är avgiftsfri.
Lag (2012:758)
.
Avgiftsunderlaget
Huvudregel
24 §
Underlaget för beräkning av arbetsgivaravgifter
(avgiftsunderlaget) är summan av de avgiftspliktiga ersättningar som den avgiftsskyldige har utgett under en kalendermånad.
Ersättning som avses i 1 § andra stycket ska räknas in i underlaget för den kalendermånad under vilken utgivaren fick kännedom om att rättigheten har utnyttjats eller överlåtits.
Ersättningar som avses i 2 och 3 §§ ska räknas in i underlaget för den kalendermånad under vilken den avgiftsskyldige fick kännedom om ersättningen.
I avgiftsunderlaget ska också ingå tidigare under året utgiven avgiftsfri ersättning som sammanräknad med en ersättning som utgetts under kalendermånaden blir avgiftspliktig.
Lag (2011:1257)
.
Fåmansföretag och fåmanshandelsbolag
25 §
När avgiftsunderlaget bestäms skall ersättning till företagsledare, make och barn anses ha utgetts till den som enligt bestämmelserna i 60 kap. 12-14 §§ inkomstskattelagen
(1999:1229) skall beskattas för ersättningen.
Avgifter på grund av socialavgiftsavtal
25 a §
Vid beräkning av avgiftsunderlaget i sådana fall som avses i 5 kap. 5 § skatteförfarandelagen (2011:1244) ska det underlag som beräknats enligt 24 § divideras med ett belopp motsvarande den sammanlagda procentsats efter vilken arbetsgivaravgifter tas ut ökad med 100 procentenheter.
Lag (2012:831)
.
Avgifterna och avgiftsberäkningen
Huvudregel
26 §
Arbetsgivaravgifterna är 19,80 procent av  avgiftsunderlaget och utgörs av
1. sjukförsäkringsavgift	3,55 %
2. föräldraförsäkringsavgift	2,60 %
3. ålderspensionsavgift		10,21 %
4. efterlevandepensionsavgift	0,60 %
5. arbetsmarknadsavgift		2,64 %
6. arbetsskadeavgift		0,20 %
Lag (2018:2085)
.
/Rubriken upphör att gälla U:2026-01-01/
Avgifter för personer som har fyllt 66 år
/Rubriken träder i kraft I:2026-01-01/
Avgifter för personer som har fyllt 67 år
27 §
/Upphör att gälla U:2026-01-01/
På ersättning till personer som vid årets ingång har  fyllt 66 år ska bara ålderspensionsavgiften betalas.
Lag (2022:888)
.
27 §
/Träder i kraft I:2026-01-01/
På ersättning till personer som vid årets ingång har  fyllt 67 år ska bara ålderspensionsavgiften betalas.
Lag (2022:889)
.
28 §
Har upphävts genom
lag (2023:790)
.
29 §
Har upphävts genom
lag (2023:750)
.
30 §
Har upphävts genom
lag (2023:750)
.
31 §
Har upphävts genom
lag (2023:750)
.
3 kap. Egenavgifter
Avgiftsskyldigheten
1 §
En fysisk person som har avgiftspliktig inkomst skall betala egenavgifter enligt bestämmelserna i detta kapitel.
Bestämmelser om avgiftspliktig inkomst finns i 3-8 §§.
Situationer när avgifter skall betalas
2 §
Egenavgifter ska betalas på avgiftspliktig inkomst av
1. arbete i Sverige, och
2. arbete i utlandet om den avgiftsskyldige när arbetet utförs omfattas av svensk socialförsäkring enligt unionsrätten inom Europeiska unionen (EU) eller Europeiska ekonomiska samarbetsområdet (EES) eller enligt avtal med andra stater.
Lag (2011:294)
.
Avgiftspliktig inkomst av näringsverksamhet
3 §
Överskott av näringsverksamhet är avgiftspliktig, om den som har inkomsten har arbetat i verksamheten i inte oväsentlig omfattning.
Avgiftspliktig inkomst av tjänst
Inkomst av självständigt bedriven verksamhet
4 §
Inkomst av tjänst från verksamhet som bedrivs självständigt men som inte räknas som näringsverksamhet är avgiftspliktig.
Ersättning som utges av privatpersoner
5 §
En ersättning för arbete som utförts åt en fysisk person eller ett dödsbo är avgiftspliktig, om den skall tas upp i inkomstslaget tjänst och arbetsgivaravgifter enligt 2 kap. 6 §
inte skall betalas på ersättningen.
Ersättning som utges av vissa militära serviceverksamheter
6 §
En ersättning för arbete som utförts åt en amerikansk  styrka eller en utländsk organisation som driver en sådan  militär serviceverksamhet som regleras i avtalet den 
5 december 2023 mellan Sverige och Amerikas förenta stater om  försvarssamarbete är avgiftspliktig, om den ska tas upp i  inkomstslaget tjänst och om det enligt 2 kap. 8 § inte ska  betalas arbetsgivaravgifter på ersättningen.
Lag (2024:544)
.
Marie Curie-stipendier
7 §
Forskarstipendium från Europeiska unionen eller Europeiska atomenergigemenskapen (Marie Curie-stipendium) är avgiftspliktigt.
Detta gäller inte om stipendiet utges av en fysisk person bosatt i Sverige eller av en svensk juridisk person.
Lag (2011:294)
.
Inkomster för den som är godkänd för F-skatt
8 §
Löner, arvoden, förmåner och andra ersättningar för arbete är avgiftspliktiga, om den som gett ut ersättningen enligt bestämmelserna i 2 kap. 5 § inte skall betala arbetsgivaravgifter. Detsamma gäller annat som utges med anledning av ett avtal om arbete samt sådan ersättning som enligt 2 kap. 11 § 1, 2 eller 4 likställs med ersättning för arbete.
Avgiftsfri inkomst
Ersättningar under 1 000 kronor
9 §
Sådana ersättningar för arbete från en utbetalare som sammanlagt under året understiger 1 000 kronor är avgiftsfria.
Detta gäller inte om ersättningen utgör inkomst av näringsverksamhet.
Sjukpenning och rehabiliteringspenning
10 §
Sjukpenning och rehabiliteringspenning enligt socialförsäkringsbalken är avgiftsfri.
Detta gäller också arbetsskadesjukpenning enligt samma balk och motsvarande ersättning som utges enligt annan författning eller på grund av regeringens förordnande.
Lag (2010:1282)
.
Ersättning till näringsidkare som inte är godkänd för F-skatt
11 §
En ersättning för arbete som utgör inkomst i inkomstslaget näringsverksamhet är avgiftsfri, om den som utger ersättningen skall betala arbetsgivaravgifter på den enligt bestämmelserna i 2 kap.
Avgiftsunderlaget
12 §
Underlaget för beräkning av egenavgifter
(avgiftsunderlaget) är summan av
1. de avgiftspliktiga nettoinkomsterna enligt beslut om slutlig skatt för den avgiftsskyldige, och
2. andra avgiftspliktiga nettoinkomster beräknade i enlighet med bestämmelserna i inkomstskattelagen (1999:1229) om en obegränsat skattskyldig fysisk person som bedriver motsvarande verksamhet i Sverige.
Ett underskott i en näringsverksamhet får inte minska ett överskott i en annan näringsverksamhet.
Avgiftsunderlag ska inte fastställas, om den avgiftsskyldige avlidit under beskattningsåret.
Lag (2012:831)
.
Avgifterna och avgiftsberäkningen
13 §
Egenavgifterna är 17,35 procent av avgiftsunderlaget  och utgörs av
1. sjukförsäkringsavgift	3,64 %
2. föräldraförsäkringsavgift	2,60 %
3. ålderspensionsavgift		10,21 %
4. efterlevandepensionsavgift	0,60 %
5. arbetsmarknadsavgift		0,10 %
6. arbetsskadeavgift		0,20 %
Lag (2018:2085)
.
Avgiftsunderlag mindre än 1 000 kronor
14 §
Inga egenavgifter skall betalas om avgiftsunderlaget understiger 1 000 kronor.
/Rubriken upphör att gälla U:2026-01-01/
Avgifter för personer som har fyllt 66 år
/Rubriken träder i kraft I:2026-01-01/
Avgifter för personer som har fyllt 67 år
15 §
/Upphör att gälla U:2026-01-01/
Den som vid ingången av beskattningsåret har fyllt 66 år  ska bara betala ålderspensionsavgiften.
Lag (2022:888)
.
15 §
/Träder i kraft I:2026-01-01/
Den som vid ingången av beskattningsåret har fyllt 67 år  ska bara betala ålderspensionsavgiften.
Lag (2022:889)
.
15 a §
Har upphävts genom
lag (2015:474)
.
Den som vid ingången av beskattningsåret inte har fyllt 23 år ska bara betala ålderspensionsavgiften.
Den som vid ingången av beskattningsåret har fyllt 23 men inte 25 år ska betala hela ålderspensionsavgiften men bara en fjärdedel av de övriga egenavgifterna. Procenttalen för avgifterna ska efter kvoteringen anges med två decimaler så att övriga decimaler faller bort.
Lag (2015:179)
.
Avgifter för personer som har pension
16 §
Den som har haft hel allmän ålderspension enligt socialförsäkringsbalken hela beskattningsåret ska bara betala ålderspensionsavgiften. Detsamma gäller den som har haft hel sjukersättning eller hel aktivitetsersättning enligt samma balk någon del av beskattningsåret.
Lag (2011:1257)
.
Sjukförsäkringsavgift vid karenstid för sjukpenning
17 §
Den för vilken sjukpenningförsäkring enligt 27 kap.
29-31 §§ socialförsäkringsbalken gäller med karenstid ska betala sjukförsäkringsavgift efter en procentsats som beräknas med hänsyn till hur karenstiden bedöms påverka försäkringens utgifter.
Lag (2010:1282)
.
18 §
Har upphävts genom
lag (2023:750)
.
19 §
Har upphävts genom
lag (2012:758)
.
20 §
Har upphävts genom
lag (2013:1013)
.
4 kap. Förfarandet
Betalning av socialavgifter
1 §
Föreskrifter om förfarandet vid uttag av avgifter enligt denna lag finns i skatteförfarandelagen (2011:1244).
Bestämmelserna om omprövning och överklagande i 66 och 67 kap.
skatteförfarandelagen gäller för beslut enligt 2 kap. 10 b och 10 c §§ samt 2 kap. 21 § fjärde stycket. Besluten ska vid tillämpningen av bestämmelserna i skatteförfarandelagen anses som beslut om arbetsgivaravgifter.
Lag (2011:1257)
.
Skattebrott m.m.
2 §
I fråga om avgift som avses i denna lag gäller vad som föreskrivs om skatt i skattebrottslagen (1971:69).
Lag (2011:1257)
.
Verkställighetsföreskrifter
3 §
Närmare föreskrifter för tillämpningen av 2 kap. 21 §
tredje stycket och 3 kap. 17 § meddelas av regeringen eller den myndighet som regeringen bestämmer.
Övergångsbestämmelser
2000:980
1. Denna lag träder i kraft den 1 januari 2001.
2. Genom lagen upphävs lagen (1981:691) om socialavgifter.
3. Äldre bestämmelser om arbetsgivaravgifter gäller fortfarande i fråga om ersättning som betalas ut före ikraftträdandet.
4. Äldre bestämmelser om egenavgifter gäller fortfarande i fråga om inkomster som uppbärs före ikraftträdandet. Om beskattningsåret omfattar tid såväl före som efter utgången av år 2000 skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av år 2000 som svarar mot förhållandet mellan den del av beskattningsåret som infaller under denna tid och hela beskattningsåret.
5. Bestämmelsen i 2 kap. 27 § gäller inte för den som är född år 1937 eller tidigare. På ersättning till en sådan person skall inga avgifter betalas om denna vid årets ingång har fyllt 65 år.
6. Bestämmelsen i 3 kap. 15 § gäller inte för den som är född år 1937 eller tidigare. På inkomster som en sådan person har skall inga avgifter betalas, om personen har fyllt 65 år vid ingången av året före taxeringsåret.
7. Arbetsgivaravgifter skall inte betalas på ersättning för arbetsskada som har inträffat före utgången av juni 1993 om ersättningen avser tid därefter eller på ersättning för arbetsskada som inträffat före utgången av år 1992 om skadan anmälts till allmän försäkringskassa eller Försäkringskassan efter utgången av juni 1993, allt under förutsättning att ersättningen utgår på grund av ansvarighetsförsäkring vilken meddelats enligt grunder som fastställts i kollektivavtal mellan arbetsmarknadens huvudorganisationer. Detta gäller emellertid endast ersättning som inte avser de första 180 dagarna efter skadetillfället och som för en och samma arbetstagare beräknas på lönedelar som inte överstiger sju och en halv gånger prisbasbeloppet enligt lagen (1962:381) om allmän försäkring.
Lag (2004:849)
.
8. En förbindelse som avses i 2 kap. 11 eller 12 § eller 15 kap. 18 § lagen (1998:674) om inkomstgrundad ålderspension i dess lydelse före den 1 januari 2001 skall alltjämt gälla, om arbetsgivaravgifter enligt 2 kap. 4 § denna lag inte skall betalas på den ersättning som omfattas av förbindelsen.
9. Bestämmelsen i 2 kap. 30 § skall tillämpas i fråga om avgifter på ersättningar som betalas ut efter utgången av år 2001.
2001:909
Denna lag träder i kraft den 1 januari 2002. Äldre bestämmelser gäller fortfarande i fråga om avgiftspliktig ersättning som utgetts före ikraftträdandet
2002:973
1. Denna lag träder i kraft den 1 januari 2003.
2. De nya bestämmelserna i 2 kap. 26 § tillämpas på ersättning som betalas ut från och med den 1 januari 2003.
3. De nya bestämmelserna i 3 kap. 13 § tillämpas på inkomst som uppbärs från och med den 1 januari 2003. Omfattar beskattningsåret tid såväl före som efter utgången av år 2002 skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av år 2002 som svarar mot förhållandet mellan den del av beskattningsåret som infaller under denna tid och hela beskattningsåret.
2003:551
1. Denna lag träder i kraft den 1 januari 2004.
2. Äldre bestämmelser tillämpas i de fall 11 §
förmånsrättslagen (1970:979), i sin lydelse enligt lagen
(1975:1248) om ändring i nämnda lag, tillämpas.
2004:849
1. Denna lag träder i kraft den 1 januari 2005.
2. Äldre bestämmelser i 2 kap. 11 § gäller i fråga om ersättning som har betalats till en allmän försäkringskassa.
2004:1056
1. Denna lag träder i kraft den 1 januari 2005.
2. De nya bestämmelserna i 2 kap. 26 § tillämpas på ersättning som betalas ut från och med den 1 januari 2005.
3. Äldre bestämmelser i 2 kap. 28 § tillämpas fortfarande på arbetsgivaravgifter som belöper på tid före ikraftträdandet.
4. De nya bestämmelserna i 3 kap. 13 § tillämpas på inkomst som uppbärs från och med den 1 januari 2005. Omfattar beskattningsåret tid såväl före som efter utgången av år 2004 skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av år 2004 som svarar mot förhållandet mellan den del av beskattningsåret som infaller under denna tid och hela beskattningsåret.
5. De nya bestämmelserna i 3 kap. 18 och 19 §§ tillämpas på beskattningsår som börjar efter utgången av år 2004.
2005:829
1. Denna lag träder i kraft den 1 januari 2006.
2. De nya bestämmelserna i 2 kap. 26 § tillämpas på ersättning som betalas ut från och med den 1 januari 2006.
3. De nya bestämmelserna i 3 kap. 13 § tillämpas på inkomst som uppbärs från och med den 1 januari 2006. Omfattar beskattningsåret tid såväl före som efter utgången av år 2005 skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av år 2005 som svarar mot förhållandet mellan den del av beskattningsåret som infaller under denna tid och hela beskattningsåret.
2006:1345
1. Denna lag träder i kraft den 1 januari 2007.
2. De nya bestämmelserna i 2 kap. 26 § tillämpas på ersättning som betalas ut från och med den 1 januari 2007.
3. Bestämmelserna i 2 kap. 26 § i dess äldre lydelse och de upphävda bestämmelserna i 2 kap. 28-30 §§ tillämpas fortfarande på ersättning som betalas ut före ikraftträdandet.
4. De upphävda bestämmelserna i 2 kap. 28 och 29 §§ tillämpas även på ersättning som betalas ut under 2007.
Vid tillämpningen av 2 kap. 28 § skall dock
a) procenttalet vara 2,5 i stället för 5, och
b) beloppet vara 1 545 kronor i stället för 3 090 kronor.
5. Den upphävda bestämmelsen i 2 kap. 30 § tillämpas även på ersättning som betalas ut under 2007. Vid tillämpningen av bestämmelsen skall dock procenttalet vara 2,5 i stället för 5.
6. Bestämmelserna i punkterna 4 och 5 tillämpas inte i fråga om ersättning till arbetstagare som enligt 2 kap. 27 § bara skall betala ålderspensionsavgift.
7. De upphävda bestämmelserna i 3 kap. 18 och 19 §§ tillämpas fortfarande på inkomst som uppbärs före ikraftträdandet.
8. De upphävda bestämmelserna i 3 kap. 18 och 19 §§ tillämpas även på inkomst som uppbärs under 2007.
Vid tillämpningen av 3 kap. 18 § första stycket skall dock,
a) procenttalet vara 2,5 i stället för 5, och
b) beloppet vara 4 500 kronor per år i stället för 9 000 kronor per år.
Vid tillämpningen av 3 kap. 18 § andra stycket skall beloppet vara 18 540 kronor per år i stället för 37 080 kronor per år.
Vid tillämpningen av 3 kap. 19 § skall beloppen vara 18 540 kronor per år i stället för 37 080 kronor per år. Vid tillämpningen av bestämmelsen skall iakttagas vad som sägs i punkt 4.
Omfattar beskattningsåret tid såväl före som efter utgången av år 2006 respektive såväl före som efter utgången av år 2007 skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av år 2006 respektive tiden efter utgången av år 2007 som svarar mot förhållandet mellan den del av beskattningsåret som infaller under respektive tid och hela beskattningsåret.
9. Bestämmelserna i punkt 8 tillämpas inte på inkomst som uppbärs av den som enligt 3 kap. 15 och 16 §§ bara skall betala ålderspensionsavgift.
2007:284
1. Denna lag träder i kraft den 1 juli 2007.
2. De nya bestämmelserna i 2 kap. 28 § tillämpas på ersättning som betalas ut efter den 30 juni 2007.
3. De nya bestämmelserna i 3 kap. 15 a § tillämpas på inkomst som uppbärs efter den 30 juni 2007. Omfattar beskattningsåret tid såväl före som efter ikraftträdandet skall, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 30 juni 2007 som svarar mot förhållandet mellan den del av beskattningsåret som infaller under denna tid och hela beskattningsåret.
2007:966
1. Denna lag träder i kraft den 1 januari 2008.
2. De nya bestämmelserna i 2 kap. 26 § tillämpas på ersättning som betalas ut efter den 31 december 2007.
3. De nya bestämmelserna i 3 kap. 13 § tillämpas på inkomst som uppbärs efter den 31 december 2007. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2007 som svarar mot förhållandet mellan den del av beskattningsåret som infaller under denna tid och hela beskattningsåret.
2008:824
Denna lag träder i kraft den 1 januari 2009 och tillämpas på ersättning som betalas ut efter den 31 december 2008.
2008:1266
1. Denna lag träder i kraft den 1 januari 2009.
2. De nya bestämmelserna i 2 kap. 28 § tillämpas på ersättning som betalas ut efter den 31 december 2008.
3. De nya bestämmelserna i 3 kap. 15 a § tillämpas på inkomst som uppbärs efter den 31 december 2008. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2008 som svarar mot förhållandet mellan den del av beskattningsåret som infaller under denna tid och hela beskattningsåret.
2008:1269
1. Denna lag träder i kraft den 1 januari 2009.
2. De nya bestämmelserna i 2 kap. 26 § tillämpas på ersättning som betalas ut efter den 31 december 2008.
3. De nya bestämmelserna i 3 kap. 13 § tillämpas på inkomst som uppbärs efter den 31 december 2008. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2008 som svarar mot förhållandet mellan den del av beskattningsåret som infaller under denna tid och hela beskattningsåret.
2009:1064
Denna lag träder i kraft den 1 januari 2010 och tillämpas på ersättningar som betalas ut efter den 31 december 2009.
2009:1160
1. Denna lag träder i kraft den 1 januari 2010.
2. Bestämmelsen i 2 kap. 26 § i sin nya lydelse tillämpas på ersättning som betalas ut efter den 31 december 2009.
3. Bestämmelsen i 3 kap. 13 § i sin nya lydelse tillämpas på inkomst som uppbärs efter den 31 december 2009. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2009 som svarar mot förhållandet mellan den del av beskattningsåret som infaller under denna tid och hela beskattningsåret.
2010:404
1. Denna lag träder i kraft den 1 juli 2010 och tillämpas på inkomst som uppbärs efter den 30 juni 2010.
2. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 30 juni 2010 som svarar mot förhållandet mellan den del av beskattningsåret som infaller under denna tid och hela beskattningsåret.
2010:436
1. Denna lag träder i kraft den 1 juli 2010.
2. De nya bestämmelserna tillämpas på inkomster som uppbärs efter den 31 december 2009.
3. Omfattar beskattningsåret tid såväl före som efter den 1 januari 2010 ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2009 som svarar mot förhållandet mellan den del av beskattningsåret som infaller under denna tid och hela beskattningsåret.
2010:1282
1. Denna lag träder i kraft den 1 januari 2011.
2. Vad som föreskrivs i 2 kap. 15 och 18 §§ samt 3 kap. 10, 16 och 17 §§ om ersättningar enligt socialförsäkringsbalken gäller även i fråga om motsvarande ersättningar enligt den före den 1 januari 2011 gällande äldre lagstiftningen.
2010:1827
1. Denna lag träder i kraft den 1 januari 2011.
2. Bestämmelsen i 2 kap. 26 § i sin nya lydelse tillämpas på ersättning som betalas ut efter den 31 december 2010.
3. Bestämmelsen i 3 kap. 13 § i sin nya lydelse tillämpas på inkomst som uppbärs efter den 31 december 2010. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2010 som svarar mot förhållandet mellan den del av beskattningsåret som infaller under denna tid och hela beskattningsåret.
2011:1257
1. Denna lag träder i kraft den 1 januari 2012.
2. De nya bestämmelserna om arbetsgivaravgifter i 2 kap. 5, 7, 10-11, 21 och 24 §§ samt 4 kap. 1 och 2 §§ tillämpas på ersättning som betalas ut efter den 31 december 2011.
3. De nya bestämmelserna om egenavgifter i 3 kap. 12, 15-16 och 18 §§ samt 4 kap. 1 och 2 §§ tillämpas på inkomst som uppbärs efter den 31 januari 2012, dock inte om beskattningsåret har börjat före den 1 februari 2012.
2011:1285
1. Denna lag träder i kraft den 1 januari 2012.
2. Bestämmelsen i 2 kap. 26 § i sin nya lydelse tillämpas på ersättning som betalas ut efter den 31 december 2011.
3. Bestämmelsen i 3 kap. 13 § i sin nya lydelse tillämpas på inkomst som uppbärs efter den 31 december 2011. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2011 som svarar mot förhållandet mellan den del av beskattningsåret som infaller under denna tid och hela beskattningsåret.
2012:758
1. Denna lag träder i kraft den 1 januari 2013.
2. Bestämmelsen i 2 kap. 26 § i sin nya lydelse tillämpas på ersättning som betalas ut efter den 31 december 2012.
3. Bestämmelsen i 3 kap. 13 § i sin nya lydelse tillämpas på inkomst som uppbärs efter den 31 december 2012. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2012 som svarar mot förhållandet mellan den del av beskattningsåret som infaller under denna tid och hela beskattningsåret.
4. Bestämmelsen i 3 kap. 18 § i sin nya lydelse tillämpas första gången i fråga om självdeklarationen vid 2013 års taxering.
5. Bestämmelsen i den upphävda 3 kap. 19 § gäller dock fortfarande i fråga om självdeklarationen vid 2011 och 2012 års taxeringar.
2012:831
1. Denna lag träder i kraft den 1 januari 2013.
2. De upphävda paragraferna gäller fortfarande för sådan ersättning som har betalats ut respektive inkomst som har uppburits före ikraftträdandet.
3. Den nya bestämmelsen i 2 kap. 25 a § tillämpas på sådan ersättning som betalas ut efter den 31 december 2012.
4. Bestämmelsen i 3 kap. 12 § i sin nya lydelse tillämpas på sådan inkomst som uppbärs efter den 31 december 2012. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2012 som svarar mot förhållandet mellan den del av beskattningsåret som infaller under denna tid och hela beskattningsåret.
2013:961
1. Denna lag träder i kraft den 1 januari 2014.
2. De nya bestämmelserna i 2 kap. 29-31 §§ tillämpas på ersättning som betalas ut efter den 31 december 2013.
2013:1013
1. Denna lag träder i kraft den 1 januari 2014.
2. Den upphävda paragrafen gäller fortfarande för sådan inkomst som har uppburits före ikraftträdandet.
3. Bestämmelsen i 3 kap. 18 § i sin nya lydelse tillämpas på sådan inkomst som uppbärs efter den 31 december 2013.
4. Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 31 december 2013 som svarar mot förhållandet mellan den del av beskattningsåret som infaller under denna tid och hela beskattningsåret.
2014:1469
1. Denna lag träder i kraft den 1 januari 2015.
2. Bestämmelserna i 2 kap. 26 § i den äldre lydelsen tillämpas fortfarande på ersättning som betalas ut före ikraftträdandet.
3. Bestämmelserna i 3 kap. 13 § i den äldre lydelsen tillämpas fortfarande på inkomst som uppbärs före ikraftträdandet.
Omfattar beskattningsåret tid såväl före som efter utgången av 2014 respektive såväl före som efter utgången av 2015 ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter utgången av 2014 respektive tiden efter utgången av 2015 som svarar mot förhållandet mellan den del av beskattningsåret som infaller under respektive tid och hela beskattningsåret.
2015:179
1. Denna lag träder i kraft den 1 maj 2015.
2. Bestämmelsen i 2 kap. 28 § i den nya lydelsen tillämpas på ersättning som betalas ut efter den 30 april 2015.
3. Bestämmelserna i 3 kap. 15 a och 18 §§ i den nya lydelsen tillämpas på inkomst som uppbärs efter den 30 april 2015.
Omfattar beskattningsåret tid såväl före som efter ikraftträdandet ska, om den avgiftsskyldige inte visar annat, så stor del av beskattningsårets inkomst anses hänförlig till tiden efter den 30 april 2015 som svarar mot förhållandet mellan den del av beskattningsåret som infaller under denna tid och hela beskattningsåret.
2015:474
1. Denna lag träder i kraft den 1 augusti 2015.
2. Den upphävda bestämmelsen i 2 kap. 28 § och bestämmelsen i 
2 kap. 29 § i den äldre lydelsen tillämpas fortfarande på  ersättning som betalas ut före ikraftträdandet.
Den upphävda bestämmelsen i 2 kap. 28 § och bestämmelsen i 2  kap. 29 § i den äldre lydelsen tillämpas även på ersättning  som betalas ut under perioden 1 augusti 2015-31 maj 2016. På  ersättning som betalas ut under nämnda period ska dock vid  tillämpningen av 2 kap. 28 §, utöver hela  ålderspensionsavgiften, arton tjugofemtedelar av de övriga  arbetsgivaravgifterna betalas. Procenttalen för avgifterna  ska efter kvoteringen anges med två decimaler så att övriga  decimaler faller bort.
Lag (2015:776)
.
3. Den upphävda bestämmelsen i 3 kap. 15 a § och bestämmelsen  i 3 kap. 18 § i den äldre lydelsen tillämpas fortfarande på  inkomst som uppbärs före ikraftträdandet.
Den upphävda bestämmelsen i 3 kap. 15 a § och bestämmelsen i 
3 kap. 18 § i den äldre lydelsen tillämpas även på inkomst  som uppbärs under perioden 1 augusti 2015-31 maj 2016. På  inkomst som uppbärs under nämnda period ska dock vid  tillämpningen av 3 kap. 15 a §, utöver hela  ålderspensionsavgiften, arton tjugofemtedelar av de övriga  egenavgifterna betalas. Procenttalen för avgifterna ska efter  kvoteringen anges med två decimaler så att övriga decimaler  faller bort.
Omfattar beskattningsåret tid såväl före som efter den 1  augusti 2015 respektive såväl före som efter den 31 maj 2016  ska, om den avgiftsskyldige inte visar annat, så stor del av  beskattningsårets inkomst anses hänförlig till tiden efter  den 1 augusti 2015 respektive efter den 31 maj 2016 som  svarar mot förhållandet mellan den del av beskattningsåret  som infaller under respektive tid och hela beskattningsåret.
Lag (2015:776)
.
2015:776
1. Denna lag träder i kraft den 1 januari 2016.
2. Bestämmelsen i 2 kap. 26 § i den nya lydelsen tillämpas på  ersättning som betalas ut efter den 31 december 2015.
3. Bestämmelsen i 3 kap. 13 § i den nya lydelsen tillämpas på  inkomst som uppbärs efter den 31 december 2015. Omfattar  beskattningsåret tid såväl före som efter ikraftträdandet  ska, om den avgiftsskyldige inte visar annat, så stor del av  beskattningsårets inkomst anses hänförlig till tiden efter  den 31 december 2015 som svarar mot förhållandet mellan den  del av beskattningsåret som infaller under denna tid och hela  beskattningsåret.
2016:1056
1. Denna lag träder i kraft den 1 januari 2017.
2. Bestämmelsen i 2 kap. 26 § i den nya lydelsen tillämpas på  ersättning som betalas ut efter den 31 december 2016.
3. Bestämmelsen i 3 kap. 13 § i den nya lydelsen tillämpas på  inkomst som uppbärs efter den 31 december 2016. Omfattar  beskattningsåret tid såväl före som efter ikraftträdandet  ska, om den avgiftsskyldige inte visar annat, så stor del av  beskattningsårets inkomst anses hänförlig till tiden efter  den 31 december 2016 som svarar mot förhållandet mellan den  del av beskattningsåret som infaller under denna tid och hela  beskattningsåret.
2018:2085
1. Denna lag träder i kraft den 1 januari 2019.
2. Bestämmelsen i 2 kap. 26 § i den nya lydelsen tillämpas på  ersättning som betalas ut efter den 31 december 2018.
3. Bestämmelsen i 3 kap. 13 § i den nya lydelsen tillämpas på  inkomst som uppbärs efter den 31 december 2018. Omfattar  beskattningsåret tid såväl före som efter ikraftträdandet  ska, om den avgiftsskyldige inte visar annat, så stor del av  beskattningsårets inkomst anses hänförlig till tiden efter  den 31 december 2018 som svarar mot förhållandet mellan den  del av beskattningsåret som infaller under denna tid och hela  beskattningsåret.
2019:479
1. Denna lag träder i kraft den 1 augusti 2019.
2. Lagen tillämpas på ersättning som utges efter den 
31 juli 2019.
2020:125
1. Denna lag träder i kraft den 1 april 2020.
2. Lagen tillämpas på ersättning som utges efter den 31 mars 
2020.
2020:953
1. Denna lag träder i kraft den 1 januari 2021.
2. Bestämmelsen i 2 kap. 12 § i dess äldre lydelse tillämpas  på lön eller annan därmed jämförlig förmån för arbete som  utförs före den 1 januari 2021.
2021:407
1. Denna lag träder i kraft den 1 juli 2021.
2. Lagen tillämpas på ersättning som utges efter den 30 juni 
2021.
2022:888
1. Denna lag träder i kraft den 1 januari 2023.
2. Bestämmelsen i 2 kap. 27 § i den nya lydelsen tillämpas  första gången på ersättning som betalas efter den 31 december 
2022.
3. Bestämmelsen i 3 kap. 15 § i den nya lydelsen tillämpas  första gången på inkomster som uppbärs efter den 31 december 
2022. Omfattar beskattningsåret tid såväl före som efter  ikraftträdandet ska, om den avgiftsskyldige inte visar annat,  så stor del av beskattningsårets inkomst anses hänförlig till  tiden efter den 31 december 2022 som svarar mot förhållandet  mellan den del av beskattningsåret som infaller under denna  tid och hela beskattningsåret.
4. Bestämmelsen i 3 kap. 18 § i den nya lydelsen tillämpas  första gången på beskattningsår som påbörjas efter den 
31 december 2022.
2022:889
1. Denna lag träder i kraft den 1 januari 2026.
2. Bestämmelsen i 2 kap. 27 § i den nya lydelsen tillämpas  första gången på ersättning som betalas efter den 31 december 
2025.
3. Bestämmelsen i 3 kap. 15 § i den nya lydelsen tillämpas  första gången på inkomster som uppbärs efter den 31 december 
2025. Omfattar beskattningsåret tid såväl före som efter  ikraftträdandet ska, om den avgiftsskyldige inte visar annat,  så stor del av beskattningsårets inkomst anses hänförlig till  tiden efter den 31 december 2025 som svarar mot förhållandet  mellan den del av beskattningsåret som infaller under denna  tid och hela beskattningsåret.
4. Bestämmelsen i 3 kap. 18 § i den nya lydelsen tillämpas  första gången på beskattningsår som påbörjas efter den 
31 december 2025.
2023:347
1. Denna lag träder i kraft den 1 juli 2023.
2. Lagen tillämpas på ersättning som utges efter den 30 juni 
2023.
2023:750
1. Denna lag träder i kraft den 1 januari 2024.
2. De upphävda bestämmelserna i 1 kap. 11-13 §§ och 2 kap. 29-31 §§ gäller fortfarande för ersättning som utges före  ikraftträdandet.
3. Den upphävda bestämmelsen i 3 kap. 18 § gäller fortfarande  för inkomst som uppbärs före ikraftträdandet. Omfattar  beskattningsåret tid såväl före som efter ikraftträdandet ska,  om den avgiftsskyldige inte visar annat, så stor del av  beskattningsårets inkomst anses hänförlig till tiden före den 
1 januari 2024 som svarar mot förhållandet mellan den del av  beskattningsåret som infaller under denna tid och hela  beskattningsåret.
2023:790
1. Denna lag träder i kraft den 1 januari 2024.
2. Äldre bestämmelser gäller fortfarande för ersättning som  utges före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.