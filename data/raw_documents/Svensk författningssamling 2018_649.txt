Title: Lag (2018:649) om förbud mot innehav av berusningsmedel m.m. vid hem för vård eller boende
SFS Number: Svensk författningssamling 2018:649
URL: https://www.riksdagen.se/sv/dokument-och-lagar/dokument/svensk-forfattningssamling/lag-2018649-om-forbud-mot-innehav-av_sfs-2018-649/
Source Link: http://rkrattsbaser.gov.se/sfst?bet=2018:649
Amendment Register Link: http://rkrattsbaser.gov.se/sfsr?bet=2018:649
Ministry/Authority: Socialdepartementet
Issued: 2018-05-31
Metadata: {"Utfärdad": "2018-05-31", "Ändrad": "t.o.m. SFS 2025:454"}

==================================================

Lag (2018:649) om förbud mot innehav av berusningsmedel m.m. vid hem för vård eller boende
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:649
Departement/myndighet
:   
Socialdepartementet
Utfärdad
:   
2018-05-31
Ändrad
:   
t.o.m. SFS 2025:454
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna lag tillämpas vid hem för vård eller boende som  drivs av en kommun eller en region. Lagen tillämpas också i  sådan enskild verksamhet i form av hem för vård eller boende  som har tillstånd enligt 26 kap. 1 § första stycket 1  socialtjänstlagen (2025:400).
Lagen tillämpas inte vid sådana särskilda boendeformer som  avses i 8 kap. 4 § eller 8 kap. 11 § socialtjänstlagen. Lagen  tillämpas inte heller vid hem för vård eller boende som  Statens institutionsstyrelse driver eller med stöd av 9 kap. 
9 § andra stycket socialtjänstlagen uppdragit åt en kommun  eller en region att driva.
Lag (2025:454)
.
2 §
Den som förestår verksamheten vid hemmet får besluta  att de som vårdas där inte får inneha
1. alkoholhaltiga drycker,
2. andra berusningsmedel,
3. injektionssprutor, kanyler eller andra föremål som är  särskilt ägnade att användas för missbruk av eller annan  befattning med narkotika, eller
4. någon annan egendom som kan skada den som vårdas eller  någon annan eller äventyra säkerheten vid hemmet.
3 §
Om egendom som omfattas av ett beslut enligt 2 §  påträffas inom hemmet får den omhändertas. Detsamma gäller  narkotika, sådana medel som avses i lagen (1991:1969) om  förbud mot vissa dopningsmedel och sådana varor som omfattas  av lagen (1999:42) om förbud mot hälsofarliga varor.
4 §
Om egendom som har omhändertagits enligt 3 § kan antas bli  förverkad enligt 36 kap. 9, 10 eller 12 § brottsbalken, 6 §  narkotikastrafflagen (1968:64) eller 9 kap. 5 § vapenlagen 
(1996:67), ska den som förestår verksamheten vid hemmet  skyndsamt anmäla omhändertagandet till Polismyndigheten.  Omhändertagandet får bestå tills frågan om egendomen ska tas i  beslag har prövats.
Lag (2024:885)
.
5 §
Den som förestår verksamheten vid hemmet ska låta  förstöra omhändertagen egendom som avses i 2 § 1-3 om värdet  är ringa eller det annars kan anses försvarligt. I annat fall  får egendomen säljas. Belopp som erhållits vid försäljningen  tillfaller staten.
6 §
Beslut att förstöra eller sälja egendom enligt 5 § får  överklagas till allmän förvaltningsdomstol.
Den som driver ett hem för vård eller boende är motpart till  den enskilde som överklagar ett beslut att förstöra eller  sälja egendom enligt 5 §.
Prövningstillstånd krävs vid överklagande till  kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.