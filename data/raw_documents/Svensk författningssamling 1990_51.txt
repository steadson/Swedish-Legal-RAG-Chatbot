Title: Riksbankens föreskrifter (1990:51) om minnesmynt på ettusen och tvåhundra kronor
SFS Number: Svensk författningssamling 1990:51
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-199051-om-minnesmynt_sfs-1990-51/
Source Link: http://rkrattsbaser.gov.se/sfst?bet=1990:51
Amendment Register Link: http://rkrattsbaser.gov.se/sfsr?bet=1990:51
Ministry/Authority: Riksbanken
Issued: 1990-02-08
Metadata: {"Utfärdad": "1990-02-08"}

==================================================

Riksbankens föreskrifter (1990:51) om minnesmynt på ettusen och tvåhundra kronor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1990:51
Departement/myndighet
:   
Riksbanken
Utfärdad
:   
1990-02-08
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Med anledning av att Vasamuseet invigs den 15 juni 1990 skall  minnesmynt med nominella värden ettusen och tvåhundra kronor ges ut.
2 §
Minnesmyntet med ett nominellt värde av ettusen kronor skall  tillverkas av en legering som består av 900 tusendelar guld, 50  tusendelar silver och 50 tusendelar koppar samt ha en vikt av 5,8 gram  och en diameter av 21 millimeter. Avvikelsen från den nominella vikten  får vid uppvägning av etthundra mynt vara högst 6 gram.
3 §
Minnesmyntet med ett nominellt värde av ettusen kronor skall ha  följande prägel.
På framsidan Konung Carl XVI Gustafs bild i profil med omskriften "CARL  XVI GUSTAF SVERIGES KONUNG". Till vänster om bilden "E" som anger  myntorten och till höger "D" som är begynnelsebokstaven i  riksbankschefens efternamn. Nedtill på höger sida om bilden konstnärens  signatur "EN".
På frånsidan Vasaättens vapen på en sköld krönt med en kunglig krona  omgivet till vänster av en krona med bokstäverna GAR och årtalet 1628  och till höger av riksvapnet tre kronor. Som omskrift upptill 
"REGALSKEPPET VASA 15 JUNI 1990" och nedtill valörbeteckningen "1000  KRONOR".
Kanten skall vara slät.
4 §
Minnesmyntet med ett nominellt värde av tvåhundra kronor skall  tillverkas av en legering som består av 925 tusendelar silver och 75  tusendelar koppar samt ha en vikt av 27,03 gram och en diameter av 36  millimeter. Avvikelsen från den nominella vikten får vid uppvägning av  etthundra mynt vara högst 27 gram.
5 §
Minnesmyntet med ett nominellt värde av tvåhundra kronor skall ha  följande prägel.
På framsidan Konung Carl XVI Gustafs bild i profil med omskriften "CARL  XVI GUSTAF SVERIGES KONUNG". Till vänster om bilden "E" som anger  myntorten och till höger "D" som är begynnelsebokstaven i  riksbankschefens efternamn. Nedtill på höger sida om bilden konstnärens  signatur "EN".
På frånsidan regalskeppet Vasa avbildat från sidan med Vasaättens vapen  krönt med en kunglig krona till vänster och riksvapnet tre kronor under  regalskeppet. Såsom omskrift upptill "REGALSKEPPET VASA 15 JUNI 1990"  och nedtill valörbeteckningen "200 KRONOR".
Kanten skall vara slät.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.