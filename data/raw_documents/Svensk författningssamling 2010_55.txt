Title: Förordning (2010:55) om en särskild åtgärd för att stödja marknaden inom mejerisektorn
SFS Number: Svensk författningssamling 2010:55
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201055-om-en-sarskild-atgard-for-att_sfs-2010-55/
Source Link: http://rkrattsbaser.gov.se/sfst?bet=2010:55
Amendment Register Link: http://rkrattsbaser.gov.se/sfsr?bet=2010:55
Ministry/Authority: Jordbruksdepartementet
Issued: 2010-02-04
Metadata: {"Utfärdad": "2010-02-04"}

==================================================

Förordning (2010:55) om en särskild åtgärd för att stödja marknaden inom mejerisektorn
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:55
Departement/myndighet
:   
Jordbruksdepartementet
Utfärdad
:   
2010-02-04
Tidsbestämd
: 
2011-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning kompletterar
1. artikel 186 och artikel 188.2 i rådets förordning (EG) nr 1234/2007 av den 22 oktober 2007 om upprättande av en gemensam organisation av jordbruksmarknaderna och om särskilda bestämmelser för vissa jordbruksprodukter (enda förordningen om de gemensamma organisationerna av marknaden), och
2. kommissionens förordning (EU) nr 1233/2009 av den 15 december 2009 om en särskild åtgärd för att stödja marknaden inom mejerisektorn.
2 §
Stöd enligt denna förordning får, i mån av tillgång på medel, lämnas till den som producerade mjölk under tidsperioden från och med den 1 april 2008 till och med den 31 mars 2009 om uppgifter om produktionen har lämnats enligt bestämmelserna i förordningen (1999:1319) om mjölkkvoter eller föreskrifter som har meddelats med stöd av den förordningen.
Stöd lämnas med ett visst belopp per kilogram mjölk för den mängd mjölk som har rapporterats enligt bestämmelserna i första stycket.
3 §
Frågor om stöd prövas av Statens jordbruksverk. Stödet betalas ut av Jordbruksverket utan ansökan.
4 §
Jordbruksverket får meddela föreskrifter om stödbeloppets storlek och om utbetalning av stöd.
Jordbruksverket får även meddela de föreskrifter som behövs för verkställigheten av denna förordning.
5 §
Jordbruksverket ska fullgöra den uppgiftsskyldighet som föreskrivs i artikel 3 b i kommissionens förordning (EU) nr 1233/2009.
6 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.