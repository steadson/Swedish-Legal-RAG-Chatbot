Title: Förordning (2011:58) om behandling av personuppgifter i Lantmäteriets databas för arkiverade handlingar
SFS Number: Svensk författningssamling 2011:58
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201158-om-behandling-av_sfs-2011-58/
Source Link: http://rkrattsbaser.gov.se/sfst?bet=2011:58
Amendment Register Link: http://rkrattsbaser.gov.se/sfsr?bet=2011:58
Ministry/Authority: Justitiedepartementet L1
Issued: 2011-01-20
Metadata: {"Utfärdad": "2011-01-20", "Ändrad": "t.o.m. SFS 2018:302"}

==================================================

Förordning (2011:58) om behandling av personuppgifter i Lantmäteriets databas för arkiverade handlingar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:58
Departement/myndighet
:   
Justitiedepartementet L1
Utfärdad
:   
2011-01-20
Ändrad
:   
t.o.m. SFS 2018:302
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller Lantmäteriets databas för  tillhandahållande av uppgifter i arkiverade handlingar 
(databasen). Förordning (2018:302).
Databasens innehåll
2 §
Databasen får innehålla personuppgifter som ingår i
1. de statliga förrättningsarkiven inklusive planer och  bestämmelser som ingår i arkiven,
2. de kommunala förrättningsarkiven inklusive planer och  bestämmelser som ingår i arkiven,
3. Lantmäteristyrelsens arkiv utom de administrativa delarna  av arkivet,
4. Rikets allmänna kartverks arkiv utom de administrativa  delarna av arkivet,
5. handlingar i ärenden om samfälligheter för  vattenverksamhet som har arkiverats hos länsstyrelserna,  och
6. arkiverade handlingar i ärenden om införing av  uppgifter i samfällighetsföreningsregistret och i  förteckningar över sådana vägföreningar, vägsamfälligheter  och andra samfälligheter som avses i 1 § andra stycket  förordningen (1993:1270) om förande av  samfällighetsföreningsregister m.m. Förordning (2015:681).
Personuppgiftsansvarig
3 §
Lantmäteriet är personuppgiftsansvarigt för den  behandling av personuppgifter som sker i databasen.
Förordning (2018:302).
Ändamål för behandling av personuppgifter
4 §
Personuppgifter får behandlas i databasen när det är nödvändigt för att tillhandahålla information som behövs för
1. rättskipning, förvaltning eller annan verksamhet för vilken staten eller en kommun ansvarar enligt lag eller annan författning,
2. omsättning i yrkesmässig verksamhet av sådan egendom som registreras i fastighetsregistret,
3. kreditgivning, försäkringsgivning eller annan allmän eller enskild verksamhet där informationen i databasen utgör underlag för prövning eller beslut,
4. fastighetsförvaltning, byggande eller annan liknande åtgärd, och
5. kulturvård eller forskning.
5 §
Personuppgifter som behandlas i databasen för ändamål  som anges i 4 § får också behandlas för att fullgöra  uppgiftslämnande som sker i överensstämmelse med lag eller  förordning.
Personuppgifter som behandlas enligt 4 § får behandlas även  för andra ändamål, under förutsättning att uppgifterna inte  behandlas på ett sätt som är oförenligt med det ändamål för  vilket uppgifterna samlades in. Förordning (2018:302).
6 §
Uppgifter om personnummer eller samordningsnummer i handlingar som ingår i databasen får behandlas för de ändamål som anges i 4 och 5 §§.
7 §
Sådana känsliga personuppgifter som avses i artikel 
9.1 i Europaparlamentets och rådets förordning (EU) 2016/679  av den 27 april 2016 om skydd för fysiska personer med  avseende på behandling av personuppgifter och om det fria  flödet av sådana uppgifter och om upphävande av direktiv 
95/46/EG (allmän dataskyddsförordning) får inte behandlas i  databasen. Förordning (2018:302).
8 §
Artikel 21.1 i Europaparlamentets och rådets  förordning (EU) 2016/679 om rätten att göra invändningar  gäller inte vid sådan behandling som är tillåten enligt den  här förordningen. Förordning (2018:302).
Sökbegrepp
9 §
Namn, personnummer eller samordningsnummer eller del av sådana nummer får inte användas som sökbegrepp i databasen.
Direktåtkomst och utlämnande på medium för automatiserad behandling
10 §
Direktåtkomst till personuppgifter i databasen får medges endast för sådana ändamål som anges i 4 §. Detsamma gäller utlämnande av personuppgifter på medium för automatiserad behandling.
Beslut om ytterligare villkor för tillhandahållandet
11 §
Lantmäteriet ska se till att det inte uppkommer otillbörligt intrång i den registrerades personliga integritet eller risker från säkerhetssynpunkt. För dessa syften får Lantmäteriet i enskilda fall ställa upp ytterligare villkor utöver de som anges i 9 och 10 §§. Direktåtkomst får begränsas till en viss del av databasen.
12 §
Har upphävts genom förordning (2018:302).
13 §
Har upphävts genom förordning (2018:302).
Avgifter
14 §
Avgifter får tas ut för tillhandahållande av uppgifter i databasen. Lantmäteriet får meddela närmare föreskrifter om avgifter.
Rätten att ta ut avgifter enligt första stycket får inte innebära en inskränkning i rätten enligt tryckfrihetsförordningen att ta del av och mot fastställd avgift få kopia eller utskrift av en allmän handling.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.