Title: Förordning (2016:69) om värdepapperscentraler och kontoföring av finansiella instrument
SFS Number: Svensk författningssamling 2016:69
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201669-om-vardepapperscentraler-och_sfs-2016-69/
Source Link: http://rkrattsbaser.gov.se/sfst?bet=2016:69
Amendment Register Link: http://rkrattsbaser.gov.se/sfsr?bet=2016:69
Ministry/Authority: Finansdepartementet FMA V
Issued: 2016-02-04
Metadata: {"Utfärdad": "2016-02-04", "Ändrad": "t.o.m. SFS 2025:204"}

==================================================

Förordning (2016:69) om värdepapperscentraler och kontoföring av finansiella instrument
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:69
Departement/myndighet
:   
Finansdepartementet FMA V
Utfärdad
:   
2016-02-04
Ändrad
:   
t.o.m. SFS 2025:204
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning gäller vid tillämpning av lagen 
(1998:1479) om värdepapperscentraler och kontoföring av  finansiella instrument.
2 §
Termer och uttryck som används i denna förordning har  samma betydelse och tillämpningsområde som i lagen 
(1998:1479) om värdepapperscentraler och kontoföring av  finansiella instrument.
Offentliggörande av information
3 §
Finansinspektionen ska på sin webbplats tillhandahålla  den information som ska offentliggöras enligt artikel 62 i  Europaparlamentets och rådets förordning (EU) nr 909/2014 av  den 23 juli 2014 om förbättrad värdepappersavveckling i  Europeiska unionen och om värdepapperscentraler samt ändring  av direktiv 98/26/EG och 2014/65/EU och förordning (EU) nr 
236/2012.
Underrättelseskyldighet
4 §
Finansinspektionen ska snarast underrätta Bolagsverket,  om inspektionen
1. med stöd av artikel 16 i Europaparlamentets och rådets  förordning (EU) nr 909/2014 har beslutat om auktorisation av  en värdepapperscentral,
2. med stöd av artikel 20 i Europaparlamentets och rådets  förordning (EU) nr 909/2014 har beslutat att återkalla  auktorisationen för en värdepapperscentral,
3. med stöd av 9 kap. 12 § lagen (1998:1479) om  värdepapperscentraler och kontoföring av finansiella  instrument har beslutat att en person inte längre får vara  styrelseledamot eller verkställande direktör eller ersättare  för någon av dem i en värdepapperscentral, eller
4. med stöd av 9 kap. 13 § lagen om värdepapperscentraler och  kontoföring av finansiella instrument har beslutat att en  person inte längre får vara styrelseledamot eller  verkställande direktör eller ersättare för någon av dem i ett  utsett kreditinstitut.
Terminalåtkomst till avstämningsregister
5 §
Finansinspektionen får ha terminalåtkomst till de  avstämningsregister som förs enligt lagen (1998:1479) om  värdepapperscentraler och kontoföring av finansiella  instrument för inhämtande av uppgifter enligt 8 kap. 3 §  andra stycket samma lag.
6 §
Behörig att inhämta uppgifter genom terminalåtkomst är  endast den som hos Finansinspektionen handlägger ärenden  enligt lagen (2016:000) med kompletterande bestämmelser till  EU:s marknadsmissbruksförordning. Inspektionen ska föra en  förteckning över vilka som har sådan behörighet.
Förordning (2016:1327).
7 §
När Finansinspektionen använder sig av terminalåtkomst,  ska följande uppgifter dokumenteras i en journal, som  inspektionen ska föra med hjälp av automatisk databehandling:
1. vem som har inhämtat uppgifter genom terminalåtkomsten,
2. tidpunkten då terminalåtkomsten har använts, och
3. det ärende till vilket de inhämtade uppgifterna hör.
Finansinspektionen ska kontrollera journalen regelbundet.  Journalen ska bevaras i minst två år.
Bemyndiganden
8 §
Finansinspektionen får i fråga om lagen (1998:1479) om  värdepapperscentraler och kontoföring av finansiella  instrument meddela föreskrifter om
1. handläggningen av ärenden om auktorisation av  värdepapperscentraler i Sverige,
2. kontoföring och övriga frågor enligt 4 kap. 21 §,
3. skyldighet för värdepapperscentraler att i vissa fall  lämna besked om kontots innehåll till kontohavare enligt 8  kap. 1 § andra stycket,
4. skyldighet för värdepapperscentraler att lämna besked  enligt 8 kap. 3 § första stycket,
5. vilka upplysningar som ska lämnas till Finansinspektionen  enligt 9 kap. 3 § första stycket, och
6. att vissa uppgifter som enligt 9 kap. 3 § första stycket  ska lämnas till Finansinspektionen i stället ska lämnas till  Statistiska centralbyrån.
9 §
Innan Finansinspektionen meddelar föreskrifter med stöd  av 8 § 6, ska inspektionen ge Riksbanken och Statistiska  centralbyrån tillfälle att yttra sig.
10 §
Polismyndigheten får meddela föreskrifter om hur  uppgifter enligt 8 kap. 2 a § första stycket och 2 b § första  stycket lagen (1998:1479) om värdepapperscentraler och  kontoföring av finansiella instrument ska lämnas.
Förordning (2025:204).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.