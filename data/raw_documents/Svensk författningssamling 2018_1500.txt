Title: Förordning (2018:1500) om stöd för åtgärder inom ramen för livsmedelsstrategin
SFS Number: Svensk författningssamling 2018:1500
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181500-om-stod-for-atgarder-inom_sfs-2018-1500/
Source Link: http://rkrattsbaser.gov.se/sfst?bet=2018:1500
Amendment Register Link: http://rkrattsbaser.gov.se/sfsr?bet=2018:1500
Ministry/Authority: Landsbygds- och infrastrukturdepartementet RSL
Issued: 2018-07-05
Metadata: {"Utfärdad": "2018-07-05", "Ändrad": "t.o.m. SFS 2025:263"}

==================================================

Förordning (2018:1500) om stöd för åtgärder inom ramen för livsmedelsstrategin
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1500
Departement/myndighet
:   
Landsbygds- och infrastrukturdepartementet RSL
Utfärdad
:   
2018-07-05
Ändrad
:   
t.o.m. SFS 2025:263
Övrig text
:   
Rättelsesida 2025:263 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Statens jordbruksverk, Livsmedelsverket, Sametinget,  Tillväxtverket och Länsstyrelsen i Jämtlands län får enligt  denna förordning lämna statligt stöd till företag för åtgärder  inom ramen för livsmedelsstrategin.
Stöd får lämnas i mån av tillgång på medel.
Förordning (2025:263).
2 §
Stöd enligt denna förordning får lämnas som ekonomiskt  bidrag och, när det gäller stöd enligt 6 a och 6 d §§, som  naturaförmån. Förordning (2025:263).
3 §
Denna förordning är meddelad med stöd av 8 kap. 7 §  regeringsformen.
4 §
Ord och uttryck som används i denna förordning har samma  betydelse som i
1. kommissionens förordning (EU) 2022/2472 av den 14 december 
2022 genom vilken vissa kategorier av stöd inom jordbruks- och  skogsbrukssektorn och i landsbygdsområden förklaras förenliga  med den inre marknaden enligt artiklarna 107 och 108 i  fördraget om Europeiska unionens funktionssätt (EUT L 327, 
21.12.2022, s. 1), och
2. kommissionens förordning (EU) 2022/2473 av den 14 december 
2022 genom vilken vissa kategorier av stöd till företag som är  verksamma inom produktion, beredning och saluföring av  fiskeri- och vattenbruksprodukter förklaras förenliga med den  inre marknaden enligt artiklarna 107 och 108 i fördraget om  Europeiska unionens funktionssätt (EUT L 327, 21.12.2022,  s. 82). Förordning (2023:387).
5 §
Stöd som omfattas av förordning (EU) 2022/2472 eller  förordning (EU) 2022/2473 får bara avse åtgärder som har  påbörjats efter att ansökan om stöd har lämnats in.
Förordning (2023:387).
Stöd till behovsmotiverad forskning och utveckling
6 §
Stöd får lämnas för studier och försöksverksamhet på  djurområdet.
Stödet får endast lämnas i enlighet med de villkor som anges i  kapitel I samt artiklarna 21 och 38 i förordning (EU) 
2022/2472. Förordning (2023:387).
6 a §
Stöd får lämnas för åtgärder inom forskning och  utveckling som syftar till att tillgodose behovet av  kunskapsspridning och kompetensförsörjning i  livsmedelssektorn.
Stödet får endast lämnas i enlighet med de villkor som anges i  kapitel I och artikel 38 i förordning (EU) 2022/2472.
Förordning (2023:387).
6 b §
Stöd får lämnas för åtgärder som främjar studier inom  kompetensutveckling och information på livsmedelsområdet.
Stödet får endast lämnas i enlighet med de villkor som anges i  kapitel I och artikel 21 i förordning (EU) 2022/2472.
Förordning (2023:387).
6 c §
Stöd får lämnas för kunskapsutbytes- och  informationsåtgärder samt forskning och utveckling som avser  animalieproduktionen inom jordbrukssektorn.
Stödet får endast lämnas i enlighet med de villkor som anges i  kapitel I samt artikel 21 och 38 i förordning (EU) 2022/2472.
Förordning (2024:1027).
6 d §
Stöd får lämnas för
1. kunskapsutbytes- och informationsåtgärder samt forskning  och utveckling inom jordbrukssektorn, och
2. rådgivningstjänster och säljfrämjande åtgärder till förmån  för jordbruksprodukter.
Stödet får endast lämnas i enlighet med de villkor som anges i  kapitel I och artiklarna 21, 22, 24 och 38 i förordning (EU) 
2022/2472. Förordning (2025:263).
Stöd till ekologisk produktion, konsumtion och export
7 §
Stöd får lämnas för åtgärder som syftar till att främja  produktion, konsumtion och export av ekologiska livsmedel.
Stödet får endast lämnas i enlighet med
1. de villkor som anges i kapitel I samt  artiklarna 21, 22, 24 och 38 i förordning (EU) 2022/2472,
2. kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse,  eller
3. kommissionens förordning (EU) nr 717/2014 av den 27 juni 
2014 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse  inom fiskeri- och vattenbrukssektorn. Förordning (2024:446).
7 a §
Stöd får lämnas för säljfrämjande och kunskapshöjande  åtgärder för att öka konsumtionen av vildsvinskött.
Stödet får endast lämnas i enlighet med de villkor som anges i  kapitel I samt artiklarna 21 och 24 i förordning (EU) 
2022/2472. Förordning (2023:387).
Stöd till åtgärder inom vattenbruket
8 §
Stöd får lämnas för åtgärder för utveckling av svenskt  vattenbruk.
Stödet får endast lämnas i enlighet med
1. de villkor som anges i kapitel I samt  artiklarna 33, 34, 37, 41-43, 48 och 51 i förordning (EU) 
2022/2473,
2. förordning (EU) 2023/2831, eller
3. förordning (EU) nr 717/2014.
Som villkor för stödet gäller att stödmottagaren följer den  gemensamma fiskeripolitikens regler under den period som stöd  beviljas för. Förordning (2024:446).
Stöd till besöksnäring och måltidsupplevelser
9 §
Stöd får lämnas för deltagande i forum för kunskapsutbyte,  tävlingar och mässor.
Stödet får endast lämnas i enlighet med
1. förordning (EU) 2023/2831,
2. förordning (EU) nr 717/2014, eller
3. kapitel I och artikel 24 i förordning (EU) 2022/2472.
Förordning (2024:446).
Stöd till exportgodkännande av anläggningar
10 §
Stöd får lämnas för åtgärder som syftar till att  underlätta processen för godkännande av livsmedelsanläggningar  och anläggningar som framställer jordbruksprodukter för export  till tredjeland.
Stödet får endast lämnas i enlighet med
1. förordning (EU) 2023/2831, eller
2. förordning (EU) nr 717/2014. Förordning (2024:446).
Stöd till samiska näringar
11 §
Stöd får lämnas för åtgärder för diversifiering och  nyetablering inom de samiska näringarna.
Stödet får endast lämnas i enlighet med
1. förordning (EU) 2023/2831,
2. kommissionens förordning (EU) nr 1408/2013 av den 
18 december 2013 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse inom jordbrukssektorn, eller
3. förordning (EU) nr 717/2014. Förordning (2024:446).
Ansökan om stöd
12 §
En ansökan om stöd ska vara skriftlig och lämnas in till  prövningsmyndigheten. Förordning (2025:263).
13 §
Ett företag som ansöker om stöd ska lämna de  handlingar och uppgifter som den beslutande myndigheten  behöver för att kunna pröva ansökan.
14 §
En ansökan som avser stöd som lämnas i enlighet med  förordning (EU) 2023/2831 ska innehålla en redogörelse för
1. allt annat stöd av mindre betydelse som företaget fått  under den senaste treårsperioden, och
2. allt annat stöd som företaget tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:446).
14 a §
En ansökan som avser stöd som lämnas i enlighet med  förordning (EU) nr 1408/2013 eller förordning (EU) nr 717/2014  ska innehålla en redogörelse för
1. allt annat stöd av mindre betydelse som företaget fått  under de två föregående beskattningsåren och det innevarande  beskattningsåret, och
2. allt annat stöd som företaget tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:446).
Prövningsmyndighet
15 §
Jordbruksverket prövar frågor om stöd enligt 6, 6 c och 
7-9 §§. Förordning (2024:1027).
15 a §
Tillväxtverket prövar frågor om stöd enligt 6 a §.  Förordning (2020:166).
15 b §
Jordbruksverket och Tillväxtverket prövar, inom sina  respektive ansvarsområden, frågor om stöd enligt 6 b §.
Förordning (2020:1001).
15 c §
Länsstyrelsen i Jämtlands län prövar frågor om stöd  enligt 6 d §. Förordning (2025:263).
16 §
Jordbruksverket och Livsmedelsverket prövar, inom  sina respektive ansvarsområden, frågor om stöd enligt 10 §.
17 §
Sametinget prövar frågor om stöd enligt 11 §.
Information och kontroll inför beslut
18 §
Innan ett stöd lämnas i enlighet med förordning (EU) 
2023/2831, förordning (EU) nr 1408/2013 eller förordning (EU)  nr 717/2014, ska den beslutande myndigheten
1. lämna de upplysningar till sökanden som följer av  artikel 7.4 i förordning (EU) 2023/2831, artikel 6.1 i  förordning (EU) nr 1408/2013 eller artikel 6.1 i förordning 
(EU) nr 717/2014,
2. genomföra den kontroll som följer av artikel 6.4 i  förordning (EU) 2023/2831, artikel 6.3 i förordning (EU)  nr 1408/2013 eller artikel 6.3 i förordning (EU) nr 717/2014.
Förordning (2024:446).
Beslut om stöd
19 §
I beslutet om stöd ska den beslutande myndigheten  ange de villkor som behövs för att tillgodose syftet med  stödet.
20 §
Har upphävts genom förordning (2024:446)
21 §
Stöd enligt denna förordning får inte beviljas ett  företag som befinner sig i svårigheter enligt definitionen i  artikel 2.18 i kommissionens förordning (EU) nr 651/2014 av  den 17 juni 2014 genom vilken vissa kategorier av stöd  förklaras förenliga med den inre marknaden enligt  artiklarna 107 och 108 i fördraget. Förordning (2023:387).
22 §
Om uppgifter om ett stöd som omfattas av förordning (EU) 
2022/2472 eller förordning (EU) 2022/2473 ska offentliggöras  enligt artikel 9 i respektive förordning, får ersättning  endast beviljas om stödmottagaren samtycker till  offentliggörandet. Förordning (2023:387).
23 §
Har upphävts genom förordning (2023:387).
Hinder mot att betala ut stöd
24 §
Stöd enligt denna förordning får inte betalas ut till  ett företag som är föremål för betalningskrav på grund av ett  beslut av Europeiska kommissionen som förklarar att ett stöd  är olagligt och oförenligt med den inre marknaden.
25 §
Den beslutande myndigheten ska besluta att ett stöd  helt eller delvis inte ska betalas ut om
1. den som har ansökt om stödet genom att lämna oriktiga  uppgifter har förorsakat att stödet beviljats felaktigt eller  med för högt belopp,
2. stödet av något annat skäl har beviljats felaktigt eller  med för högt belopp och stödmottagaren borde ha insett detta,  eller
3. ett villkor för stödet inte har följts.
Bevakning av statens rätt
26 §
Jordbruksverket, Livsmedelsverket, Sametinget,  Tillväxtverket och Länsstyrelsen i Jämtlands län ska, inom  sina respektive ansvarsområden, vid domstolar och andra  myndigheter och i övrigt bevaka statens rätt mot  stödmottagaren enligt denna förordning. Förordning (2025:263).
Återbetalning och återkrav
27 §
En stödmottagare är återbetalningsskyldig om
1. det finns grund för det enligt 25 § 1, 2 eller 3, eller
2. stödet helt eller delvis inte har utnyttjats eller använts  för det ändamål som det har beviljats för.
Om stödet omfattas av förordning (EU) 2022/2473 och det visar  sig att stödmottagaren inte följer den gemensamma  fiskeripolitikens regler under den period stödet beviljas för,  ska stödet återbetalas i proportion till överträdelsens  allvar.
Ränta enligt räntelagen (1975:635) ska betalas på det belopp  som stödmottagaren är återbetalningsskyldig för.
Förordning (2023:387).
28 §
Om stödmottagaren är återbetalningsskyldig enligt 
27 § ska den beslutande myndigheten besluta att helt eller  delvis kräva tillbaka stödet tillsammans med ränta. Kravet  eller räntan får helt eller delvis sättas ned om det finns  särskilda skäl.
Offentliggörande, rapportering och registerföring
29 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
29 a §
Om stöd lämnas enligt denna förordning, ska den  beslutande myndigheten i tio år från det att stödet beslutades  bevara de uppgifter som behövs för att kunna fastställa att de  villkor som följer av förordning (EU) 2023/2831 och förordning 
(EU) 2023/2832 är uppfyllda. Förordning (2024:446).
Underlag och redovisning
30 §
En stödmottagare är skyldig att lämna de uppgifter  som den beslutande myndigheten behöver för att kontrollera  villkor enligt denna förordning och enligt beslutet om stöd,  eller sådana uppgifter i övrigt som myndigheten behöver för  att kunna utvärdera stödet.
31 §
En stödmottagare är skyldig att på begäran av den  beslutande myndigheten lämna det underlag som behövs för att  Sverige ska kunna fullgöra de skyldigheter som följer av  förordning (EU) 2022/2472, förordning (EU) 2022/2473,  förordning (EU) 2023/2831, förordning (EU) nr 1408/2013 och  förordning (EU) nr 717/2014. Förordning (2024:446).
Bemyndigande
32 §
Jordbruksverket, Livsmedelsverket, Sametinget,  Tillväxtverket och Länsstyrelsen i Jämtlands län får, inom  sina respektive ansvarsområden, meddela ytterligare  föreskrifter om verkställigheten av denna förordning.
Förordning (2025:263).
Överklagande
33 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 24, 25 och 28 §§ får dock inte överklagas.
Förordning (2024:446).
Övergångsbestämmelser
2018:1500
1. Denna förordning träder i kraft den 15 augusti 2018.
2. Genom förordningen upphävs förordningen (2011:93) om stöd  till insatser på livsmedelsområdet.
3. Den upphävda förordningen gäller dock fortfarande för stöd  som har beviljats före ikraftträdandet.
2023:387
1. Denna förordning träder i kraft den 15 juli 2023.
2. För stöd som har beviljats före ikraftträdandet gäller 22-23 §§ i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.