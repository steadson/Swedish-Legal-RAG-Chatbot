Title: Förordning (2011:926) om EU:s förordningar om pris- och marknadsreglering av jordbruksprodukter
SFS Number: Svensk författningssamling 2011:926
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011926-om-eus-forordningar-om_sfs-2011-926/
Source Link: http://rkrattsbaser.gov.se/sfst?bet=2011:926
Amendment Register Link: http://rkrattsbaser.gov.se/sfsr?bet=2011:926
Ministry/Authority: Landsbygds- och infrastrukturdepartementet RSL
Issued: 2011-06-30
Metadata: {"Utfärdad": "2011-06-30", "Ändrad": "t.o.m. SFS 2025:288"}

==================================================

Förordning (2011:926) om EU:s förordningar om pris- och marknadsreglering av jordbruksprodukter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:926
Departement/myndighet
:   
Landsbygds- och infrastrukturdepartementet RSL
Utfärdad
:   
2011-06-30
Ändrad
:   
t.o.m. SFS 2025:288
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
I denna förordning finns bestämmelser som kompletterar lagen (1994:1710) om EG:s förordningar om jordbruksprodukter och EU:s förordningar om pris- och marknadsreglering av jordbruksprodukter. Förordning (2014:1587).
2 §
Med EU:s förordningar om pris- och marknadsreglering av  jordbruksprodukter avses
1. rådets förordning (EG) nr 747/2001 av den 9 april 2001 om  förvaltningen av gemenskapstullkvoter och referenskvantiteter  för produkter som är berättigade till förmånsbehandling enligt  avtal med vissa Medelhavsländer och om upphävande av  förordningarna (EG) nr 1981/94 och (EG) nr 934/95,
2. rådets förordning (EG) nr 1184/2006 av den 24 juli 2006 om  tillämpning av vissa konkurrensregler på produktion av och  handel med jordbruksvaror,
3. rådets förordning (EG) nr 1234/2007 av den 22 oktober 2007  om upprättande av en gemensam organisation av  jordbruksmarknaderna och om särskilda bestämmelser för vissa  jordbruksprodukter (förordningen om en samlad  marknadsordning),
4. Europaparlamentets och rådets förordning (EU) 2016/1076 av  den 8 juni 2016 om tillämpning av de ordningar som ska  tillämpas på produkter med ursprung i vissa stater som ingår i  gruppen av stater i Afrika, Västindien och Stillahavsområdet 
(AVS) enligt avtal om att sluta ekonomiska partnerskapsavtal  eller som leder till att sådana partnerskapsavtal sluts,
5. rådets förordning (EG) nr 617/2009 av den 13 juli 2009 om  öppnande av en autonom tullkvot för import av nötkött av hög  kvalitet,
6. Europaparlamentets och rådets förordning (EU) 2016/1036 av  den 8 juni 2016 om skydd mot dumpad import från länder som  inte är medlemmar i Europeiska unionen,
7. Europaparlamentets och rådets förordning (EU) nr 1308/2013  av den 17 december 2013 om upprättande av en samlad  marknadsordning för jordbruksprodukter och om upphävande av  rådets förordningar (EEG) nr 922/72, (EEG) nr 234/79, (EG)  nr 1037/2001 och (EG) nr 1234/2007,
8. rådets förordning (EU) nr 1370/2013 av den 16 december 2013  om fastställande av vissa stöd och bidrag inom ramen för den  samlade marknadsordningen för jordbruksprodukter,
9. tillämpningsförordningar meddelade med stöd av förordning 
(EG) nr 1234/2007, förordning (EU) nr 1308/2013 och förordning 
(EU) nr 1370/2013 eller motsvarande äldre bestämmelser, och
10. Europaparlamentets och rådets förordning (EU) nr 1144/2014  av den 22 oktober 2014 om informationskampanjer och  säljfrämjande åtgärder som avser jordbruksprodukter som  genomförs på den inre marknaden och i tredjeland och om  upphävande av rådets förordning (EG) nr 3/2008.
Förordning (2025:288).
Ansvariga myndigheter
3 §
Om inte något annat följer av 4, 8, 9 eller 9 a §, ska  Statens jordbruksverk utföra de uppgifter som en behörig  myndighet eller en medlemsstat har enligt EU:s förordningar  om pris- och marknadsreglering av jordbruksprodukter.
Förordning (2015:611).
4 §
Regeringen prövar frågor om erkännande av  branschorganisationer och om återkallelse av ett sådant  erkännande enligt artikel 158 i förordning (EU) nr 1308/2013.
Regeringen fattar beslut enligt artikel 164 i förordning (EU)  nr 1308/2013 om att en aktör som inte är medlem i en  producentorganisation eller en sammanslutning av  producentorganisationer eller en branschorganisation ska  omfattas av vissa avtal, beslut eller samordnade förfaranden  som har godkänts inom organisationen. Förordning (2024:1047).
5 §
I 1 kap. 11 och 14 §§ förordningen (2022:1826) om EU:s  gemensamma jordbrukspolitik finns bestämmelser om att  Jordbruksverket är utbetalande organ för stöd ur Europeiska  garantifonden för jordbruket (EGFJ) och fullgör de uppgifter  avseende EGFJ som framgår av Europaparlamentets och rådets  förordning (EU) 2021/2116 av den 2 december 2021 om  finansiering, förvaltning och övervakning av den gemensamma  jordbrukspolitiken och om upphävande av förordning (EU)  nr 1306/2013. Förordning (2024:1047).
Handläggningen av stöd
6 §
Jordbruksverket prövar frågor om stöd enligt EU:s  förordningar om pris- och marknadsreglering av  jordbruksprodukter.
Frågor om stöd för renar enligt artikel 213 i förordning (EU)  nr 1308/2013 prövas av Sametinget.
Frågor om extraordinärt anpassningsstöd till producenter inom  jordbrukssektorn enligt kommissionens delegerade förordning 
(EU) 2022/467 av den 23 mars 2022 om extraordinärt  anpassningsstöd till producenter inom jordbrukssektorn prövas  av Länsstyrelsen i Östergötlands län. Förordning (2022:454).
6 a §
Har upphävts genom förordning (2024:1047).
7 §
Jordbruksverket får besluta att ett beviljat stöd helt eller delvis inte ska betalas ut om det skulle strida mot EU:s förordningar om pris- och marknadsreglering av jordbruksprodukter att betala ut stödet.
Tillsyn och kontroll
8 §
Tillsyn och annan kontroll över efterlevnaden av  bestämmelserna i EU:s förordningar om pris- och  marknadsreglering av jordbruksprodukter, denna förordning och  föreskrifter som har meddelats med stöd av denna förordning  utövas av Jordbruksverket, om inte något annat följer av  andra stycket eller av 9 eller 9 a §.
Jordbruksverket får överlåta uppgiften att utöva sådan  tillsyn och annan kontroll som avses i första stycket åt  Tullverket, i den utsträckning tillsynen eller kontrollen  inte omfattas av den kontrollverksamhet som utövas enligt  tullagstiftningen. Innan Jordbruksverket beslutar att  överlåta uppgiften att utöva tillsyn och annan kontroll, ska  det samråda med Tullverket. Förordning (2015:611).
9 §
Folkhälsomyndigheten utövar tillsyn och annan kontroll över
1. hanteringen av sådan vinetanol som är avsedd att användas för tekniskt, industriellt, medicinskt, vetenskapligt eller annat likartat ändamål,
2. de uppgifter om avsättning samt om produktion och befintliga lager hos etanolproducenter som ska lämnas enligt artikel 3 och artikel 4 i kommissionens förordning (EG) nr 2336/2003 av den 30 december 2003 om vissa tilllämpningsföreskrifter för rådets förordning (EG) nr 670/2003 om inrättande av särskilda åtgärder för marknaden för etanol som framställts av jordbruksprodukter, och
3. de åtgärder som anges i kommissionens förordning (EG) nr 436/2009 av den 26 maj 2009 om tillämpningsföreskrifter för rådets förordning (EG) nr 479/2008 när det gäller vinodlingsregistret, de obligatoriska deklarationerna och framtagningen av uppgifter för marknadsuppföljning, följedokumenten vid transport av produkter och de register som ska föras inom vinsektorn. Förordning (2013:913).
9 a §
Länsstyrelserna utövar i fråga om produktionsenheter  tillsyn och annan kontroll över efterlevnaden av  bestämmelserna om handelsnormer för ägg.  Förordning (2015:611).
10 §
Tillsynsmyndigheten får besluta att ett beslut om tillsyn eller annan kontroll enligt EU:s förordningar om pris- och marknadsreglering av jordbruksprodukter ska gälla omedelbart.
11 §
Jordbruksverket får meddela föreskrifter om hur sådan  tillsyn och annan kontroll som avses i 8 § andra stycket, 9  och 9 a §§ ska bedrivas.
Jordbruksverket får dock inte meddela sådana föreskrifter som  avses i 12 §.
Innan Jordbruksverket meddelar föreskrifter om tillsyn och  annan kontroll med stöd av första stycket ska det inhämta ett  yttrande från
1. Tullverket, om föreskrifterna avser Tullverkets tillsyn  eller kontroll,
2. Folkhälsomyndigheten, om föreskrifterna avser  Folkhälsomyndighetens tillsyn eller kontroll, och
3. länsstyrelserna, om föreskrifterna avser länsstyrelsernas  tillsyn eller kontroll. Förordning (2015:611).
12 §
Folkhälsomyndigheten får meddela föreskrifter om
1. att den som hanterar vinetanol som används för tekniskt, industriellt, medicinskt, vetenskapligt eller annat likartat ändamål ska utöva kontroll av verksamheten och om hur kontrollen ska utövas, och
2. hantering av sådana följedokument, sådana register och sådana lager- och produktionsdeklarationer som avses i 9 §
3. Förordning (2013:913).
13 §
Jordbruksverket och Folkhälsomyndigheten får meddela föreskrifter om avgifter för tillsynen.
Förordning (2013:913).
Uppgiftsskyldighet
14 §
Jordbruksverket får meddela föreskrifter om skyldighet för näringsidkare som tar befattning med produkter som omfattas av EU:s förordningar om pris- och marknadsreglering av jordbruksprodukter att lämna uppgifter om
1. produktion, inköp, försäljning, import och export, och
2. andra förhållanden av betydelse för tillämpningen av förordningarna.
Jordbruksverket får dock inte meddela sådana föreskrifter som avses i 15 §.
15 §
Folkhälsomyndigheten får meddela föreskrifter om
1. skyldighet för näringsidkare som tar befattning med sådana vinprodukter som avses i del XII i bilaga 1 till förordning
(EU) nr 1308/2013 att lämna uppgifter om
a) produktion, inköp, försäljning, import och export, och
b) andra förhållanden av betydelse för tillämpningen av den förordningen, samt
2. skyldighet för näringsidkare som tar befattning med sådana produkter som avses i artikel 3 och artikel 4 i kommissionens förordning (EG) nr 2336/2003 att lämna uppgifter om avsättning samt om produktion och befintliga lager hos etanolproducenter.
Innan Folkhälsomyndigheten meddelar föreskrifter med stöd av första stycket ska myndigheten inhämta ett yttrande från Jordbruksverket. Förordning (2014:1587).
16 §
Folkhälsomyndigheten ska till Jordbruksverket lämna de uppgifter som avses i 15 § och som behövs för att Jordbruksverket ska kunna fullgöra sina uppgifter enligt EU:s förordningar om pris- och marknadsreglering av jordbruksprodukter. Förordning (2013:913).
Återbetalningsskyldighet
17 §
En mottagare av stöd enligt EU:s förordningar om pris- och marknadsreglering av jordbruksprodukter är återbetalningsskyldig om stödet har lämnats felaktigt eller med för högt belopp.
Om någon är återbetalningsskyldig enligt första stycket, ska Jordbruksverket besluta att kräva tillbaka det som har betalats ut felaktigt.
18 §
Bestämmelser om preskription för att vidta åtgärder på grund av sådana oegentligheter som avses i artikel 1.2 i rådets förordning (EG, Euratom) nr 2988/95 av den 18 december 1995 om skydd av Europeiska gemenskapernas finansiella intressen finns i artikel 3 i den förordningen. I stället för de frister som anges i artikel 3.1 första och fjärde styckena gäller att ett beslut om återkrav på grund av oegentligheter ska fattas inom tio år från det att beloppet betalades ut.
I fråga om preskription av andra fordringar på återbetalning än sådana som avses i första stycket gäller preskriptionslagen
(1981:130).
Ränta
19 §
Jordbruksverket ska ta ut dröjsmålsränta om myndigheten  har beslutat om återkrav med stöd av 17 § och det återkrävda  beloppet inte betalas i rätt tid. Räntan ska beräknas enligt  räntelagen (1975:635). Förordning (2025:288).
19 a §
För stöd som betalats ut enligt Europaparlamentets och  rådets förordning (EU) nr 1144/2014 finns bestämmelser om  ränta vid återkrav av felaktigt utbetalda belopp i  artikel 17.2 i kommissionens genomförandeförordning (EU) 
2015/1831 av den 7 oktober 2015 om tillämpningsföreskrifter  för Europaparlamentets och rådets förordning (EU) nr 1144/2014  om informationskampanjer och säljfrämjande åtgärder som avser  jordbruksprodukter som genomförs på den inre marknaden och i  tredjeland samt artikel 99 i Europaparlamentets och rådets  förordning (EU, Euratom) 2024/2509 av den 23 september 2024 om  finansiella regler för unionens allmänna budget.
Förordning (2025:288).
19 b §
Jordbruksverket får meddela föreskrifter om hur räntan  ska betalas. Förordning (2025:288).
Ytterligare föreskrifter
20 §
Jordbruksverket får meddela de ytterligare föreskrifter som behövs för komplettering av EU:s förordningar om pris- och marknadsreglering av jordbruksprodukter. Jordbruksverket får också meddela de ytterligare föreskrifter som behövs för verkställigheten av EU:s förordningar om pris- och marknadsreglering av jordbruksprodukter och de föreskrifter som behövs för verkställigheten av denna förordning.
Överklagande
21 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:1063).
Övergångsbestämmelser
2011:926
1. Denna förordning träder i kraft den 1 augusti 2011.
2. Genom förordningen upphävs förordningen (1999:1148) om EG:s förordningar om jordbruksprodukter.
3. Äldre föreskrifter gäller fortfarande för ärenden som har inletts före ikraftträdandet.
2025:288
1. Denna förordning träder i kraft den 1 juni 2025.
2. Bestämmelsen i 19 § i den nya lydelsen tillämpas dock för  återkrav av stöd som lämnats från och med den 1 januari 2023.
Bilaga Har upphävts genom förordning (2014:1587).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.