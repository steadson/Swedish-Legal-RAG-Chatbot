Title: /r1/ Kungl. Maj:ts kungörelse (1955:698)
angående omreglering av vissa ersättningar av statsmedel i  anledning av 
olycksfall i arbete m.m.;
SFS Number: Svensk författningssamling 1955:698
URL: https://www.riksdagen.se/sv/dokument-och-lagar/dokument/svensk-forfattningssamling/r1-kungl-majts-kungorelse-1955698angaende_sfs-1955-698/
Source Link: http://rkrattsbaser.gov.se/sfst?bet=1955:698
Amendment Register Link: http://rkrattsbaser.gov.se/sfsr?bet=1955:698
Ministry/Authority: Socialdepartementet
Issued: 1955-12-09
Metadata: {"Utfärdad": "1955-12-09"}

==================================================

/r1/ Kungl. Maj:ts kungörelse (1955:698)
angående omreglering av vissa ersättningar av statsmedel i  anledning av 
olycksfall i arbete m.m.;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1955:698
Departement/myndighet
:   
Socialdepartementet
Utfärdad
:   
1955-12-09
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Vid tillämpning av förordningen den 17 juni 1955 (nr 470) angående  omreglering av vissa ersättningar av statsmedel i anledning av  olycksfall i arbete m.m. skall i fråga om avdrag från sjukpenning eller  livränta till den, som åtnjuter däremot svarande understöd av  statsmedel, vad som stadgas i 25 § lagen den 14 maj 1954 (nr 243) om  yrkesskadeförsäkring äga motsvarande tillämpning.
Avdrag för pension eller annat årligt understöd av statsmedel göres,  ändå att understödet ej var utfäst vid skadans inträffande, och  beräknas,där rätt till understödet inträtt före utgången av år 1955, med  hänsyn till understödets storlek den 31 december 1955 och eljest med  hänsyn till understödets storlek vid den tidpunkt, då det börjar utgå.
Till sådan framtida höjning av understödet, som tillkommer   ersättningstagaren på grund av generell höjning av sådan förmån,  skall  hänsyn icke tagas vid avdrags bestämmande.
2 §
Avdrag, som avses i 1 §, må icke föranleda, att lägre ersättning  utbetalas till ersättningstagaren än som skulle hava tillkommit honom,  om de för honom vid utgången av år 1955 gällande grunderna för beräkning  av erättningen och avdrag för däremot svarande understöd alltjämt ägt  giltighet.
3 §
Vad i 1 och 2 §§ stagas rörande sammanträffande av livränta av  statsmedel och däremot svarande understöd skall äga motsvarande  tillämpning med avseende å sammanträffande av dylik livränta, som skadad  tillerkänts eller framdeles tillerkännes jämlikt lagen den 17 juni 1916 
(nr 235) om försäkring för olycksfall i arbete eller lagen den 14 juni 
1929 (nr 131) om försäkring för vissa yrkessjukdomar eller enligt  grunderna i någon av dessa lagar, och sådan pension för av den skadade   innehavd anställning, som utgår av statsmedel och som tillkommer  den  skadade på grund av viss ålder och anställningstid eller  eljest av  annan anledning än skadan; dock skall vad sålunda stadgats icke gälla,  där pensionen utgår på grund av anställning i någon av krigsmaktens  reserver.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.