Title: Förordning (2015:422) med kompletterande bestämmelser till EU:s arvsförordning
SFS Number: Svensk författningssamling 2015:422
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2015422-med-kompletterande_sfs-2015-422/
Source Link: http://rkrattsbaser.gov.se/sfst?bet=2015:422
Amendment Register Link: http://rkrattsbaser.gov.se/sfsr?bet=2015:422
Ministry/Authority: Justitiedepartementet L2
Issued: 2015-06-25
Metadata: {"Utfärdad": "2015-06-25"}

==================================================

Förordning (2015:422) med kompletterande bestämmelser till EU:s arvsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2015:422
Departement/myndighet
:   
Justitiedepartementet L2
Utfärdad
:   
2015-06-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning innehåller föreskrifter som kompletterar Europaparlamentets och rådets förordning (EU) nr 650/2012 av den 4 juli 2012 om behörighet, tillämplig lag, erkännande och verkställighet av domar samt godkännande och verkställighet av officiella handlingar i samband med arv och om inrättandet av ett europeiskt arvsintyg (arvsförordningen).
Avgifter
2 §
Skatteverket ska ta ut en avgift för en ansökan om ett arvsintyg enligt artikel 65.1 i arvsförordningen, en ansökan om en bestyrkt kopia av ett arvsintyg enligt artikel 70.1 i samma förordning eller en ansökan om förlängning av giltighetstiden för en bestyrkt kopia av ett arvsintyg enligt artikel 70.3 i samma förordning. I fråga om avgiftens storlek gäller 10 § avgiftsförordningen (1992:191) och att
1. vid en ansökan om ett arvsintyg, avgiften ska motsvara avgiftsklass 3, samt
2. vid en ansökan om en bestyrkt kopia av ett arvsintyg eller om förlängning av giltighetstiden för en sådan kopia, avgiften ska motsvara avgiftsklass 1.
Behörig domstol
3 §
En ansökan som avses i 2 kap. 9 § lagen (2015:417) om arv i internationella situationer görs till den tingsrätt i följande förteckning som följer av artikel 45.2 i arvsförordningen.
Tingsrätt                       Domsområde
Nacka tingsrätt                 Stockholms län
Uppsala tingsrätt               Uppsala län
Eskilstuna tingsrätt            Södermanlands län
Linköpings tingsrätt            Östergötlands län
Jönköpings tingsrätt            Jönköpings län
Växjö tingsrätt                 Kronobergs län
Kalmar tingsrätt                Kalmar län
Gotlands tingsrätt              Gotlands län
Blekinge tingsrätt              Blekinge län
Kristianstads tingsrätt         Bromölla, Båstads,
Hässleholms, Klippans,
Kristianstads, Osby,
Perstorps, Simrishamns,
Tomelilla, Åstorps,
Ängelholms, Örkelljunga
och Östra Göinge
kommuner
Malmö tingsrätt                 Bjuvs, Burlövs, Eslövs,
Helsingborgs, Höganäs,
Hörby, Höörs, Kävlinge,
Landskrona, Lomma,
Lunds, Malmö, Sjöbo,
Skurups, Staffanstorps,
Svalövs, Svedala,
Trelleborgs, Vellinge
och Ystads kommuner
Halmstads tingsrätt             Hallands län
Göteborgs tingsrätt             Göteborgs, Härryda,
Kungälvs, Lysekils,
Munkedals, Mölndals,
Orusts, Partille,
Sotenäs, Stenungsunds,
Strömstads, Tanums,
Tjörns, Uddevalla och
Öckerö kommuner
Vänersborgs tingsrätt           Ale, Alingsås,
Bengtsfors, Bollebygds,
Borås, Dals-Eds,
Färgelanda, Herrljunga,
Lerums, Lilla Edets,
Marks, Melleruds,
Svenljunga, Tranemo,
Trollhättan, Ulricehamns,
Vårgårda, Vänersborgs och
Åmåls kommuner
Skaraborgs tingsrätt            Essunga, Falköpings,
Grästorps, Gullspångs,
Götene, Habo, Hjo,
Karlsborgs, Lidköpings,
Mariestads, Mullsjö,
Skara, Skövde, Tibro,
Tidaholms, Töreboda
och Vara kommuner
Värmlands tingsrätt             Värmlands län
Örebro tingsrätt                Örebro län
Västmanlands tingsrätt          Västmanlands län
Falu tingsrätt                  Dalarnas län
Gävle tingsrätt                 Gävleborgs län
Ångermanlands tingsrätt         Västernorrlands län
Östersunds tingsrätt            Jämtlands län
Umeå tingsrätt                  Västerbottens län
Luleå tingsrätt                 Norrbottens län
Bestyrkt kopia
4 §
En domstol eller annan myndighet ska, om någon begär det, på en kopia av en dom eller ett beslut som den har meddelat intyga att avgörandet är äkta.
Utfärdande av intyg
5 §
Ett intyg enligt artikel 46.3 i arvsförordningen utfärdas av den domstol som har meddelat avgörandet.
Översättning
6 §
En auktoriserad translator är behörig att göra översättningar enligt artikel 47.2 i arvsförordningen.
Intyg vid erkännande och verkställighet i Sverige
7 §
En domstol behöver inte godta ett intyg enligt artikel 46.3 i arvsförordningen om inte intyget är utfärdat på eller översatt till svenska eller engelska.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.