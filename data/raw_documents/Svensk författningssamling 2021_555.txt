Title: Förordning (2021:555) med kompletterande bestämmelser till EU:s cybersäkerhetsakt
SFS Number: Svensk författningssamling 2021:555
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021555-med-kompletterande_sfs-2021-555/
Source Link: http://rkrattsbaser.gov.se/sfst?bet=2021:555
Amendment Register Link: http://rkrattsbaser.gov.se/sfsr?bet=2021:555
Ministry/Authority: Försvarsdepartementet
Issued: 2021-06-10
Metadata: {"Utfärdad": "2021-06-10"}

==================================================

Förordning (2021:555) med kompletterande bestämmelser till EU:s cybersäkerhetsakt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:555
Departement/myndighet
:   
Försvarsdepartementet
Utfärdad
:   
2021-06-10
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar  Europaparlamentets och rådets förordning (EU) 2019/881 av den 
17 april 2019 om Enisa (Europeiska unionens  cybersäkerhetsbyrå) och om cybersäkerhetscertifiering av  informations- och kommunikationsteknik och om upphävande av  förordning (EU) nr 526/2013 (cybersäkerhetsakten).
Förordningen (EU) 2019/881 benämns i denna förordning EU:s  cybersäkerhetsakt.
Förordningen innehåller också bestämmelser i anslutning till  lagen (2021:553) med kompletterande bestämmelser till EU:s  cybersäkerhetsakt.
2 §
Förordningen är meddelad med stöd av 8 kap. 7 §  regeringsformen.
Nationell myndighet för cybersäkerhetscertifiering
3 §
Försvarets materielverk är nationell myndighet för  cybersäkerhetscertifiering enligt lagen (2021:553) med  kompletterande bestämmelser till EU:s cybersäkerhetsakt.
4 §
Försvarets materielverk är nationell representant enligt  artikel 62.2 i EU:s cybersäkerhetsakt.
5 §
Vid Försvarets materielverk finns ett ackrediterat organ  för bedömning av överensstämmelse enligt artikel 60.2 i EU:s  cybersäkerhetsakt.
6 §
Det ackrediterade organet för bedömning av  överensstämmelse vid Försvarets materielverk är inte  underställt myndighetschefen när det bedriver verksamhet  enligt EU:s cybersäkerhetsakt.
Verkställighet av sanktionsavgifter
7 §
Om betalningsansvaret har upphävts genom ett beslut som  fått laga kraft, ska sanktionsavgiften betalas tillbaka. För  sanktionsavgift som betalas tillbaka betalas även ränta enligt 
5 § räntelagen (1975:635) för tiden från den dag då avgiften  betalades till och med den dag den betalas tillbaka.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.