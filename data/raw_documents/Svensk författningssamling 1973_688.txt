Title: Kungörelse (1973:688) angående tillämpning av en
överenskommelse mellan Sverige, Danmark, Finland, 
Island och Norge om tillägg till överenskommelsen den 
12 juli 1957 om upphävande av passkontrollen vid de 
internordiska gränserna
SFS Number: Svensk författningssamling 1973:688
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1973688-angaende-tillampning-av-en_sfs-1973-688/
Source Link: http://rkrattsbaser.gov.se/sfst?bet=1973:688
Amendment Register Link: http://rkrattsbaser.gov.se/sfsr?bet=1973:688
Ministry/Authority: Justitiedepartementet L7
Issued: 1973-06-05
Metadata: {"Utfärdad": "1973-06-05"}

==================================================

Kungörelse (1973:688) angående tillämpning av en
överenskommelse mellan Sverige, Danmark, Finland, 
Island och Norge om tillägg till överenskommelsen den 
12 juli 1957 om upphävande av passkontrollen vid de 
internordiska gränserna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1973:688
Departement/myndighet
:   
Justitiedepartementet L7
Utfärdad
:   
1973-06-05
Ändringsregister
:
SFSR (Regeringskansliet)
Källa
:
Fulltext (Regeringskansliet)
Kungl. Maj:t har funnit gott giva tillkänna, att den mellan Sverige,  Danmark, Finland, Island och Norge den 2 april 1973 träffade  överenskommelsen, som i härvid fogad bilaga återges i svensk text, om  tillägg till överenskommelsen den 12 juli 1957 om upphävande av  passkontrollen vid de internordiska gränserna skall lända till  efterrättelse från och med den 1 juli 1973.
Det alla som vederbör hava sig hörsamligen att efterrätta. Till  yttermera visso hava Vi detta med egen hand underskrivit och med Vårt  kungl. sigill bekräfta låtit.
Bilaga
Överenskommelse
mellan Sverige, Danmark, Finland, Island och Norge om tillägg till  överenskommelsen den 12 juli 1957 mellan samma stater om upphävande av  passkontrollen vid de internordiska gränserna
De fördragsslutande staterna har enats om följande tillägg till  överenskommelsen den 12 juli 1957 mellan Sverige, Danmark, Finland och  Norge om upphävande av passkontrollen vid de internordiska gränserna 
(nedan kallad passkontrollöverenskommelsen), till vilken Island anslutit  sig den 24 september 1965.
Artikel 1
I den mån det erfordras till fullgörande av förpliktelse som den 1 juli 
1973 åvilar fördragsslutande stat i förhållande till icke  fördragsslutande stat, får den fördragsslutande staten göra följande  avvikelser från passkontrollöverenskommelsen.
a) Utan hinder av artikel 5 första stycket skall fördragsslutande stat  kunna frånfalla kravet på uppehållstillstånd för särskilda kategorier av  arbetstagare.
b) Utan hinder av artikel 5 tredje stycket skall fördragsslutande stat  vid beräkning av den uppehållstillståndsfria tiden kunna underlåta att  avräkna tid för tidigare vistelse i fördragsslutande stat.
c) Utan hinder av artikel 6 skall fördragsslutande stat kunna underlåta  att avvisa utlänning, om icke avvisningen grundas på hänsyn till allmän  ordning, allmän säkerhet och folkhälsa i den fördragsslutande staten.
Har stat med tillämpning av denna undantagsbestämmelse underlåtit att  avvisa utlänning, är den dock, med den begränsning som anges i artikel 
10 tredje stycket, skyldig att återtaga utlänningen om denne inrest i  annan fördragsslutande stat. Detsamma gäller om fördragsslutande stat  eljest till fullgörande av sina förpliktelser mot icke fördragsslutande  stat icke avvisat utlänning som saknar föreskrivet arbetstilltånd i  annan fördragsslutande stat, om utlänningen inrest i sistnämnda stat.
d) Utan hinder av artikel 9 första stycket skall fördragsslutande stat  kunna tillåta utlänning, som utvisats från annan fördragsslutande stat,  att inresa utan särskilt tillstånd, om avvisning kan underlåtas med  tillämpning av bestämmelsen under c).
Artikel 2
Har inom ramen för fördragsslutande stats samarbete med icke  fördragsslutande stat förslag framlagts till bestämmelser, som är  oförenliga med passkontrollöverenskommelsen i förening med denna  överenskommelse, skall, sedan övriga fördragsslutande stater enligt  artikel 4 andra stycket passkontrollöverenskommelsen underrättats om  förslaget, på fördragsslutande stats begäran överläggningar mellan de  fördragsslutande staterna äga rum. Överläggningarna skall äga rum innan  beslut fattas med anledning av förslaget, såvida icke tvingande skäl gör  det nödvändigt att omedelbart fatta sådant beslut. I sistnämnda fall  skall överläggningarna äga rum så snart som möjligt sedan beslut  fattats.
Vid överläggningarna skall de fördragsslutande staterna söka klargöra  verkningarna av de nya bestämmelserna för det nordiska  passkontrollsamarbetet samt överväga vilka ändringar i  passkontrollöverenskommelsen eller i denna överenskommelse som kan bli  erforderliga.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.