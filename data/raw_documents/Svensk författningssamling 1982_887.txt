Title: Förordning (1982:887) om tillämpning av en konvention 
den 25 september 1979 mellan Sverige och Italien  
om social trygghet
SFS Number: Svensk författningssamling 1982:887
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1982887-om-tillampning-av-en_sfs-1982-887/
Source Link: http://rkrattsbaser.gov.se/sfst?bet=1982:887
Amendment Register Link: http://rkrattsbaser.gov.se/sfsr?bet=1982:887
Ministry/Authority: Socialdepartementet
Issued: 1982-10-07
Metadata: {"Utfärdad": "1982-10-07"}

==================================================

Förordning (1982:887) om tillämpning av en konvention 
den 25 september 1979 mellan Sverige och Italien  
om social trygghet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:887
Departement/myndighet
:   
Socialdepartementet
Utfärdad
:   
1982-10-07
Övrig text
:   
Endast den svenska texten är med i bilagorna.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
AVDELNING 1
AVDELNING II
AVDELNING III
AVDELNING 1
AVDELNING II
AVDELNING III
AVDELNING IV
AVDELNING V
Den konvention mellan Sverige och Italien om social trygghet som har  undertecknats den 25 september 1979 jämte en den 22 september 1982  undertecknad överenskommelse om tillämpning av konventionen skall  lända till efterrättelse här i riket från och med en 1 november 1982.
Samtidigt skall kungörelsen (1957:458) om tillämpning av en mellan  Sverige och Italien sluten konvention rörande social trygghet och  kungörelsen (1973:750) om  tillämpning av en överenskommelse mellan  Sverige och Italien om ändring i konventionen mellan de båda länderna  den 25 maj 1955 om social trygghet upphöra att gälla.
Konventionen och tillämpningsöverenskommelsen bifogas denna  förordning som */k/bilagorna 1 - 2.*/-k/
Med behörig myndighet i artiklarna 7, 27 och 28 i konventionen  avses riksförsäkringsverket.
Bilaga 1
Konvention mellan Konungariket Sverige och Italienska Republiken  rörande social trygghet
Konungariket Sverige och Italienska Republiken, som önskar att  förbättra förbindelserna mellan de bägge staterna på den sociala  trygghetens område, har kommit överens om att sluta en ny konvention  på detta område med följande bestämmelser:
AVDELNING 1
Allmänna bestämmelser
Arikel 1
1. Denna konvention är tillämplig på den italienska lagstiftningen  rörande
a) den obligatoriska invaliditets-, ålders- och efterlevandepen   sioneringen,
b) den obligatoriska försäkringen mot sjukdom (inräknat tuberkulos)  och vid moderskap,
c) familjebidrag,
d) den oblikatoriska försäkringen mot olycksfall i arbetet och  yrkessjukdomar,
e) den obligatoriska försäkringen mot ofrivillig arbetslöshet,
f) särskilda försäkringsformer för vissa persongrupper, i den mån  försäkringen avser risker som täcks av ovan angiven lagstiftning,
den svenska lagstiftningen rörande
a) sjukförsäkring med föräldraförsäkring,
b) folkpension,
c) försäkring för tilläggspension,
d) arbetsskadeförsäkring,
e) allmänna barnbidrag,
f) kontant stöd vid arbetslöshet.
2. Konventionen äger också tillämpning på alla lagar och  författningar, som kan komma att ändra eller komplettera den i första  stycket angivna lagstiftningen.
Konventionen skall emellertid icke tillämpas på
a) lagar och författningar som avser en ny gren av social trygghet, om  ej de bägge staterna träffar särskild överenskommelse härom,
b) lagar och författningar som utvidgar tillämpningsområdet för  gällande grenar av social trygghet till nya persongrupper, om den  berörda statens regering inom tre månader efter lagens eller  författningens offentliggörande meddelar den andra statens regering  att en motsvarande utvidgning av konventionen icke avses.
Artikel 2
Denna konvention gäller, i den mån ej annat föreskrives, för de bägge  staternas medborgare, för personer som är eller varit omfattade av  lagstiftningen i någon eller bägge av dessa stater samt för personer  som härleder sin rätt från en sådan person.
Artikel 3
1. Vid tillämpningen av en stats lagstiftning enligt artikel 1  likställes, i den mån ej annat föreskrives i denna konvention, med  denna stats medborgare följande inom statens territorium bosatta  personer:
a) medborgare i den andra staten,
b) flyktingar som avses i artikel 1 av konventionen om flyktingars  rättsliga ställning, undertecknad i Genève den 28 juli 1951, och i  artikel 1 av protokollet till nämnda konvention, undertecknat i New  York den 31 januari 1967,
c) statslösa som avses i artikel 1 av konventionen om statslösa  personers rättsliga ställning, undertecknad i New York den 28  september 1954,
d) personer som härleder en rättighet från en medborgare i någon av de  bägge staterna eller från en i denna artikel avsedd flykting eller  statslös person.
2. Svenska medborgare som är bosatta i Italien likställes med  italienska medborgare vad avser rätt till social pension för  medellösa personer under förutsättning att de varit bosatta i Italien  fem år omedelbart före den dag då pensionen beviljas.
Artikel 4
I den mån ej annat föreskrivs i artiklarna 5-7 bestämmes tillämplig  lagstiftning
1. enligt italiensk lagstiftning, om personen i fråga är sysselsatt i  Italien,
2. enligt svensk lagstiftning, om han är bosatt i Sverige eller, med  avseende på arbetsskadeförsäkring, om han är sysselsatt där.
Arikel 5
Från reglerna i artikel 4 gäller följande undantag:
a) För den som är i tjänst hos ett företag med säte i den ena staten  och som utsänds för arbete i den andra staten skall förstnämnda stats  lagstiftning fortsätta att gälla under de första tjugofyra månaderna  av vistelsen i den andra staten som om han vore bosatt i den  förstnämnda staten.
b) För ett fartygs besättning och andra på ett fartyg sysselsatta  personer gäller lagstiftningen i den stat, vars flagga fartyget för,  som om de vore bosatta i denna stat. För personer, som under tid ett  sådant fartyg befinner sig i hamn i den andra staten, sysselsätts på  fartyget med lastnings- och lossningsarbete, reparationsarbeten ombord  eller övervakningsuppgifter, gäller dock lagstiftningen i det land där  hamnen finns.
c) Vid järnvägs-, vägtrafik- eller lufttrafikföretag anställd resande  personal med arbete i båda staterna omfattas av lagstiftningen i den  stat, där företaget har sitt säte, som om personalen vore bosatt där.  är fråga om någon som är bosatt i den andra staten, skall dock  lagstiftningen i den staten tillämpas.
Artikel 6
För diplomatiska företrädare och karriärkonsuler samt för den  administrativa och tekniska personalen hos beskickning och hos  konsulat som förestås av karriärkonsul, liksom även för medlemmar av  beskickningens respektive konsulatets tjänstepersonal och för personer  som uteslutande är anställda i privat tjänst i hushållet hos  diplomatiska företrädare, karriärkonsuler och medlemmar av konsulat  som förestås av karriärkonsul skall, i den mån denna personkrets  omfattas av Wienkonventionen om diplomatiska förbindelser respektive  Wienkonventionen om konsulära förbindelser, bestämmelserna i dessa  konventioner vara tillämpliga.
Artikel 7
De bägge staternas behöriga myndigheter kan komma överens om  ytterligare undantag från bestämmelserna i artikel 4 om tillämplig  lagstiftning i de personers intresse, som omfattas av konventionen. De  kan även i särskilt fall eller för bestämda kategorier av personer  komma överens om att undantag som avses i artikel 5 inte skall gälla  eller ändra eller utöka sådant undantag.
AVDELNING II
Särskilda bestämmelser
Kapitel 1. Sjukdom, moderskap och föräldraskap
Artikel 8
Om lagstiftningen i en stat för beviljande, bibehållande eller  återvinnande av rätt till förmåner kräver att vissa försäkrings   perioder fullgjorts, skall det behöriga försäkringsorganet, när så  erfordras, ta hänsyn till försäkringsperioder som fullgjorts enligt  lagstiftningen i den andra staten i den mån de ej sammanfaller med  perioder i den första staten.
Artikel 9
Italienska och svenska medborgare liksom flyktingar och statslösa  enligt artikel 3 i denna konvention, som är bosatta i en av de två  staterna och där har rätt till sjukvårdsförmåner, erhåller vid  tillfällig vistelse i den andra staten vårdförmåner om deras  hälsotillstånd så kräver. Dessa förmåner utges i den utsträckning och  på de villkor, som gäller enligt lagstiftningen i vistelselandet.
Artikel 10
Är en försäkrad sysselsatt i den ena staten och hans familjemedlemmar  bosatta i den andra staten, utges förmåner till familjemedlemmarna av  försäkringsorganet på familjemedlemmarnas bosättningsort.
Förmånerna utges i Italien under förutsättning att de berörda  personerna erlägger en av den behöriga myndigheten fastställd årlig  avgift per person.
I Italien bosatta familjemedlemmar till italienska arbetare, som är  sysselsatta i Sverige och som är klassificerade som emigranter, är  undantagna från erläggande av nämnda årliga avgift.
Artikel 11
1. Den som åtnjuter pension eller livränta enligt lagstiftningen i  bägge staterna har, liksom hans familjemedlemmar, rätt till  sjukvårdsförmåner från försäkringsorganet på bosättningsorten och på  dettas bekostnad.
2. Den som åtnjuter pension eller livränta enligt lagstiftningen i  endast en av staterna, liksom hans familjemedlemmar, har under  bosättning i den andra staten rätt till förmåner från försäkrings   organet på bosättningsorten.
3. Rätten till förmåner i Italien till personer, som endast åtnjuter  svensk pension eller livränta, liksom till dessa personers  familjemedlemmar, är avhängig av att de berörda personerna erlägger en  av den italienska behöriga myndigheten fastställd årlig avgift per  person.
Artikel 12
1. Är en stats lagstiftning tillämplig på en försäkrad men är han  bosatt eller vistas han tillfälligt i den andra staten, har han i den  staten rätt till kontantförmåner, som utges av det behöriga  försäkringsorganet i den förstnämnda staten enligt den lagstiftning  som gäller för detta organ.
2. Det behöriga försäkringsorganet kan uppdra åt organet på  bosättnings- eller vistelseorten att för dess räkning utge ovannämnda  förmåner. När så sker skall det behöriga organet återbetala de  förmåner som utgetts.
Kapitel 2. Invaliditet, ålderdom och dödsfall
A. Pension enligt svensk lagstiftning
Artikel 13
1. Italienska medborgare liksom i artikel 3 b) och c) nämnda personer,  som ej uppfyller de villkor som tillämplig svensk lagstiftning  uppställer, skall ha rätt till folkpension enligt de regler som gäller  för utomlands bosatta svenska medborgare.
2. Till i första stycket angivna personer som är bosatta i Sverige  skall med motsvarande tillämpning av de regler som avses i första  stycket utges sådan handikappersättning som ej utgår som tillägg till  folkpension, vårdbidrag för handikappade barn, pensionstillskott och  inkomstprövade pensionsförmåner.
Artikel 14
När så erfordras skall försäkringsperioder som fullgjorts enligt  italiensk lagstiftning beaktas för att uppfylla treårskravet i 5 kap. 
3 § andra stycket lagen om allmän försäkring.
Artikel 15
1. När en person fullgjort försäkringsperioder såväl inom den svenska  tilläggspensioneringen som inom den italienska invaliditets-, ålders-  och efterlevandeförsäkringen skall dessa perioder läggas samman för  att uppfylla rätten till tilläggspension, i den mån de ej  sammanfaller. Därvid likställes tolv försäkringsmånader inom den  italienska invaliditets-, ålders- och efterlevandeförsäkringen med ett  kalenderår för vilket pensionspoäng tillgodoräknats.
2. För beräkning av tilläggspensionens storlek beaktas endast  försäkringsperioder som fullgjorts enligt den svenska lagstiftningen.
Artikel 16
Denna konvention berör ej de övergångsbestämmelser i svensk  lagstiftning som avser svenska medborgares rätt till folk- och  tilläggspension.
B. Pension enligt italiensk lagstiftning
Artikel 17
Pensionsförmån, som utgår enligt denna konvention, får icke minskas  eller indragas på grund av att den pensionsberättigade är bosatt i  Sverige eller en tredje stat.
Artikel 18
1. För försäkrad, som inte kan göra anspråk på inaliditets-, ålders-  eller efterlevandeförmån enligt den italienska lagstiftningen enbart  på grund av försäkrings- och därmed likställda perioder som fullgjorts  enligt nämnda lagstiftning, skall, när fråga är om förvärv av rätt  till sådan förmån, kvalifikationsperioder som fullgjorts inom den  svenska tilläggspensioneringen, liksom perioder före år 1960 under  vilka beräknats till statlig inkomstskatt taxerad inkomst,  sammanläggas med perioder som fullgjorts inom den italienska  försäkringen i den mån perioderna ej sammanfaller.
2. När rätten till i föregående moment avsedd förmån är beroende av  att kvalifikationsperioderna fullgjorts i ett yrke, för vilket gäller  ett särskilt försäkringssystem, skall för förvärv av rätt till sådan  förmån endast beaktas i Sverige fullgjorda kvalifikationsperioder i  samma yrke. Om den försäkrade trots sammanläggning av sådana  kvalifikationsperioder inte uppfyller de villkor för förmånsrätt som  gäller inom det särskilda försäkringssystemet, skall ifrågavarande  kvalifikationsperioder beaktas vid bedömningen av rätt till förmån  inom det allmänna försäkringssystemet.
3. När förmån från den italienska socialförsäkringen enligt första och  andra styckena beviljas med beaktande av kvalifikationsperioder som  fullgjorts enligt den svenska lagstiftningen, skall denna beräknas med  tillämpning av följande regler:
a) Det italienska försäkringsorganet bestämmer först det förmåns   belopp som den försäkrade skulle ha rätt till, om samtliga de  kvalifikationsperioder som skall beaktas enligt första och andra  styckena hade fullgjorts enbart inom den italienska försäkringen,  varvid avgifter motsvarande medelvärdet av de avgifter som bestämts  för de försäkringsperioder som fullgjorts enligt den italienska  lagstiftningen anses ha erlagts för de enligt den svenska  lagstiftningen fullgjorda försäkringsperioderna.
b) Med utgångspunkt från det sålunda framräknade beloppet bestämmer  det italienska försäkringsorganet den förmån som försäkringsorganet  har att utge till så stor andel av det först framräknade beloppet som  motsvarar förhållandet mellan å ena sidan längden av de försäkrings   perioder som fullgjorts inom den italienska försäkringen och å andra  sidan längden av de perioder som totalt fullgjorts enligt båda de  fördragsslutande staternas lagstiftning. Härvid skall dock  försäkringsperioder som fullgjorts enligt den svenska lagstiftningen  beaktas endast i den mån de ej sammanfaller med perioder som  fullgjorts enligt den italienska lagstiftningen.
Artikel 19
1. Förutsättningarna för inträde i frivilligt fortsättningsförsäkring  till den obligatoriska italienska invaliditets-, ålders- och efter   levandeförsäkringen kan av italiensk medborgare uppfyllas även på  grundval av enbart de perioder som fullgjorts inom den svenska  försäkringen för tilläggspension.
För inplacering i kategori och premieklass enligt den italienska  lagstiftningen om erläggande av frivilliga avgifter skall beaktas den  inkomst som lagts till grund för den försäkrades pensionsrättigheter  inom svensk pensionering.
2. Den behöriga myndigheten har rätt att vid en senare tidpunkt göra  inträde i den frivilliga fortsättningsförsäkringen beroende av viss  minsta försäkringstid inom den italienska obligatoriska försäkringen.
C. Gemensamma bestämmelser
Artikel 20
När en försäkrad inte uppnår rätt till förmåner på grundval av  försäkringsperioder som fullgjorts i Italien och Sverige, skall hänsyn  även tas till försäkringsperioder som fullgjorts i tredje stat, med  vilken var och en av de fördragsslutande staterna är bundna av  konventioner om social tygghet, som innehåller regler om samman   läggning av försäkringsperioder.
Kapitel 3. Arbetsskadeförsäkring
Artikel 21
1. Vård- och kontantförmåner från arbetsskadeförsäkringen,  innefattande även förhöjningar och andra tilläggsförmåner, utges utan  begränsningar till en person som är bosatt eller vistas i den andra  staten eller i en tredje stat.
2. Försäkringsorganet för bosättnings- eller vistelseorten i den andra  staten utger naturförmåner enligt första stycket med tillämpning av  sin egen lagstiftning för den behöriga statens försäkringsorgans  räkning och mot återbetalning av de verkliga kostnaderna.
3. Försäkringsorganet för bosättnings- eller vistelseorten i den andra  staten kan ges i uppdrag att utge kontantförmåner av  försäkringsorganet i den behöriga staten.
4. Försäkringsorganet för bosättnings- eller vistelseorten kan ges i  uppdrag av det behöriga försäkringsorganet att, mot återbetaltning av  de verkliga kostnaderna, låta läkarundersöka de försäkrade för att  faställa graden av arbetsoförmåga.
Artikel 22
1. Vid bestämmande av rätten till ersättning och graden av arbetsoför   måga enligt lagstiftningen i en av de två staterna skall jämväl  tidigare inträffad arbetsskada, på vilken det andra landets  lagstiftning är tillämplig, beaktas.
2. Yppas yrkessjukdom efter det den sjuke i båda fördragsslutande  staterna varit sysselsatt i verksamhet, vari fara för sjukdomen  förelegat, skall förmåner utgå från försäkringsorganet i den stat, där  sådan verksamhet senast utförts.
3. Om yrkessjukdom föranlett ersättning från ett försäkringsorgan i en  av de två staterna, skall samma försäkringsorgan svara för ytterligare  förmåner vid försämring av sjukdomen som inträffar i det andra landet.  Detta gäller dock ej om försämringen är att hänföra till arbete i  sistnämnda stat i verksamhet, vari fara för sjukdomen föreligger.
Kapitel 4. Familjebidrag
Arikel 23
1. Svensk medborgare i Italien har rätt till bidrag för familjemed   lemmar som är bosatta i Italien på samma villkor och till samma belopp  som enligt italiensk lagstiftning gäller italiensk medborgare.
2. Allmänt barnbidrag utges enligt svensk lagstiftning till barn som  är bosatt i Sverige och icke är svensk medborgare, om barnet eller  endera av dess föräldrar sedan minst sex månader vistas i Sverige  eller om barnet fostras av någon som är bosatt och mantalsskriven i  Sverige.
Kapitel 5. Förmåner vid arbetslöshet
Artikel 24
1. För att erhålla rätt till förmåner vid arbetslöshet i Italien eller  i Sverige har en person rätt att, i den mån så erfordras, räkna sig  till godo sysselsättningsperioder eller perioder inom arbetslöshets   försäkringen som fullgjorts i bägge staterna.
2. För tillämpning av första stycket krävs att sökanden under de  senaste tolv månaderna före framställningen utfört förvärvsarbete  sammanlagt minst fyra veckor i den stat, enligt vars lagstiftning han  gör framställning om ersättning. Har en anställning utan  arbetstagarens förvålladen upphört tidigare än efter fyra veckor,  skall första stycket likväl tillämpas om anställningen var avsedd att  vara längre tid.
3. Från ersättningstid enligt lagstiftningen i en stat, vartill någon  är berättigad på grund av bestämmelserna i första stycket, avdrages  tid, för vilken ett försäkringsorgan i den andra staten inom de  senaste tolv månaderna före framställningen om ersättning utgivit  ersättning till den arbetslöse.
AVDELNING III
Övergångs-, slut- och övriga bestämmelser
Arikel 25
De behöriga myndigheterna kan komma överens om tillämpningsbestäm   melser till denna konvention. De skall särskilt tillse att  erforderliga förbindelseorgan utses i vardera staten för att  underlätta tillämpningen av konventionen.
Artikel 26
1. Vid tillämpningen av denna konvention skall myndigheter och organ i  de båda staterna lämna varandra bistånd i samma utsträckning som vid  tillämpningen av den egna statens lagstiftning.
2. Myndigheters och organs skriftväxling liksom enskilda personers  framställningar kan avfattas på italienska, svenska, franska eller  engelska.
3. De diplomatiska och konsulära representationerna får begära  upplysningar direkt hos myndigheter och organ i den andra staten för  att kunna tillvarata de egna medborgarnas intressen.
Artikel 27
De behöriga myndigheterna i de båda staterna skall snarast möjligt  underrätta varandra om alla ändringar i den lagstiftning som anges i  artikel 1.
Artikel 28
De behöriga myndigheterna i de båda staterna skall regelbundet hålla  varandra underrättade om de åtgärder, som vidtas inom den egna staten  för tillämpningen av konventionen.
Artikel 29
I den ena av de två staterna medgiven befrielse från skatter, stämpel-  och andra avgifter på handlingar, som skall företes för myndigheter  och organ i nämnda stat, skall även gälla för handlingar, som vid  tillämpningen av denna konvention skall företes för myndigheter och  organ i den andra staten. Handlingar, dokument och andra skrifter, som  skall företes vid tillämpningen av denna konvention, behöver ej  legaliseras genom diplomatisk eller konsulär myndighet.
Artikel 30
1. Ansökningar, besvär och andra handlingar, som inom en viss tid  skall ingivas till behörig myndighet eller behörigt organ i den ena av  de två staterna, skall anses ha inkommit i rätt tid, om de inom  fastställd tid ingivits till motsvarande myndighet eller organ i den  andra staten. Därvid skall myndigheten eller organet skyndsamt  överstända nämnda ansökningar eller besvär till den behöriga  myndigheten eller det behöriga organet i den förstnämnda staten.
2. Ansökan om förmån, som ingives enligt den ena statens lagstiftning,  skall bedömas som ansökan om motsvarande förmån enligt den andra  statens lagstiftning. I ålderpensionsfall gäller detta dock ej om  sökanden anger att ansökan avser pension endast enligt den förstnämnda  statens lagstiftning.
Artikel 31
1. Utbetalning enligt denna konvention får med befriande verkan göras  i den egna statens valuta.
2. Om valutarestriktioner införes i någon av staterna, skall  regeringarna omedelbart i samförstånd vidtaga erforderliga åtgärder  för att säkerställa överföring mellan de båda staterna av de belopp  varom fråga är enligt bestämmelserna i denna konvention.
Artikel 32
1. Har ett försäkringsorgan i en stat utgivit ett förskott, kan belopp  som belöper på samma period som förskottet enligt lagstiftningen i den  andra staten innehållas. Har försäkringsorgan i en stat utgivit en  ersättning med för högt belopp för en period, för vilken försäkrings   organ i den andra staten skall utgiva en motsvarande ersättning, kan  det för mycket utbetalada beloppet innehållas.
2. Förskottet eller det för mycket utbetalda beloppet kan avräknas på  ersättning som försäkringsorgan i den andra staten skall utge i  efterskott. När sådan efterskottsbetalning inte förekommer eller icke  förslår för avräkningen kan avräkningen ske helt eller för det  återstående beloppet på löpande förmånsbetalningar från försäkrings   organet i den andra staten, dock på det sätt och med de begränsningar  som följer av lagstiftningen i denna stat.
Artikel 33
1. Tvist, som uppkommer vid tillämpningen av denna konvention, skall  lösas i samförstånd av de behöriga myndigheterna i de båda staterna.
2. Om uppgörelse ej kommer till stånd, skall tvisten avgöras genom  skiljedomsförfarande, som regleras genom överenskommelse mellan de  behöriga myndigheterna i de båda staterna. Skiljedomen skall grundas  på denna konventions anda och mening.
Artikel 34
Med de behöriga myndigheterna avses i denna konvention
i Italien: den minister eller de ministrar, under vilken de i artikel 
1 första stycket angivna socialförsäkringsgrenarna hör,
i Sverige: regeringen eller den myndighet regeringen förordnar.
Arikel 35
Bestämmelserna i denna konvention om svensk folkpension äger  tillämpning på italiensk medborgare, som enligt bestämmelserna i  konventionen den 25 maj 1955 mellan Sverige och Italien rörande social  trygghet erhållit återbetalning av pensionsavgifter som erlagts till  folkpensioneringen. Härvid skall dock från folkpension som beviljas  honom avräknas vad han erhållit i återbetalning av erlagda  pensionsavgifter.
Artikel 36
1. Denna konvention äger tillämpning även på förhållanden som  inträffat före dess ikraftträdande. Konventionen grundar likväl ingen  rätt till utbetalning av förmåner för tid före dess ikraftträdande.  För fastställande av rätt till förmåner beaktas dock försäkrings-  eller bosättningsperioder som fullgjorts före konventionens  ikraftträdande.
2. Förmån som på grund av den försäkrades nationalitet icke beviljats  eller som på grund av dennes bosättning inom den andra statens  territorium indragits skall när konventionen träder i kraft på därom  gjord ansökan beviljas eller åter utbetalas med verkan från och med  konventionens ikraftträdande.
3. På därom gjord ansökan skall förmån som beviljats före denna  konventions ikraftträdande omräknas, varvid konventionens bestämmelser  skall tillämpas. Sådan förmån kan också omräknas utan ansökan.  Omräkning som nu sagts får ej medföra minskning av utgående förmån.
4. Bestämmelser i de bägge staternas lagstiftning som avser  preskription och upphörande av rätten till förmåner skall icke  tillämpas på rätt enligt bestämmelserna i styckena 1-3 ovan under  förutsättning att den försäkrade inkommer med sådan ansökan inom en  tidrymd av två år från konventionens ikraftträdande.
Artikel 37
1. Denna konvention kan uppsägas av vardera av de bägge staterna.  Uppsägningen skall meddelas senast tre månader före utgången av det  löpande kalenderåret, varvid konventionen upphör att gälla vid  kalenderårets slut.
2. Uppsäges konventionen skall dess bestämmelser äga fortsatt  giltighet på redan förvärvad förmån utan hinder av vad som kan ha  stadgats i de båda ländernas lagstiftning rörande begränsningar i  rätten till förmån vid bosättning eller medborgarskap i annat land.  Den rätt till framtida förmåner, som kan ha förvärvats på grund av  konventionens bestämmelser, skall regleras genom särskild överens   kommelse.
Artikel 38
1. När denna konvention träder i kraft upphör konventionen den 25 maj 
1955 mellan Sverige och Italien rörande social trygghet liksom  slutprotokollet till konventionen att gälla. Från samma tidpunkt  upphör överenskommelsen den 18 november 1971 om ändring i konventionen  att gälla liksom protokollet den 13 september 1973 till nämnda  överenskommelse.
2. Bestämmelserna i artiklarna 9, 10, 11 och 12 träder vad avser  tillämpningen av italiensk lagstiftning icke i kraft före den 1  januari 1981.
Artikel 39
Denna konvention skall ratificeras. Ratifikationsinstrumenten skall  utväxlas i Rom.
Konventionen träder i kraft första dagen i andra månaden efter den då  ratifikationsinstrumenten utväxlas.
Till bevis härom har de undertecknade försett denna konvention med  sina namnteckningar.
Som skedde i Stockholm den 25 september 1979 i två exemplar, på  vardera svenska och italienska språken, vilka båda texter äger lika  vitsord.
För Konungariket Sverige  Per il Regno de Svezia  Gabriel Romanus
För Italienska Repupliken  Per la Repubblica Italiana  Mario Prunas  Bilaga 2
Administrativ överenskommelse för tillämpningen av konventionen den 25  september 1979 mellan Konungariket Sverige och Italienska Republiken  om social trygghet
AVDELNING 1
Allmänna bestämmelser
Artikel 1
I denna administrativa överenskommelse avses med uttrycken
1. "konventionen" konventionen mellan Konungariket Sverige och  Italienska Republiken,
2. "överenskommelsen" denna administrativa överenskommelse.
Artikel 2
1. Behöriga försäkringsorgan för tillämpningen av denna administrativa  överenskommelse är
a) i Italien, förutom de behöriga socialförsäkringsorganen för  särskilda kategorier av förvärvsarbetande,
- det nationella institutet för social tygghet (I.N.P.S.) vad avser  den obligatoriska invaliditets-, ålders- och efterlevandeförsäkringen  för arbetstagare samt motsvarande särskilda organ för egenföretagare,  för försäkringen mot tuberkulos, för försäkringen mot ofrivillig  arbetslöshet och för familjebidrag,
- den lokala hälsovårdsenheten (U.S.L) vad avser vårdförmåner vid  sjukdom, däri inbegripet tuberkulos, vid moderskap samt vid  arbetsolycksfall och arbetssjukdomar,
- det nationella institutet för försäkring mot arbetsolycksfall och  arbetssjukdomar (I.N.A.I.L.) vad avser försäkringen mot  arbetsolycksfall och arbetssjukdomar, dock ej vårdförmåner,
b) i Sverige
- riksförsäkringsverket och de allmänna försäkringskassorna,
- arbetsmarknadsstyrelsen och arbetslöshetskassorna (vad avser  ekonomiska förmåner vid arbetslöshet).
2. Med undantag för de fall som anges i följande mening är ovannämnda  försäkringsorgan på central nivå förbindelseorgan enligt konventionens  artikel 25 vad avser deras behörighetsområde.
I Italien är hälsovårdsministeriet förbindelseorgan vad avser  vårdförmåner vid sjukdom, däri inbegripet tuberkulos, vid moderskap  samt vid arbetsolycksfall och arbetssjukdomar.
3. De i första stycket nämnda försäkringsorganen liksom enskilda  personer kan vända sig direkt till försäkringsorganen i den andra  fördragsslutande staten eller genom förbindelseorganen.
AVDELNING II
Bestämmelser rörande tillämplig lagstiftning
Artikel 3
1. För arbetstagare som utsänds till den andra statens territorium  enligt konventionens artikel 5 a) skall ett intyg utställas om att  arbetstagaren fortfarande är omfattad av lagstiftningen i den  fördragsslutande stat där företaget har sitt säte.
2. Det i första stycket nämnda intyget utställs på begäran av  arbetsgivaren eller arbetstagaren
- i Italien av det kontor tillhörigt I.N.P.S. som är behörigt för det  område där företaget har sitt säte,
- i Sverige av riksförsäkringsverket eller den regionala allmänna  försäkringskassan.
AVDELNING III
Särskilda bestämmelser rörande olika former av förmåner
Kapitel 1. Sjukdom, moderskap och föräldraskap
Artikel 4
1. För tillämpning av bestämmelserna i konventionens artikel 8 skall  den försäkrade för det behöriga försäkringsorganet förete ett intyg av  vilket de försäkringsperioder framgår som den försäkrade fullgjort  enligt den andra statens lagstiftning.
Om den försäkrade inte kan förete ett sådant intyg skall det  försäkringsorgan som är behörigt att utge förmånerna begära intyget  från försäkringsorganet i den andra staten.
2. Det i första stycket av denna artikel nämnda intyget utställs
- i Italien av det kontor tillhörigt I.N.P.S. som är behörigt för  området i fråga,
- i Sverige av riksförsäkringsverket eller den regionala allmänna  försäkringskassan.
Artikel 5
1. Italienska och Svenska medborgare liksom de i konventionens artikel 
3 nämnda flyktigarna och statslösa, som är bosatta i en av de två  staterna, skall för att åtnjuta vårdförmåner vid tillfällig vistelse i  den andra staten enligt konventionens artikel 9 vara försedda med ett  intyg om att de har rätt till sådana förmåner,
Detta intyg utställs
- i Italien av den lokala hälsovårdsenhet (U.S.L.) som är behörig för  området i fråga eller, för vissa kategorier av personer, av  hälsovårdsministeriet,
- i Sverige av de allmänna försäkringskassorna.
2. För tillämpning av det som gäller enligt föregående stycke skall  intyget företes
- i Italien för den nationella hälsovårdstjänsten innan  sjukvårdsförmånerna åtnjuts eller direkt för sjukhuset i fall av  brådskande intagning,
- i Sverige direkt för läkaren eller sjukhuset.
3. Om de personer varom fråga är inte kan förete det i första stycket  nämnda intyget skall försäkringsorganet på platsen för den tillfälliga  vistelsen vända sig till försäkringsorganet på bosättningsorten för  att få rätten bekräftad.
Artikel 6
1. De familjemedlemmar som avses i konventionens artikel 10 skall för  att i Italien erhålla vårdförmåner enligt nämnda artikel skriva in sig  hos försäkringsorganet för bosättningsorten, varvid de skall förete  ett intyg av vilken framgår att deras familjeöverhuvud, som är verksam  i Sverige, har rätt till motsvarande förmåner. De skall vidare erlägga  den årsavgift per person som fastställts av den behöriga myndigheten.
2. För att befrias från den i första stycket nämnda årliga avgiften  per person skall familjemedlemmarna i Italien till italienska  medborgare förvärvsverksamma i Sverige vid inskrivningen för det  behöriga försäkringsorganet på bosättningsorten visa upp ett av de  konsulära myndigheterna utfärdat intyg om familjeöverhuvudets  ställning som emigrant.
Artikel 7
1. För att åtnjuta vårdförmåner enligt konventionens artikel 11 andra  stycket skall en person som endast uppbär svensk pension eller  livränta liksom hans familjemedlemmar skriva in sig hos  försäkringsorganet på bosättningsorten, varvid de skall förete ett  intyg om rätten till svensk pension eller livränta.
2. De personer som avses skall erlägga den årsavgift per person som  fastställs av den behöriga myndigheten.
Artikel 8
1. Kontantförmåner enligt konventionens artikel 12 första stycket  utges normalt direkt till den försäkrade av de behöriga  försäkringsorganet enligt den lagstiftning som detta tillämpar.
2. Enligt konventionens artikel 12 andra stycket kan det behöriga  försäkringsorganet uppdra åt organet på bosättnings- eller  vistelseorten att för dess räkning utge kontantförmåner. Kostnaden för  utbetalningn av dessa förmåner som utges enligt bestämmelserna i det  behöriga försäkringsorganets lagstiftning skall återbetalas av nämnda  organ till försäkringsorganet på vistelse- eller bosättningsorten på  grundval av de verkliga kostnanderna i enlighet med det förstnämnda  organets räkenskaper.
Betalning skall ske inom sex månader från mottagandet av begäran om  återbetalning för vilken ett särskilt intyg skall användas.
3. Det behöriga försäkringsorganet kan uppdra åt organet på  bosättnings- eller vistelseorten att företa erforderliga läkarunder   sökningar.
Kapitel 2. Invaliditet, ålderdom och efterlevande
Artikel 9
1. De försäkrade och deras efterlevande som önskar åtnjuta förmåner  från invaliditets-, ålders- och efterlevandeförsäkringen kan ge in  ansökan till behörigt försäkringsorgan i endera av de fördragsslutande  staterna på det sätt som stadgas i den lagstiftning som tillämpas av  det behöriga försäkringsorgan vid vilket ansökan görs. För detta  ändamål skall de behöriga myndigheterna i de två fördragsslutande  staterna komma överens om härför avsedda ansökningsformulär.
2. Den dag ansökan inges till ett behörigt försäkringsorgan i en  fördragsslutande stat skall, även om denna inte gjorts på härför  avsedd blankett, anses som ansökningsdatum av de behöriga organen i  båda de fördragsslutande staterna.
3. Det försäkringsorgan som först erhållit ansökan skall utan dröjsmål  sända en kopia av den ansökningsblankett som avses i första stycket  till det behöriga organet i den andra fördragsslutande staten.
Ansökningsblanketten skall innehålla persondata rörande sökanden och i  tillämpliga fall rörande dennes familjemedlemmar och alla andra  upplysningar som kan erfordras för att fastställa sökandens rätt till  förmåner enligt den lagstiftning som det behöriga försäkringsorganet  tillämpar till vilket blanketten sänds.
4. Förutom den ansökningsblankett som avses i det tredje stycket skall  snarast möjligt till det behöriga försäkringsorganet i den andra  fördragsslutande staten sändas en kopia av en förbindelseblankett, om  vars utformning överenskommelse skall träffas av de två  fördragsslutande staternas behöriga myndigheter och av vilken särskilt  skall framgå de försäkringsperioder som fullgjorts enligt den  lagstiftning, som tillämpas av det behöriga försäkringsorgan som  översänder blanketten, och de rättigheter som härrör från dessa  perioder.
5. När det behöriga försäkringsorganet i den andra fördragsslutande  staten erhållit de blanketter som nämns i styckena 3 och 4 fastställer  detta de rättigheter som den sökande har på grundval av de  försäkringsperioder som fullgjorts enligt den lagstiftning som detta  tillämpar eller i tillämpliga fall de rättigheter som sökanden kan ha  på grundval av sammanläggning av försäkringsperioder som fullgjorts  enligt de två fördragsslutande staternas lagstiftningar. Detta  försäkringsorgan översänder därefter till organet hos vilket ansökan  gjorts en kopia av den förbindelseblankett som nämns i föregående  stycke kompletterad med uppgifter om de perioder som fullgjorts enligt  dess egen lagstiftning och den rätt till förmåner som sökanden  tillerkänts.
6. När försäkringsorganet hos vilket ansökan gjorts har erhållit  förbindelseblanketten kompletterad med de uppgifter som nämns i femte  stycket ovan, och när det, om så erfordras, har fastställt de  rättigheter som sökanden har på grundval av sammanläggning av perioder  som fullgjorts enligt lagstiftningen i båda de fördragsslutande  staterna, fattar detta organ beslut rörande själva ansökan och  meddelar detta beslut såväl till det andra behöriga försäkringsorganet  som till sökanden.
7. Uppgift om fullgjorda försäkringsperioder behöver inte lämnas i  förbindelseblankett när av befintliga uppgifter framgår att den  försäkrade har en självständig rätt till pension från det behöriga  försäkringsorganet i den andra fördragsslutande staten.
8. De persondata som lämnas i den ansökningsblankett som nämns i  tredje stycket skall på tillbörligt sätt styrkas av det behöriga  försäkringsorgan som överständer blanketten. Detta organ skall  bekräfta att uppgifterna i ansökningsblanketten grundar sig på  orginaldokument. Översändandet av en på detta sätt styrkt blankett  ersätter översändande av originaldokumenten.
Artikel 10
För inträde i den italienska frivilliga försäkringen enligt  konventionens artikel 19 första stycket skall sökanden till det  italienska behöriga försäkringsorganet inge ett intyg på särskild  blankett om de perioder som fullgjorts enligt den svenska försäkringen  för tilläggspensionering liksom den pensionsgrundande inkomst under de  tre åren som föregår ansökan. Detta intyg skall på sökandens begäran  utställas av riksförsäkringsverket.
När sökanden inte företer nämnda intyg skall det italienska behöriga  försäkringsorganet begära intyget från det svenska riksförsäkrings   verket.
Kapitel 3. Arbetsskador och arbetssjukdomar
Artikel 11
1. För att erhålla vårdförmåner enligt konventionens artikel 21 andra  stycket skall de försäkrade för försäkringsorganet på bosättningsorten  eller orten för deras tillfälliga vistelse i den andra staten visa upp  ett intyg utfärdat av försäkringsorganet i den behöriga staten, av  vilket deras rätt till förmånerna framgår. I detta intyg kan  försäkringsorganet i den behöriga staten ange den längsta tid under  vilken förmåner kan utgå.
2. Om den försäkrade inte kan uppvisa det intyg som nämns i första  stycket ovan skall försäkringsorganet på bosättningsorten eller på  orten för den tillfälliga vistelsen begära detta hos  försäkringsorganet i den behöriga staten.
3. Försäkringsorganet i den behöriga staten utbetalar livräntor direkt  till de försäkrade. Andra kontantförmåner än livräntor kan utbetalas  av försäkringsorganet på bosättningsorten eller på orten för den  tillfälliga vistelsen för försäkringsorganet i den behöriga staten.  När så sker skall sistnämnda försäkringsorgan underrätta den  försäkrade om hans rättigheter och underrätta försäkringsorganet på  bosättningsorten eller orten för den tillfälliga vistelsen i den andra  staten om kontantförmånernas storlek, om de datum när dessa skall  betalas och om den längsta tid under vilka dessa kan utges.
Artikel 12
Försäkringsorganet på bosättningsorten eller på orten för den  tillfälliga vistelsen skall, när detta organ utfört sådan  läkarundersökning som avses i konventionens artikel 21 fjärde stycket,  till försäkringsorganet i den behöriga staten överlämna rapporter med  uppgifter som kan klarlägga den försäkrades anatomiska och  funktionella tillstånd med särskild hänsyn till de organ och  kroppsdelar som berörs av olyckfallet eller arbetssjukdomen. Rapporten  skall inte innehålla någon uppskattning av graden av arbetsoförmågan.
Artikel 13
Försäkringsorganet i den behöriga staten skall på begäran av ett  försäkringsorgan på bosättningsorten eller på orten för den  tillfälliga vistelsen i den andra staten, som har utgett sådana  förmåner och utfört sådana läkarundersökninar som avses i  konventionens artikel 21, andra till fjärde styckena, till nämnda  försäkringsorgan återbetala
a) kostnader för utgivna vårdförmåner liksom för läkarkontroller som  utförts för detta försäkringsorgans räkning,
b) kostnader för de försäkrades resor till de sjukvårdsinrättningar  som utger vårdförmåner eller för att på annat sätt få läkarkontroller  gjorda,
c) ersättning för inkomst som de försäkrade förlorat för att kunna  erhålla vårdförmåner och undergå kontroller,
d) utgifter för andra kontantförmåner än de som utgetts för dess  räkning.
2. Vid återbetalning av utgifter enligt första stycket skall hänsyn  inte tas till utgifter som överstiger de taxor som gäller för  försäkringsorganet på bosättningsorten eller orten för den tillfälliga  vistelsen i den andra staten.
Artikel 14
I fall som avses i konventionens artikel 22 första stycket skall den  försäkrade, oavsett graden av den arbetsoförmåga som uppstått i dessa  fall, ge försäkringsorganet i den behöriga staten alla upplysningar  om arbetsolycksfall eller arbetsjukdomar som drabbat honom under tid  då han tidigare omfattades av den andra statens lagstiftning.
Artikel 15
1. I fall som avses i konventionens artikel 22 andra stycket kan  ansökan om förmån på grund av arbetssjukdom inges antingen till  försäkringsorganet i den stat under vars lagstiftning den försäkrade  senast har utsatts för den särskilda risken eller till försäkrings   organet i den andra staten.
2. Om det försäkringsorgan, som har mottagit en sådan ansökan som  avses i första stycket, konstaterar att den försäkrade senast har  utfört arbete som medför den särskilda risken inom den andra statens  territorium, skall ansökan med tillhörande handlingar utan dröjsmål  översändas till försäkringsorganet i den andra staten. Den försäkrade  skall samtidigt underrättas om överständandet.
3. Om det försäkringsorgan som mottagit en sådan ansökan som avses i  första stycket konstaterar att villkoren enligt den lagstiftning som  tillämpas av detta organ inte är uppfyllda
a) skall ansökan och tillhörande handlingar inklusive de rapporter och  läkarutlåtanden som detta organ låtit införskaffa överlämnas till  försäkringsorganet i den andra staten liksom avskrift av  avslagsbeslutet,
b) dess beslut meddelas den försäkrade, varvid skälen till avslaget,  sätt och tid för överklagande samt datum för ansökans överlämnande  till försäkringsorganet i den andra staten skall anges.
Artikel 16
1. Om sådan försämring som avses i konventionens artikel 22 tredje  stycket orsakats av ett arbete som utförts inom den andra statens  territorium och som medfört den särskilda risken skall försäkrings   organet i sistnämnda stat utge ett tilläggsbelopp som är lika med  skillnaden mellan den förmån som skall utgå efter försämringen och den  förmån som skulle ha utgått före försämringen om arbetssjukdomen hade  visat sig i denna stat.
2. Den försäkrade skall förse det försäkringsorgan hos vilken han gör  gällande rätt till förmån på grund av försämring av en arbetssjukdom  med alla upplysningar om den arbetssjukdom för vilken ersättning  tidigare fastställts.
Kapitel 4. Arbetslöshet
Artikel 17
1. För tillämpning av bestämmelserna i konventionens artikel 24 skall  den försäkrade för behörigt försäkringsorgan förete ett intyg angående  de försäkringsperioder som fullgjorts enligt den andra fördrags   slutande statens lagstiftning.
2. I nämnda intyg skall även anges de perioder under de tolv månader  som närmast föregått dagen för ansökan om förmåner i den andra  fördragsslutande staten, under vilka arbetslöshetsförmåner utgetts  till den försäkrade av det försäkringsorgan som utställt intyget.
3. Sådant intyg utställs på den försäkrades begäran i Italien av det  nationella institutet för social trygghet och i Sverige av  arbetsmarknadsstyrelsen.
4. När den försäkrade inte kan förete sådant intyg skall det behöriga  försäkringsorganet begära detta hos försäkringsorganet i den andra  fördragsslutande staten.
AVDELNING IV
Allänna bestämmelser om administrativt samarbete
Artikel 18
1. De administrationskostnader som tillämpningen av denna  överenskommelse medför inklusive kostnaderna för överförande eller  betalning av förmåner skall, med undantag av de som avses i tredje  stycket, bestridas av det behöriga försäkringsorgan som haft  kostnaderna.
2. När graden av invaliditet hos någon som söker eller uppbär  invalidpension uppskattas, skall det behöriga försäkringsorganet i var  och en av staterna ta hänsyn till de läkarundersökningar som gjorts av  det behöriga försäkringsorganet i den andra staten.
Det behöriga försäkringsorganet i varje stat behåller emellertid  rätten att låta undersöka den som söker eller uppbär invalidpension av  en förtroendeläkare.
3. Utgifter för läkarundersökningar och för utredning av en försäkrads  arbets- eller förvärvsförmåga liksom utgifter för resor, kost och logi  och andra utgifter som har samband med sådana utredningar förskotteras  av det försäkringsorgan som utfört utredningen och ersätts därefter av  det försäkringsorgan som begärt dem. Ersättning erläggs mot särskild  faktura enligt de taxor och bestämmelser som tillämpas av det  försäkringsorgan som har utfört utredningen. Om de undersökningar och  den utredning varom fråga är under alla förhållanden skulle ha behövt  göras av det försäkringsorgan som utfört dem även om någon begäran  härom inte gjorts av motsvarande försäkringsorgan i den andra staten,  skall kostnaderna inte ersättas.
AVDELNING V
Övergångs- och övriga bestämmelser
Artikel 19
Pensioner och livräntor skall utbetalas direkt till förmånstagarna av  det försäkringsorgan som har att utge dem.
De två staternas behöriga myndigheter kan komma överens om att  förmåner skall utbetalas på annat sätt.
Artikel 20
De bestämmelser om minskning, innehållande eller upphörande av en  socialförsäkringsförmån som gäller enligt en fördragsslutande stats  lagstiftning vid sammanträffande av en sådan förmån med en annan  socialförsäkringsförmån eller med andra inkomster kan göras gällande  mot förmånstagaren vad avser förmåner enligt lagstiftningen i den  andra fördragsslutande staten eller vad avser inkomster som uppburits  inom sistnämnda stats territorium.
Artikel 21
Formulär för blanketter, certifikat, intyg, utlåtanden, undersökningar  och andra handlingar som erfordras för tillämpningen av denna  överenskommelse skall gemensamt fastställas av de två fördragsslutande  staternas behöriga myndigheter.
Artikel 22
Denna överenskommelse träder i kraft samma dag som konventionen träder  i kraft och upphör att gälla samma dag som konventionen enligt artikel 
37 upphör att gälla.
Undertecknat i Rom den 22 september 1982 i två exemplar på svenska och  italienska språken vilka båda texter äger lika vitsord.
För Konungariket Sverige  Per il Regno di Svezia  A. Lewenhaupt
För ItaLIENSKA Republiken  Per la Repubblica Italiana  Mario Fioret
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.