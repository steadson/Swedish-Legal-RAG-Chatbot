Title: Tillkännagivande (1982:69) rörande 
internationella oljeskadefonden
SFS Number: Svensk författningssamling 1982:69
URL: https://www.riksdagen.se/sv/dokument-och-lagar/dokument/svensk-forfattningssamling/tillkannagivande-198269-rorande_sfs-1982-69/
Source Link: http://rkrattsbaser.gov.se/sfst?bet=1982:69
Amendment Register Link: http://rkrattsbaser.gov.se/sfsr?bet=1982:69
Ministry/Authority: Justitiedepartementet L3
Issued: 1982-01-18
Metadata: {"Utfärdad": "1982-01-18"}

==================================================

Tillkännagivande (1982:69) rörande 
internationella oljeskadefonden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:69
Departement/myndighet
:   
Justitiedepartementet L3
Utfärdad
:   
1982-01-18
Ändringsregister
:
SFSR (Regeringskansliet)
Källa
:
Fulltext (Regeringskansliet)
Regeringen ger följande tillkänna rörande den internationella  konventionen om upprättandet av en internationell fond för ersättning  av skada orsakad av förorening genom olja, vilken konvention enligt  lagen (1973:1199) om ersättning från den internationella  oljeskadefonden i vissa delar gäller som svensk lag.
Vid sitt tredje möte i mars 1980 beslöt fondens församling med stöd av  konventionens artikel 5, fjärde stycket, att 1974 års internationella  konvention för betryggande av säkerheten för människoliv till sjöss  med verkan från den 1 januari 1981 skulle ersätta det instrument som  anges i artikel 5, tredje stycket (a) (ii).
Fondens församling har därefter vid sitt fjärde möte i  september-oktober 1981 beslutat att 1978 års protokoll till 1974 års  internationella konvention för betryggande av säkerheten för  människoliv till sjöss med verkan från den 1 maj 1982 skall ersätta de  delar av 1974 års konvention som har ändrats genom protokollet.
Hänvisningen i artikel 5, tredje stycket (a) (ii), skall till följd  härav med verkan från och med den 1 maj 1982 avse följande  instrument:
1974 års internationella konvention för betryggande av säkerheten för  människoliv till sjöss med de ändringar som föranleds av 1978 års  protokoll till 1974 års internationella konvention för betryggande av  säkerheten för människoliv till sjöss.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.