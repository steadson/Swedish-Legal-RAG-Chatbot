Title: Förordning (2025:623) om lustgas
SFS Number: Svensk författningssamling 2025:623
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025623-om-lustgas_sfs-2025-623/
Source Link: http://rkrattsbaser.gov.se/sfst?bet=2025:623
Amendment Register Link: http://rkrattsbaser.gov.se/sfsr?bet=2025:623
Ministry/Authority: Socialdepartementet
Issued: 2025-06-05
Metadata: {"Utfärdad": "2025-06-05", "Ändrad": "t.o.m. SFS 2025:811"}

==================================================

Förordning (2025:623) om lustgas
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:623
Departement/myndighet
:   
Socialdepartementet
Utfärdad
:   
2025-06-05
Ändrad
:   
t.o.m. SFS 2025:811
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser som kompletterar  lagen (2025:621) om lustgas.
2 §
Denna förordning är meddelad med stöd av
- 26 § lagen (2025:621) om lustgas i fråga om 3-6 och 8 §§,
- 8 kap. 11 § regeringsformen i fråga om 9 §, och
- 8 kap. 7 § regeringsformen i fråga om övriga bestämmelser.
Förordning (2025:811).
Avgifter
3 §
Den som enligt 9 § lagen (2025:621) om lustgas anmäler  försäljning ska betala en avgift på 1 600 kronor till  Folkhälsomyndigheten. Förordning (2025:811).
4 §
Den som enligt 9 § lagen (2025:621) om lustgas bedriver  anmälningspliktig försäljning ska för Folkhälsomyndighetens  tillsyn betala en årlig avgift på 2 400 kronor per  försäljningsställe till Folkhälsomyndigheten.
Förordning (2025:811).
5 §
Avgifter enligt 3 och 4 §§ ska betalas till  Folkhälsomyndigheten på det sätt som myndigheten anvisar.
Avgiften ska vara myndigheten till handa inom 30 dagar från  det att myndigheten har anvisat hur betalningen ska ske. Om  avgift enligt 3 § inte är myndigheten till handa inom denna  tid, får anmälan avvisas. Förordning (2025:811).
6 §
Om det finns särskilda skäl, får Folkhälsomyndigheten i  det enskilda fallet i fråga om en avgift enligt 3 eller 4 §
1. besluta att avgiften ska sättas ned eller efterskänkas,  eller
2. betala tillbaka hela eller en del av avgiften.
Förordning (2025:811).
Exekutiv försäljning av utmätt lustgas
7 §
Kronofogdemyndigheten får sälja utmätt lustgas endast till  den som bedriver detaljhandel med lustgas och som har anmält  försäljningen till Folkhälsomyndigheten enligt 9 § lagen 
(2025:621) om lustgas.
Myndigheten ska ålägga den som enligt 9 kap. 3 §  utsökningsförordningen (1981:981) får i uppdrag att sälja  utmätt lustgas att följa det som sägs om krav på köpare i  första stycket. Förordning (2025:811).
Bemyndiganden
8 §
Folkhälsomyndigheten får meddela föreskrifter om
1. undantag från mängdbegränsningen enligt 5 § första stycket  och 7 § lagen (2025:621) om lustgas,
2. skyldigheten att kontrollera att mottagaren är  näringsidkare enligt 5 § andra stycket lagen om lustgas,
3. hur anmälan av detaljhandel med lustgas ska göras enligt 
9 § lagen om lustgas och vad anmälan ska innehålla,
4. utformningen av egenkontrollprogrammet enligt 10 § lagen om  lustgas, och
5. genomförandet av kontrollköp enligt 18 § lagen om lustgas.
Förordning (2025:811).
9 §
Folkhälsomyndigheten får meddela föreskrifter om  verkställigheten av lagen (2025:621) om lustgas och av denna  förordning. Förordning (2025:811).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.