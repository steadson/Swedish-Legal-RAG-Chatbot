Title: Förordning (2003:1096) med instruktion för 
Valideringsdelegationen
SFS Number: Svensk författningssamling 2003:1096
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20031096-med-instruktion-for_sfs-2003-1096/
Source Link: http://rkrattsbaser.gov.se/sfst?bet=2003:1096
Amendment Register Link: http://rkrattsbaser.gov.se/sfsr?bet=2003:1096
Ministry/Authority: Utbildningsdepartementet
Issued: 2003-12-04
Metadata: {"Utfärdad": "2003-12-04", "Ändrad": "t.o.m. SFS 2006:1365"}

==================================================

Förordning (2003:1096) med instruktion för 
Valideringsdelegationen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:1096
Departement/myndighet
:   
Utbildningsdepartementet
Utfärdad
:   
2003-12-04
Ändrad
:   
t.o.m. SFS 2006:1365
Tidsbestämd
: 
2008-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Valideringsdelegationen har till uppgift att under åren 2004-2007 i fråga om validering av vuxnas kunskaper och kompetens
- främja kvalitet, legitimitet och likvärdighet,
- bedriva och stödja utveckling av metoder och verksamhetsformer,
- stärka och främja ett regionalt samarbete,
- informera, samt
- utforma förslag om vilka åtgärder som kan behöva vidtas för att säkerställa en verksamhet med validering.
2 §
Följande bestämmelser i verksförordningen (1995:1322) skall tillämpas på myndigheten:
18 § om myndighetens organisation,
24 § om föredragning,
26 § om vem som får begära in upplysningar och yttranden,
29 § om inhämtande av uppgifter,
30 § om ärendeförteckning,
31 § om myndighetens beslut, och
35 § om överklagande. Förordning (2006:1365).
Organisation
3 §
Myndigheten leds av en delegation som skall bestå av högst elva personer. En av ledamöterna skall vara ordförande.
4 §
Vid myndigheten skall det finnas en direktör.
I övrigt bestämmer myndigheten sin organisation.
Samverkan
5 §
Myndigheten skall samverka med arbetslivet och utbildningsväsendet.
Myndigheten får vid behov inrätta referensgrupper där företrädare för myndigheter, kommuner, landsting, organisationer eller företag ingår.
Delegationens ansvar och uppgifter
6 §
Delegationen har det ansvar för verksamheten och de uppgifter som anges i 6-9, 11, 13 och 15 §§ verksförordningen
(1995:1322).
7 §
Delegationen är beslutför när ordföranden och minst hälften av övriga ledamöter är närvarande.
Delegationen får överlåta till direktören att besluta i sådana ärenden som är av det slaget att de inte behöver prövas av delegationen.
Direktörens ansvar och uppgifter
8 §
Direktören ansvarar för den löpande verksamheten enligt de riktlinjer och direktiv som delegationen beslutar om.
9 §
Direktören skall biträda delegationen och föreslå de åtgärder som direktören finner motiverade.
Förordnanden och anställningar
10 §
Ordförande och övriga ledamöter i delegationen skall utses av regeringen för en bestämd tid.
11 §
Direktören skall anställas genom beslut av regeringen.
Övrig personal anställs av myndigheten.
Överklagande
12 §
Myndighetens beslut i andra ärenden än anställningsärenden får inte överklagas. Förordning (2006:1365).
Övriga beslut får inte överklagas.
Övergångsbestämmelser
2006:1365
Denna förordning träder i kraft den 1 januari 2007. Äldre föreskrifter gäller fortfarande för överklagande av sådana beslut i anställningsärenden som har meddelats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.