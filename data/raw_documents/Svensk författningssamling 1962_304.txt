Title: Förordning (1962:304) om förhöjning av vissa ersättningar 
av statsmedel i anledning av yrkesskada m.m.
SFS Number: Svensk författningssamling 1962:304
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1962304-om-forhojning-av-vissa_sfs-1962-304/
Source Link: http://rkrattsbaser.gov.se/sfst?bet=1962:304
Amendment Register Link: http://rkrattsbaser.gov.se/sfsr?bet=1962:304
Ministry/Authority: Socialdepartementet
Issued: 1962-06-06
Metadata: {"Utfärdad": "1962-06-06"}

==================================================

Förordning (1962:304) om förhöjning av vissa ersättningar 
av statsmedel i anledning av yrkesskada m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1962:304
Departement/myndighet
:   
Socialdepartementet
Utfärdad
:   
1962-06-06
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Livränta eller sjukpenning, som av statsmedel utgår jämlikt någon av  de författningar vilka angivas i 2 §, skall förhöjas enligt de grunder,  som stadgas i lagen den 6 juni 1962 (nr 303) om förhöjning av vissa  ersättningar i anleding av yrkesskada m.m. Ersättning, som efter  Konungens förordnande utgives med tillämpning av grunderna i någon av de  i 2 § avsedda författningarna, förhöjes i motsvarande mån, där Konungen  icke annat föreskriver.
Kostnad för förhöjning enligt denna förordning bestrides av statsmedel.
2 §
De författningar, som avses i 1 §, äro:
1) lagen den 17 juni 1916 (nr 235) om försäkring för olycksfall i  arbete;
2) förordningen den 1 juni 1923 (nr 138) angående ersättning av  statsmedel för skada till följd av olcyksfall, som förorsakats av  krigsförhållandena under 1914-1919 års världskrig;
3) förordningen den 18 juni 1927 (nr 234) om ersättning i anledning av  kroppsskada, ådragen under militärtjänstgöring;
4) lagen den 14 juni 1929 (nr 131) om försäkring för vissa  yrkessjukdomar;
5) lagen den 11 juni 1937 (nr 348) om krigsförsäkring för ombord å  fartyg gjänstgörande personer;
6) förordningen den 24 mars 1938 (nr 102) om olycksfalls- och  yrkessjukdomsersättning åt tvångsarbetare m. fl.;
7) förordningen den 24 mars 1938 (nr 103) om olycksfalls- och  yrkessjukdomsersättning åt gängar m.fl.;
8) förordningen den 13 april 1940 (nr 213) om ersättning av statsmedel i  vissa fall för skada till följd av olycksfall,som förorsakats av  krigsåtgärd;
9) förordningen den 28 juni 1941 (nr 593) om ersättning i anledning av  kroppsskada, ådragen under hemvärnstjänstgöring;
10) förordningen den 28 juni 1941 (nr 595) om ersättning i anleding av  kroppsskada, ådragen under tjänstgöring i civilförsvaret;
11) förordningen den 21 april 1943 (nr 183) om ersättning i vissa fall i  anledning av kroppsskada, ådragen under fullgörande av tjänsteplikt;
12) kungörelsen den 30 juni 1947 (nr 344) om ersättning i anledning av  kroppsskada, ådragen under verksamhet vid brandsläckning m.m..;
13) militärersättningsförordningen den 2 juni 1950 (nr 261);
14) lagen den 14 maj 1954 (nr 243) om yrkesskadeförsäkring;
15) lagen den 14 maj 1954 (nr 246) om krigsförsäkring för sjömän m.fl.;
16) förordningen den 14 maj 1954 (nr 247) om ersättning av statsmedel  vid olycksfall, som till följd av krigsåtgärd drabba sjömän m.fl.;
17) förordnignen den 14 maj 1954 (nr 249) om ersättning i anledning av  kroppsskada, ådragen under tjänstgöring i civilförsvaret;
18) förordningen den 14 maj 1954 (nr 250) om ersättning i anledning av  kroppsskada, ådragen under verksamhet vid brandsläckning m.m.
3 §
Förhöjning enligt denna förordning utgår icke å ersättning, varå  förordningen den 2 juni 1950 (nr 262) angående omreglering av vissa  ersättningar i anledning av kroppsskada, ådragen under  militärtjänstgöring äger tillämpning.
4 §
Är den skadade berättigad jämväl till livränta, som avses i lagen  den 6 juni 1962 (nr 303), skall förhöjning av livränta, varå denna  förordning äger tillämpning, ske så, att livräntornas sammanlagda  årsbelopp motsvarar vad som skulle hava tillkommit den skadade, därest  de skilda livräntorna skolat förhöjas enligt nämnda lag.
5 §
Där ej annat följer av vad ovan stadgats, skall i fråga om  förhöjning enligt denna förordning i tillämpliga delar gälla vad som  finnes föreskrivet beträffande den ersättning, som förhöjts genom  förordningen.
6 §
De närmare föreskrifter, som finnas erforderliga för tillämpningen  av denna förordning, meddelas av Konungen.
Övergångsbestämmelser
1962:304
Denna förordning träder i kraft den 1 januari 1963 men äger icke  tillämpning å ersättning, som belöper å tid dessförinnan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.