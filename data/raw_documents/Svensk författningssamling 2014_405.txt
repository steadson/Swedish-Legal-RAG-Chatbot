Title: Förordning (2014:405) om Polismyndighetens elimineringsdatabas
SFS Number: Svensk författningssamling 2014:405
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2014405-om-polismyndighetens_sfs-2014-405/
Source Link: http://rkrattsbaser.gov.se/sfst?bet=2014:405
Amendment Register Link: http://rkrattsbaser.gov.se/sfsr?bet=2014:405
Ministry/Authority: Justitiedepartementet L4
Issued: 2014-05-28
Metadata: {"Utfärdad": "2014-05-28", "Ändrad": "t.o.m. SFS 2018:1946"}

==================================================

Förordning (2014:405) om Polismyndighetens elimineringsdatabas
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:405
Departement/myndighet
:   
Justitiedepartementet L4
Utfärdad
:   
2014-05-28
Ändrad
:   
t.o.m. SFS 2018:1946
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
I denna förordning finns kompletterande föreskrifter till lagen (2014:400) om Polismyndighetens elimineringsdatabas.
Begrepp och uttryck som används har samma innebörd och tillämpningsområde som i lagen. Förordning (2014:1189).
Skyldighet att lämna prov
2 §
Skyldigheten att lämna prov för dna-analys enligt 8 §  lagen (2014:400) om Polismyndighetens elimineringsdatabas  omfattar den som är anställd vid Polismyndigheten och  arbetar
1. vid Nationellt forensiskt centrum,
2. vid myndighetens forensiska sektioner, enheter eller  grupper, och
3. som lokal brottsplatsundersökare.  Förordning (2018:1946).
3 §
Utöver de som anges i 2 § är även andra som  regelbundet vistas i lokaler som tillhör Nationellt  forensiskt centrum eller myndighetens forensiska sektioner,  enheter eller grupper skyldiga att lämna prov för dna-analys  enligt 8 § lagen (2014:400) om Polismyndighetens  elimineringsdatabas.
Första stycket gäller också anställda hos tillverkare eller  leverantörer av förbrukningsmaterial som används vid  dna-analyser.
Polismyndigheten får meddela närmare föreskrifter om vilka  som är skyldiga att lämna prov för dna-analys enligt denna  paragraf. Förordning (2018:1946).
4 §
Polismyndigheten beslutar om vilka som omfattas av  skyldigheten att lämna prov för dna-analys enligt 9 § lagen 
(2014:400) om Polismyndighetens elimineringsdatabas.
Förordning (2018:1946).
Tillgången till personuppgifter
Sökning
5 §
Sökning i elimineringsdatabasen får endast göras av  särskilt angivna tjänstemän vid Nationellt forensiskt centrum  som är behöriga att göra sökningar i de register över  dna-profiler som regleras i 5 kap. lagen (2018:1693) om  polisens behandling av personuppgifter inom brottsdatalagens  område. Förordning (2018:1946).
Förfarandet vid överensstämmelser
6 §
Av 4 § lagen (2014:400) om Polismyndighetens  elimineringsdatabas framgår det när dna-profiler får jämföras  med dna-profiler i elimineringsdatabasen.
En uppgift om överensstämmelse mellan en dna-profil i  elimineringsdatabasen och en annan dna-profil får endast  behandlas av de särskilt angivna tjänstemän vid Nationellt  forensiskt centrum som har till uppgift att utreda  kontamineringar vid dna-analyser. Förordning (2018:1946).
7 §
Om en dna-profil som har tagits fram under utredning  av brott överensstämmer med en dna-profil i  elimineringsdatabasen, ska Nationellt forensiskt centrum  lämna information om detta till den som har begärt  dna-analysen och till förundersökningsledaren. Uppgift om vem  dna-profilen avser får inte lämnas. Förordning (2018:1946).
Ytterligare föreskrifter
8 §
Polismyndigheten ska löpande föra en förteckning över de tjänstemän som utför uppgifter enligt 5 och 6 §§.
Förordning (2014:1189).
9 §
Polismyndigheten får meddela de ytterligare föreskrifter som behövs för verkställighet av denna förordning.
Förordning (2014:1189).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.