Title: Förordning (2004:331) om valutaväxling och annan finansiell verksamhet
SFS Number: Svensk författningssamling 2004:331
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2004331-om-valutavaxling-och-annan_sfs-2004-331/
Source Link: http://rkrattsbaser.gov.se/sfst?bet=2004:331
Amendment Register Link: http://rkrattsbaser.gov.se/sfsr?bet=2004:331
Ministry/Authority: Finansdepartementet FMA B
Issued: 2004-05-19
Metadata: {"Utfärdad": "2004-05-19", "Ändrad": "t.o.m. SFS 2023:837"}

==================================================

Förordning (2004:331) om valutaväxling och annan finansiell verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:331
Departement/myndighet
:   
Finansdepartementet FMA B
Utfärdad
:   
2004-05-19
Ändrad
:   
t.o.m. SFS 2023:837
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning avses med
1. valutaväxling och annan finansiell verksamhet: sådana  verksamheter som anges i 1 § lagen (1996:1006) om  valutaväxling och annan finansiell verksamhet, och
2. kvalificerat innehav: sådant innehav som anges i 3 § andra  stycket lagen om valutaväxling och annan finansiell  verksamhet. Förordning (2017:670).
Register över registrerade fysiska eller juridiska personer
2 §
Hos Finansinspektionen ska det föras register över  fysiska eller juridiska personer som har registrerats enligt  lagen (1996:1006) om valutaväxling och annan finansiell  verksamhet. Förordning (2017:670).
3 §
Registret förs med hjälp av automatiserad behandling.  Registret ska hållas tillgängligt hos Finansinspektionen.
Förordning (2017:670).
4 §
Registret ska ge offentlighet åt den information som ingår  i registret.
I fråga om personuppgifter ska registret ha till ändamål att  tillhandahålla uppgifter för
1. den tillsyn som Finansinspektionen enligt lagen (1996:1006)  om valutaväxling och annan finansiell verksamhet utövar över  fysiska eller juridiska personer som ägnar sig åt  valutaväxling eller annan finansiell verksamhet, eller
2. information till allmänheten om de fysiska eller juridiska  personer som registrerats i registret. Förordning (2023:837).
5 §
Finansinspektionen är personuppgiftsansvarig för  registret. Förordning (2018:336).
6 §
Finansinspektionen skall se till att det inte uppkommer något otillbörligt intrång i de registrerades personliga integritet eller några risker från säkerhetssynpunkt. För dessa syften får myndigheten i enskilda fall ställa upp villkor för behandlingen av personuppgifter.
7 §
Har upphävts genom förordning (2018:336).
8 §
Har upphävts genom förordning (2018:336).
9 §
I registret registreras uppgifter för varje person.  Registret ska innehålla uppgift om personens namn eller  företagsnamn och om personnummer eller organisationsnummer.
Förordning (2018:1830).
10 §
Finansinspektionen ska underrätta Bolagsverket när en  fysisk eller juridisk person registrerats i registret.  Detsamma gäller när inspektionen stryker personen ur  registret. Förordning (2017:670).
11 §
Finansinspektionen ska anteckna i registret när myndigheten  har fattat beslut om föreläggande att upphöra med  verksamheten. Förordning (2017:670).
Bemyndiganden
12 §
Finansinspektionen får meddela föreskrifter om
1. vilka uppgifter en ansökan om registrering enligt lagen 
(1996:1006) om valutaväxling och annan finansiell verksamhet  ska innehålla samt vilka handlingar som samtidigt ska ges in  till Finansinspektionen, och
2. vilka upplysningar ett finansiellt institut ska lämna till  inspektionen för dess tillsyn enligt 12 § första stycket lagen  om valutaväxling och annan finansiell verksamhet.
Förordning (2023:837).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.