Title: Förordning (2010:2021) om tillträde till utbildning som leder till yrkeslärarexamen
SFS Number: Svensk författningssamling 2010:2021
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20102021-om-tilltrade-till_sfs-2010-2021/
Source Link: http://rkrattsbaser.gov.se/sfst?bet=2010:2021
Amendment Register Link: http://rkrattsbaser.gov.se/sfsr?bet=2010:2021
Ministry/Authority: Utbildningsdepartementet
Issued: 2010-12-22
Metadata: {"Utfärdad": "2010-12-22", "Ändrad": "t.o.m. SFS 2018:1507"}

==================================================

Förordning (2010:2021) om tillträde till utbildning som leder till yrkeslärarexamen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:2021
Departement/myndighet
:   
Utbildningsdepartementet
Utfärdad
:   
2010-12-22
Ändrad
:   
t.o.m. SFS 2018:1507
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
I denna förordning finns det bestämmelser om tillträde till högskoleutbildning på grundnivå som leder fram till en sådan yrkeslärarexamen som anges i bilaga 2 till högskoleförordningen
(1993:100).
Tillämpliga bestämmelser
2 §
Högskolelagen (1992:1434) och högskoleförordningen
(1993:100) ska tillämpas i fråga om tillträde till utbildningen, om inte något annat följer av denna förordning.
Särskild behörighet
3 §
För särskild behörighet till utbildningen gäller 4 § i denna förordning i stället för bestämmelserna om särskild behörighet i 7 kap. 8-11 och 25 §§ högskoleförordningen (1993:100).
4 §
Särskild behörighet till utbildning som leder till yrkeslärarexamen har den som genom yrkeserfarenhet, högskoleutbildning eller annan eftergymnasial utbildning har tillägnat sig kvalificerade och relevanta yrkeskunskaper.
Universitets- och högskolerådet får meddela närmare föreskrifter om vad som är kvalificerade och relevanta yrkeskunskaper.
Bestämmelserna om undantag från något eller några behörighetsvillkor i 7 kap. 3 § högskoleförordningen
(1993:100) gäller även behörighetsvillkor enligt denna förordning. Förordning (2012:733).
Urval
5 §
Vid urval ska hänsyn tas till den sökandes meriter och  förmåga att tillgodogöra sig utbildningen. I stället för  bestämmelserna om urval i 7 kap. 12 § andra stycket, 12 a-19, 
23, 26 och 27 §§ högskoleförordningen (1993:100) får  universitetet eller högskolan meddela föreskrifter om vilka  urvalsgrunder som ska användas. Förordning (2018:1507).
Övergångsbestämmelser
2010:2021
Denna förordning träder i kraft den 15 januari 2011 och ska tillämpas första gången vid antagning till utbildning som börjar efter den 31 maj 2011.
2018:1507
  
1. Denna förordning träder i kraft den 1 januari 2022.
2. Förordningen tillämpas första gången vid antagning till  utbildning som börjar efter utgången av maj 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.