Title: Kriminalvårdsdataförordning (2018:1236)
SFS Number: Svensk författningssamling 2018:1236
URL: https://www.riksdagen.se/sv/dokument-och-lagar/dokument/svensk-forfattningssamling/kriminalvardsdataforordning-20181236_sfs-2018-1236/
Source Link: http://rkrattsbaser.gov.se/sfst?bet=2018:1236
Amendment Register Link: http://rkrattsbaser.gov.se/sfsr?bet=2018:1236
Ministry/Authority: Justitiedepartementet L5
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2020:1143"}

==================================================

Kriminalvårdsdataförordning (2018:1236)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1236
Departement/myndighet
:   
Justitiedepartementet L5
Utfärdad
:   
2018-06-20
Ändrad
:   
t.o.m. SFS 2020:1143
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns kompletterande föreskrifter  om sådan behandling av personuppgifter som omfattas av  kriminalvårdsdatalagen (2018:1235).
Behandling av personuppgifter vid verkställighet av  frihetsberövanden
2 §
Om det är nödvändigt för att verkställa  frihetsberövanden får Kriminalvården, i fråga om den som är  frihetsberövad, behandla personuppgifter i en sådan journal  som avses i 5 § häktesförordningen (2010:2011). Journalen får  innehålla uppgifter om alla beslut som har fattats, viktiga  händelser under frihetsberövandet och väsentliga uppgifter om  vidtagna eller planerade åtgärder som gäller personen. Den  får även innehålla uppgifter om omständigheter i övrigt som  är av betydelse för frihetsberövandet.
3 §
Personuppgifter som avses i 2 § ska gallras senast två  år efter det att frihetsberövandet har upphört.
Behandling av personuppgifter vid genomförande av  transporter
4 §
Om det är nödvändigt för att genomföra transporter får  Kriminalvården, i fråga om den som transporteras, behandla  personuppgifter i en sådan journal som avses i 6 § andra  stycket förordningen (2007:1172) med instruktion för  Kriminalvården. Journalen får innehålla uppgifter om alla  beslut som har fattats, viktiga händelser under transporten  och väsentliga uppgifter om vidtagna eller planerade åtgärder  som gäller personen. Den får även innehålla uppgifter om  omständigheter i övrigt som är av betydelse för  transporten.
5 §
Personuppgifter som avses i 4 § ska gallras senast två  år efter det att transporten har utförts.
Direktåtkomst
6 §
Polismyndigheten och Säkerhetspolisen får medges  direktåtkomst till personuppgifter som behandlas med stöd av  kriminalvårdsdatalagen (2018:1235).
Föreskrifter
7 §
Kriminalvården får meddela ytterligare föreskrifter om  verkställigheten av kriminalvårdsdatalagen (2018:1235) och  föreskrifter om verkställigheten av denna förordning.
Innan Kriminalvården meddelar föreskrifter ska  Integritetsskyddsmyndigheten ges tillfälle att yttra sig.
Förordning (2020:1143).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.