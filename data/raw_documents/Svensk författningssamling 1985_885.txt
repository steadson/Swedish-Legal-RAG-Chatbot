Title: Förordning (1985:885) om försöksverksamhet vid tillsättning 
av vissa tjänster inom folktandvården
SFS Number: Svensk författningssamling 1985:885
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985885-om-forsoksverksamhet-vid_sfs-1985-885/
Source Link: http://rkrattsbaser.gov.se/sfst?bet=1985:885
Amendment Register Link: http://rkrattsbaser.gov.se/sfsr?bet=1985:885
Ministry/Authority: Socialdepartementet
Issued: 1985-12-12
Metadata: {"Utfärdad": "1985-12-12"}

==================================================

Förordning (1985:885) om försöksverksamhet vid tillsättning 
av vissa tjänster inom folktandvården
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:885
Departement/myndighet
:   
Socialdepartementet
Utfärdad
:   
1985-12-12
Tidsbestämd
: 
1992-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Utan hinder av 5--8 §§ förordningen (1985:884) om behörighet till  vissa tjänster inom folktandvården och om tillsättning av sådana  tjänster får de landstingskommuner som får bedriva försöksverksamhet  enligt lagen (1984:382) om försöksverksamhet med en friare kommunal  nämndorganisation tillsätta tjänster som chef vid en enhet för  specialisttandvård på följande sätt. Vad som i denna förordning sägs om  landstingskommuner gäller även kommuner som inte ingår i någon  landstingskommun. Förordning (1988:1421).
2 §
Tjänsten tillsätts efter förslag av en sakkunnig som utses av  landstingskommunen för varje tillsättningsärende. Den sakkunnige skall  inneha specialistkompetens inom den specialitet som den lediga tjänsten  avser.
3 §
Den sakkunnige skall i ett skriftligt beslut på förslag föra upp de  fyra sökande som anses främst i fråga om förtjänst och skicklighet.
Landstingskommunen skall anslå beslutet på landstingskommunens  anslagstavla med uppgift om den dag då beslutet anslogs.
En av de föreslagna sökandena skall förordnas på tjänsten.
4 §
Den sakkunniges beslut om tjänsteförslag får överklagas hos  socialstyrelsen genom besvär. Besvärshandlingen skall ha kommit in till  socialstyrelsen inom tre veckor från den dag då beslutet anslogs.
Socialstyrelsens beslut får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.