Title: Förordning (2021:988) om avgifter i ärenden om medicintekniska produkter
SFS Number: Svensk författningssamling 2021:988
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021988-om-avgifter-i-arenden-om_sfs-2021-988/
Source Link: http://rkrattsbaser.gov.se/sfst?bet=2021:988
Amendment Register Link: http://rkrattsbaser.gov.se/sfsr?bet=2021:988
Ministry/Authority: Socialdepartementet
Issued: 2021-11-03
Metadata: {"Utfärdad": "2021-11-03", "Ändrad": "t.o.m. SFS 2022:396"}

==================================================

Förordning (2021:988) om avgifter i ärenden om medicintekniska produkter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:988
Departement/myndighet
:   
Socialdepartementet
Utfärdad
:   
2021-11-03
Ändrad
:   
t.o.m. SFS 2022:396
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Avgifter för ansökan och anmälan
3 kap. Årsavgifter
4 kap. Avgifter för intyg, yttranden och rådgivning
5 kap. Övriga bestämmelser
1 kap. Inledande bestämmelser
1 §
Denna förordning innehåller bestämmelser om de avgifter  som avses i 4 kap. lagen (2021:600) med kompletterande  bestämmelser till EU:s förordningar om medicintekniska  produkter. Förordning (2022:396).
2 §
Denna förordning är meddelad med stöd av
- 4 kap. 2 § lagen (2021:600) med kompletterande bestämmelser  till EU:s förordningar om medicintekniska produkter i fråga om 
3 kap. 2 § 1,
- 4 kap. 4 § samma lag i fråga om 2-4 kap. och 5 kap. 1-4 §§,
- 8 kap. 7 § regeringsformen i fråga om övriga bestämmelser.
Förordning (2022:396).
3 §
De termer och uttryck som används i denna förordning har  samma betydelse som i
1. Europaparlamentets och rådets förordning (EU) 2017/745 av  den 5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG,
2. Europaparlamentets och rådets förordning (EU) 2017/746 av  den 5 april 2017 om medicintekniska produkter för in vitro-
diagnostik och om upphävande av direktiv 98/79/EG och  kommissionens beslut 2010/227/EU, och
3. lagen (2021:600) med kompletterade bestämmelser till EU:s  förordningar om medicintekniska produkter.
I denna förordning avses med utökat exportintyg ett intyg som  innehåller information utöver vad som anges i artikel 60 i  förordning (EU) 2017/745 eller artikel 55 i förordning (EU) 
2017/746. Förordning (2022:396).
2 kap. Avgifter för ansökan och anmälan
Anmälda organ
1 §
Ett organ för bedömning av överensstämmelse som ansöker i  Sverige om att utses till anmält organ för medicintekniska  produkter ska betala en ansökningsavgift om 930 000 kronor.  Beloppet ska betalas med
1. 93 000 kronor för kontroll av om ansökan är fullständig i  enlighet med artikel 39.1 i förordning (EU) 2017/745 eller  artikel 35.1 i förordning (EU) 2017/746,
2. 186 000 kronor för bedömning av ansökan och framtagande av  en preliminär bedömningsrapport i enlighet med artikel 39.1  och 39.2 i förordning (EU) 2017/745 eller artikel 35.1 och 
35.2 i förordning (EU) 2017/746, och
3. 651 000 kronor för den gemensamma bedömningen och övriga  arbetsmoment samt anmälan till Europeiska kommissionens  elektroniska anmälningsverktyg (Nando) i enlighet med  artiklarna 39.3-39.9 och 42 i förordning (EU) 2017/745 eller  artiklarna 35.3-35.9 och 38 i förordning (EU) 2017/746.
2 §
Ett anmält organ som ansöker om utvidgning beträffande  utseendet ska betala ansökningsavgift om 930 000 kronor om en  ansökan om utvidgning görs vid en annan tidpunkt än inför den  tidpunkt då en fullständig ny bedömning ska göras enligt  artikel 44 i förordning (EU) 2017/745 och artikel 40 i  förordning (EU) 2017/746. Beloppet om 930 000 kronor ska  betalas på det sätt som föreskrivs i 1 §.
Ändringar i fråga om utseende och anmälan av anmälda organ
3 §
För arbete med sådana ändringar beträffande utseende och  anmälan som avses i artikel 46 i förordning (EU) 2017/745 och  artikel 42 i förordning (EU) 2017/746 ska en avgift tas ut om 
1 065 kronor per timme.
Kliniska prövningar och prestandastudier
4 §
Avgift för en ansökan eller anmälan om att i Sverige  genomföra en klinisk prövning eller en väsentlig ändring av en  klinisk prövning i enlighet
med förordning (EU) 2017/745 eller en prestandastudie eller en  väsentlig ändring av en prestandastudie i enlighet med  förordning (EU) 2017/746 ska betalas med
1. 60 000 kronor för en ansökan som ska bedömas enligt artikel 
70.7 b i förordning (EU) 2017/745 eller artikel 66.7 b i  förordning (EU) 2017/746,
2. 25 000 kronor för en ansökan som ska bedömas enligt artikel 
70.7 a i förordning (EU) 2017/745 eller artikel 66.7 a i  förordning (EU) 2017/746,
3. 16 000 kronor för en anmälan om att få ytterligare  utvärdera en CE-märkt produkt i enlighet med artikel 74.1 i  förordning (EU) 2017/745 eller artikel 70.1 i förordning (EU) 
2017/746,
4. 11 000 kronor för en anmälan om att få ytterligare  utvärdera en CE-märkt produkt enligt föreskrifter som har  meddelats med stöd av 4 kap. 3 § förordningen (2021:631) med  kompletterande bestämmelser till EU:s förordningar om  medicintekniska produkter, och
5. 13 000 kronor för en anmälan om väsentlig ändring som ska  bedömas enligt artikel 75 i förordning (EU) 2017/745 eller  artikel 71 i förordning (EU) 2017/746. Förordning (2022:396).
5 §
Avgift för en ansökan eller anmälan om att i Sverige och i  flera andra medlemsstater genomföra en klinisk prövning eller  en väsentlig ändring av en klinisk prövning i enlighet med  förordning (EU) 2017/745 eller en prestandastudie eller  väsentlig ändring av en prestandastudie i enlighet med  förordning (EU) 2017/746 ska betalas med
1. 65 000 kronor för en ansökan som ska bedömas enligt  artikel 78 i förordning (EU) 2017/745 eller artikel 74 i  förordning (EU) 2017/746, i de fall där Sverige är den  samordnande medlemsstaten,
2. 60 000 kronor för en ansökan som ska bedömas enligt  artikel 78 i förordning (EU) 2017/745 eller artikel 74 i  förordning (EU) 2017/746, i de fall där Sverige inte är den  samordnande medlemsstaten, och
3. 13 000 kronor för en anmälan om väsentlig ändring som ska  bedömas enligt artikel 78 i förordning (EU) 2017/745 eller  artikel 74 i förordning (EU) 2017/746. Förordning (2022:396).
Begäran om undantag från vissa förfaranden
6 §
Avgift för ansökan om tillstånd att göra undantag från  förfarandet för bedömning av överensstämmelse i enlighet med  artikel 59 i förordning (EU) 2017/745 eller artikel 54 i  förordning (EU) 2017/746 ska betalas med 62 000 kronor.  Förordning (2022:396).
7 §
Avgift enligt 3-6 §§ ska betalas av sökanden.
3 kap. Årsavgifter
1 §
Ett anmält organ som har utsetts av Läkemedelsverket ska  betala en årsavgift som består av
1. 750 000 kronor i grundavgift,
2. 7 550 kronor i avgift per kod, och
3. 450 kronor i avgift per tillverkare.
2 §
Årsavgift på 30 000 kronor ska betalas av
1. en tillverkare, inklusive en tillverkare av specialanpassad  produkt, eller en auktoriserad representant som registrerar  sin verksamhet i Sverige, och
2. en tillverkare av sådana produkter som i fråga om  användningen står medicintekniska produkter nära enligt  föreskrifter som har meddelats med stöd av 7 kap. 1 §  förordningen (2021:631) med kompletterande bestämmelser till  EU:s förordningar om medicintekniska produkter.  Förordning (2022:396).
3 §
Årsavgift enligt 1 § ska betalas varje år av ett anmält  organ med början från och med året efter att det utsetts.
Årsavgift enligt 2 § ska betalas varje år från och med månaden  efter den då verksamheten anmäldes till och med det år då  verksamheten har avregistrerats.
Årsavgift enligt första eller andra stycket ska inte betalas  om verksamheten avregistreras senast den 31 januari det år som  årsavgiften skulle avse.
4 kap. Avgifter för intyg, yttranden och rådgivning
1 §
För arbete med sådana vetenskapliga yttranden och  yttranden som avses i kapitel II avsnitt 5.2 i bilaga IX till  förordning (EU) 2017/745 ska en avgift betalas av det anmälda  organet med
1. 500 000 kronor för en ny aktiv substans,
2. 250 000 kronor för en känd aktiv substans inom ett nytt  användningsområde,
3. 150 000 kronor för en känd aktiv substans inom en etablerad  användning,
4. 50 000 kronor för en större ändring, och
5. 10 000 kronor för en mindre ändring.
2 §
För arbete med ett sådant vetenskapligt yttrande som avses  i kapitel II avsnitt 5.3.1 i bilaga IX till förordning (EU) 
2017/745 ska en avgift betalas av det anmälda organet med
1. 200 000 kronor för en ny ansökan,
2. 50 000 kronor för en större ändring, och
3. 10 000 kronor för en mindre ändring.
3 §
För arbete med ett sådant vetenskapligt yttrande som avses  i kapitel II avsnitt 5.4 i bilaga IX till förordning (EU) 
2017/745 ska en avgift betalas av det anmälda organet med
1. 200 000 kronor för en ny ansökan,
2. 50 000 kronor för en större ändring, och
3. 10 000 kronor för en mindre ändring.
4 §
För arbete med ett sådant yttrande som avses i kapitel II  avsnitt 5.2 i bilaga IX till förordning (EU) 2017/746 ska en  avgift betalas av det anmälda organet med
1. 60 000 kronor för en ny ansökan,
2. 30 000 kronor för en större ändring, och
3. 10 000 kronor för en mindre ändring.
5 §
Avgift för ett exportintyg i enlighet med artikel 60 i  förordning (EU) 2017/745 eller artikel 55 i förordning (EU) 
2017/746 som har utfärdats av Läkemedelsverket ska betalas med
1. 1 300 kronor för det första exemplaret av ett exportintyg  och 600 kronor för varje efterföljande kopia av det intyget,  och
2. 2 300 kronor för det första exemplaret av ett utökat  exportintyg och 800 kronor för varje efterföljande kopia av  det intyget.
Avgiften ska betalas av sökanden. Förordning (2022:396).
6 §
Läkemedelsverket får meddela föreskrifter om skyldighet  för en ekonomisk aktör att betala avgifter som täcker  kostnaderna för myndighetens åtgärder i samband med  provtagning och undersökning av prover.
5 kap. Övriga bestämmelser
1 §
Avgift enligt denna förordning ska betalas till  Läkemedelsverket efter särskild debitering.
Av de avgifter som betalats in till Läkemedelsverket enligt 
2 kap. 4 och 5 §§ ska Läkemedelsverket betala följande belopp  till Etikprövningsmyndigheten:
1. 5 000 kronor för en ansökan som avses i 2 kap. 4 § 1-3  eller 5 § 1 eller 2 i det fall ansökan bedöms vara valid, och
2. 2 000 kronor för en ansökan som avses i 2 kap. 4 § 5 eller 
5 § 3. Förordning (2022:396).
2 §
Läkemedelsverket får, om det finns särskilda skäl, i det  enskilda fallet betala tillbaka eller sätta ned hela eller  delar av en avgift.
3 §
Läkemedelsverket får i sin verksamhet disponera de  avgifter som myndigheten får ta ut enligt denna förordning.
4 §
Läkemedelsverket får meddela ytterligare föreskrifter om  betalning av de avgifter som avses i denna förordning.
5 §
Läkemedelsverket får meddela föreskrifter om  verkställigheten av denna förordning.
6 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.