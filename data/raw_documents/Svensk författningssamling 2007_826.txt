Title: Förordning (2007:826) med instruktion för Statens skaderegleringsnämnd
SFS Number: Svensk författningssamling 2007:826
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007826-med-instruktion-for-statens_sfs-2007-826/
Source Link: http://rkrattsbaser.gov.se/sfst?bet=2007:826
Amendment Register Link: http://rkrattsbaser.gov.se/sfsr?bet=2007:826
Ministry/Authority: Finansdepartementet ESA
Issued: 2007-11-08
Metadata: {"Utfärdad": "2007-11-08", "Ändrad": "t.o.m. SFS 2021:1073"}

==================================================

Förordning (2007:826) med instruktion för Statens skaderegleringsnämnd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:826
Departement/myndighet
:   
Finansdepartementet ESA
Utfärdad
:   
2007-11-08
Ändrad
:   
t.o.m. SFS 2021:1073
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Statens skaderegleringsnämnd har till uppgift att på  begäran av en myndighet under regeringen yttra sig i ärenden  om ersättning för personskada eller annan skada.
Myndigheten ska pröva ärenden som beslutats av Kammarkollegiet  enligt lagen (2016:417) om statlig ersättning till personer  som insjuknat i narkolepsi efter pandemivaccinering och lagen 
(2021:1070) om statlig ersättning för personskada orsakad av  vaccin mot sjukdomen covid-19. Förordning (2021:1073).
Ledning
2 §
Myndigheten leds av en nämnd.
3 §
Nämnden ska bestå av högst fem ledamöter. En av ledamöterna är ordförande och en är vice ordförande.
Ledamöterna ska vara jurister med erfarenhet som domare.
Vice ordförande utses av regeringen för en bestämd tid.
Nämnden är beslutsför med tre ledamöter.
Förordning (2015:286).
Organisation
4 §
Kammarkollegiet utför administrativa och handläggande uppgifter åt myndigheten.
Anställningar och uppdrag
5 §
Hos nämnden finns sakkunniga med erfarenhet av  skaderegleringsarbete inom försäkringsverksamhet.
Sakkunniga hos nämnden utses av regeringen för en bestämd  tid.
Ersättning till sakkunniga beslutas av regeringen.
Förordning (2016:420).
Tillämpligheten av vissa förordningar
6 §
Förordningen (2006:605) om årsredovisning och budgetunderlag ska inte tillämpas på myndigheten.
7 §
Vid beräkning av ersättning av allmänna medel för  inställelse till en muntlig förhandling vid nämnden, tillämpas  bestämmelserna i förordningen (1982:805) om ersättning av  allmänna medel till vittnen, m.m. När ersättningen beräknas  ska
1. den som söker ersättning enligt lagen (2016:417) om statlig  ersättning till personer som insjuknat i narkolepsi efter  pandemivaccinering eller lagen (2021:1070) om statlig  ersättning för personskada orsakad av vaccin mot sjukdomen  covid-19 eller ställföreträdare för honom eller henne  jämställas med enskild part eller ställföreträdare för sådan  enligt 7 § 3 i den förordningen, och
2. sakkunnig jämställas med sakkunnig enligt 9 § 1 i den  förordningen. Förordning (2021:1073).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.