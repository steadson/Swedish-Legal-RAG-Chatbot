Title: Förordning (2025:671) om Centrala studiestödsnämndens hantering av vissa borgenärsuppgifter
SFS Number: Svensk författningssamling 2025:671
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025671-om-centrala_sfs-2025-671/
Source Link: http://rkrattsbaser.gov.se/sfst?bet=2025:671
Amendment Register Link: http://rkrattsbaser.gov.se/sfsr?bet=2025:671
Ministry/Authority: Utbildningsdepartementet
Issued: 2025-06-12
Metadata: {"Utfärdad": "2025-06-12"}

==================================================

Förordning (2025:671) om Centrala studiestödsnämndens hantering av vissa borgenärsuppgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:671
Departement/myndighet
:   
Utbildningsdepartementet
Utfärdad
:   
2025-06-12
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning tillämpas på statens fordringar som vid  verkställighet enligt utsökningsbalken handläggs i allmänt mål  och som grundas på Centrala studiestödsnämndens beslut.
2 §
Centrala studiestödsnämnden ska göra den utredning om  gäldenärens ekonomiska förhållanden som behövs för att en  lämplig åtgärd enligt denna förordning ska kunna bestämmas.
3 §
Centrala studiestödsnämnden får anta ett förslag om ackord  om det kan anses ekonomiskt fördelaktigt för det allmänna och  det inte med hänsyn till gäldenärens personliga förhållanden  eller av någon annan anledning framstår som olämpligt från  allmän synpunkt.
Ackordsförslag som inte framställts i konkurs får antas endast  om övriga berörda borgenärer godkänner det.
4 §
Centrala studiestödsnämnden får fatta beslut om att sätta  ned en fordran om förutsättningarna för skuldsanering är  uppfyllda och övriga berörda borgenärer gör motsvarande  eftergift.
Centrala studiestödsnämnden är borgenärsföreträdare vid  skuldsanering.
5 §
Centrala studiestödsnämnden får ansöka om att en gäldenär  ska försättas i konkurs.
Centrala studiestödsnämnden ska göra gällande fordringar i  konkurs och även i övrigt bevaka fordringarnas rätt i  konkursen.
6 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.