Title: Tillkännagivande (2011:856) om kungörande av konkursbeslut i annat nordiskt land
SFS Number: Svensk författningssamling 2011:856
URL: https://www.riksdagen.se/sv/dokument-och-lagar/dokument/svensk-forfattningssamling/tillkannagivande-2011856-om-kungorande-av_sfs-2011-856/
Source Link: http://rkrattsbaser.gov.se/sfst?bet=2011:856
Amendment Register Link: http://rkrattsbaser.gov.se/sfsr?bet=2011:856
Ministry/Authority: Justitiedepartementet L2
Issued: 2011-06-22
Metadata: {"Utfärdad": "2011-06-22"}

==================================================

Tillkännagivande (2011:856) om kungörande av konkursbeslut i annat nordiskt land
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:856
Departement/myndighet
:   
Justitiedepartementet L2
Utfärdad
:   
2011-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Den tidning som avses i 2 § lagen (1934:67) med  bestämmelser om konkurs, som omfattar egendom i Danmark,  Finland, Island eller Norge, och i 2 § lagen (1981:6) om  konkurs som omfattar egendom i annat nordiskt land är
i Danmark "Statstidende" (på Färöarna "Dimmalætting"),
i Finland "Officiella tidningen",
i Island "Lögbirtingablaðið", samt
i Norge "Brønnøysundregistrenes" elektroniska  kungörelsepublikation och en ortstidning.
2 §
Med anledning av föreskrifterna i 2 § lagen (1934:67) med  bestämmelser om konkurs, som omfattar egendom i Danmark,  Finland, Island eller Norge, och i 13 § andra stycket  konkursförordningen (1987:916) meddelas vidare att  tillkännagivanden om konkurser ska
i Danmark
a) tinglysas vid den underrätt, inom vars område fast egendom  som ingår i konkursboet är belägen,
b) införas i fartygsregistret (Det almindelige skibsregister,  Köpenhamn), om ett fartyg om minst 20 registerton brutto eller  en andel i ett sådant fartyg ingår i konkursboet,
c) införas i luftfartygsregistret (Luftfartøjsregistret), om  ett luftfartyg ingår i konkursboet,
i Finland
a) antecknas i lagfarts- och inteckningsregistret, om fast  egendom ingår i konkursboet,
b) införas i vederbörande fartygsregister eller  fartygsbyggnadsregister, om ett fartyg som har införts i  registret eller en andel av ett sådant fartyg ingår i  konkursboet,
c) införas i luftfartygsregistret, om ett luftfartyg ingår i  konkursboet,
i Island
a) tinglysas hos den sysselmand inom vars område fast egendom  som ingår i konkursboet är belägen,
b) införas i vederbörande fartygsregister, om ett fartyg som  har införts i registret ingår i konkursboet,
i Norge
a) tinglysas vid Statens kartverk, om fast egendom ingår i  konkursboet,
b) införas i vederbörande fartygsregister (skibsregister), om  ett fartyg som har införts i registret ingår i konkursboet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.