Title: Förordning (1998:1709) om avgaskrav för vissa förbränningsmotordrivna mobila maskiner
SFS Number: Svensk författningssamling 1998:1709
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19981709-om-avgaskrav-for-vissa_sfs-1998-1709/
Source Link: http://rkrattsbaser.gov.se/sfst?bet=1998:1709
Amendment Register Link: http://rkrattsbaser.gov.se/sfsr?bet=1998:1709
Ministry/Authority: Klimat- och näringslivsdepartementet
Issued: 1998-12-10
Metadata: {"Utfärdad": "1998-12-10", "Ändrad": "t.o.m. SFS 2022:1159"}

==================================================

Förordning (1998:1709) om avgaskrav för vissa förbränningsmotordrivna mobila maskiner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1709
Departement/myndighet
:   
Klimat- och näringslivsdepartementet
Utfärdad
:   
1998-12-10
Ändrad
:   
t.o.m. SFS 2022:1159
Övrig text
:   
Rättelseblad 2006:1139 och 2012:231 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Denna förordning innehåller avgaskrav för
1. motorer som installeras i mobila maskiner som inte är  avsedda att användas för transporter på väg,
2. hjälpmotorer som monteras i fordon avsedda för passagerar-  eller godstransport på väg,
3. motorer avsedda för lokomotiv och motorvagnar,
4. utbytesmotorer för motorer som avses i 1-3, samt
5. motorer avsedda för traktorer.
Förordningen gäller inte motorer som driver motorfordon,  fartyg, luftfartyg och fritidsfordon såsom snöskotrar,  terrängmotorcyklar och terrängfordon. I förordningen finns  dock en bestämmelse om typgodkännande av motorer avsedda för  fartyg i inlandssjöfart.
I förordningen finns även bestämmelser som kompletterar  Europaparlamentets och rådets förordning (EU) nr 167/2013 av  den 5 februari 2013 om godkännande och marknadskontroll av  jordbruks- och skogsbruksfordon. Förordning (2015:930).
1 a §
Denna förordning är meddelad med stöd av
- 1 § lagen (1998:1707) om åtgärder mot buller och avgaser  från mobila maskiner i fråga om 5 §,
- 4 § lagen om åtgärder mot buller och avgaser från mobila  maskiner i fråga om 3 och 3 a §§, 4 § tredje stycket, 5 a, 6, 
7, 11 och 12 §§,
- 7 § lagen om åtgärder mot buller och avgaser från mobila  maskiner i fråga om 8 § första stycket andra meningen,
- 10 a § tredje stycket lagen om åtgärder mot buller och  avgaser från mobila maskiner i fråga om 8 a och 8 b §§,
- 12 § lagen om åtgärder mot buller och avgaser från mobila  maskiner i fråga om 9 § 1-3,
- 2 § lagen (2014:140) med bemyndigande att meddela vissa  föreskrifter om marknadskontroll av varor och annan  närliggande tillsyn i fråga om 9 § 4, och
- 8 kap. 7 § regeringsformen i fråga om övriga bestämmelser.
Förordning (2022:1159).
Uttryck i förordningen
2 §
I denna förordning avses med
hjälpmotor: motor installerad i eller på ett motorfordon, men  som inte har att göra med framdrivningen av fordonet,
lokomotiv: självgående rälsfordon avsett att flytta eller  driva vagnar utformade för att transportera gods, passagerare  eller annan utrustning,
mobil maskin som inte är avsedd att användas för transporter  på väg: en mobil maskin, en transportabel industriell  utrustning eller ett mobilt fordon med eller utan karosseri  som drivs med hjälp av en förbränningsmotor enligt avsnitt 
1.1 i bilaga 1 till denna förordning,
motorvagn: självgående rälsfordon särskilt avsett för  transport av passagerare eller gods,
traktor: traktor enligt definitionen i Europaparlamentets och  rådets direktiv 2003/37/EG av den 26 maj 2003 om  typgodkännande av jordbruks- eller skogsbrukstraktorer, av  släpvagnar och utbytbara dragna maskiner till sådana  traktorer samt av system, komponenter och separata tekniska  enheter till dessa fordon och om upphävande av direktiv 
74/150/EEG, i lydelsen enligt kommissionens direktiv 
2014/44/EU, eller enligt definitionen i förordning (EU) nr 
167/2013, och
utbytesmotor: nybyggd motor avsedd att ersätta en motor i en  maskin, tillhandahållen endast för detta ändamål, och som  uppfyller de gränsvärden som den motor den ersätter skulle  uppfylla när den ursprungligen sattes på marknaden.
Förordning (2015:930).
2 a §
Med handhållen motor avses i denna förordning en motor som ska användas i utrustning som
1. bärs av operatören eller manövreras i skiftande lägen,
2. har en torrvikt som understiger 20 kilogram och som används genom att operatören stödjer, bär eller lägeskontrollerar utrustningen, eller
3. är en generator eller pump och hela enheten har en torrvikt som understiger 20 kilogram. Förordning (2013:501).
2 b §
I denna förordning avses med
motortyp: en kategori av motorer utan inbördes skillnader i fråga om väsentliga motoregenskaper,
motorfamilj: en motortillverkares gruppering av två eller flera motortyper vilka genom sin konstruktion förväntas ha likartade egenskaper vad gäller avgasutsläpp och som var och en uppfyller kraven i denna förordning,
små motorfamiljer: motorfamiljer med gnisttändning vars sammanlagda årliga produktion uppgår till mindre än 5 000 motorer, och
traktortyp: traktorer som inte uppvisar några väsentliga skillnader i fråga om egenskaper. Förordning (2013:501).
2 c §
Med motorproduktionsdag avses i denna förordning den dag när motorn går igenom den sista kontrollen efter det att den lämnat produktionsbanan och är klar att levereras eller att ställas i lager. Förordning (2013:501).
2 d §
Med typgodkännande avses i denna förordning
1. ett förfarande genom vilket en medlemsstat intygar att en  förbränningsmotortyp eller en motorfamilj uppfyller de  relevanta kraven i Europaparlamentets och rådets direktiv 
97/68/EG av den 16 december 1997 om tillnärmning av  medlemsstaternas lagstiftning om åtgärder mot utsläpp av gas-  och partikelformiga föroreningar från förbränningsmotorer som  ska monteras i mobila maskiner som inte är avsedda att  användas för transporter på väg, i lydelsen enligt  kommissionens direktiv 2012/46/EU,
2. en handling genom vilken en medlemsstat intygar att en  motortyp eller en motorfamilj som en separat teknisk enhet  eller en traktortyp uppfyller de tekniska kraven i  Europaparlamentets och rådets direktiv 2000/25/EG av den 22  maj 2000 om åtgärder mot utsläpp av gas- och partikelformiga  föroreningar från motorer avsedda för jordbruks- och  skogsbrukstraktorer och om ändring av rådets direktiv 
74/150/EEG, i lydelsen enligt kommissionens direktiv 
2014/43/EU, eller
3. ett förfarande genom vilket en godkännandemyndighet  intygar att en typ av fordon, system, komponent eller separat  teknisk enhet uppfyller de tilllämpliga administrativa  bestämmelserna och tekniska kraven i förordning (EU) nr 
167/2013. Förordning (2015:930).
2 e §
I denna förordning avses med
godkännandemyndighet: en behörig myndighet i en medlemsstat  som ansvarar för samtliga delar av förfarandet vid  typgodkännande av en motor eller en motorfamilj, som har  behörighet att utfärda och återkalla intyg om typgodkännande  och att sköta dels kontakterna med godkännandemyndigheterna i  övriga medlemsstater, dels kontrollen av tillverkarens  åtgärder för att åstadkomma produktionsöverensstämmelse,  och
teknisk tjänst: en organisation eller ett organ som har  utsetts till provlaboratorium för att utföra provning eller  för att som organ för bedömning av överensstämmelse utföra  inledande bedömningar och andra provningar eller inspektioner  för godkännandemyndighetens räkning. Förordning (2015:930).
2 f §
I denna förordning avses med
tillverkare: den fysiska eller juridiska person som inför godkännandemyndigheten ansvarar för samtliga delar av förfarandet vid typgodkännande och för kontroll av produktionsöverensstämmelse, även om denna person inte är direkt engagerad i samtliga stadier av motorns eller traktortypens konstruktion,
utrustningstillverkare: tillverkaren av en typ av mobila maskiner som inte är avsedda att användas på väg, och
små motortillverkare: tillverkare av motorer med gnisttändning vars sammanlagda årliga produktion uppgår till mindre än 25 000 motorer. Förordning (2013:501).
2 g §
I denna förordning avses med
släppa ut på marknaden: att mot betalning eller kostnadsfritt göra en motor tillgänglig på marknaden för första gången, för distribution eller användning inom Europeiska ekonomiska samarbetsområdet, och
flexibelt system: ett förfarande som ger en utrustningstillverkare möjlighet att under perioden mellan två gränsvärdessteg släppa ut ett begränsat antal motorer på marknaden som är avsedda att installeras i mobila maskiner som inte är avsedda att användas på väg och som uppfyller endast det föregående stegets utsläppsgränsvärden.
Förordning (2013:501).
2 h §
I övrigt har ord och uttryck i denna förordning samma betydelse som i lagen (1998:1707) om åtgärder mot buller och avgaser från mobila maskiner. Förordning (2013:501).
Avgasreningskrav
3 §
En motor i eller till en mobil maskin som inte är avsedd  att användas för transporter på väg eller en hjälpmotor i  eller till ett fordon som är avsett att användas för  transporter på väg, får släppas ut på marknaden endast om  motorn uppfyller kraven i bilaga 1 till denna förordning och  omfattas av ett giltigt typgodkännande som tillåter  användning i maskinen eller fordonet.
Första stycket gäller inte
1. utbytesmotorer,
2. motorer som ska användas för militära ändamål, eller
3. motorer som är avsedda för sjösättning eller upptagning av  räddningsbåtar eller båtar som sjösätts från stranden.
Förordning (2015:930).
3 a §
För att en motor i eller till en traktor ska få tas i  bruk för första gången ska motorn uppfylla kraven i bilaga 1  till denna förordning och omfattas av ett giltigt  typgodkännande som tillåter användning i traktorn.
Första stycket gäller inte
1. motorer som ska användas för militära ändamål,
2. motorer som monteras i traktortyper avsedda för export  till tredjeland, eller
3. motorer som ska ersätta motorer i traktorer som är tagna i  bruk. Förordning (2015:930).
Förfarandet vid typgodkännande i Sverige
4 §
Transportstyrelsen ska fullgöra uppgifter som  godkännandemyndighet enligt
1. förordning (EU) nr 167/2013, och
2. Europaparlamentets och rådets förordning (EU) 2016/1628 av  den 14 september 2016 om krav för utsläppsgränser vad gäller  gas- och partikelformiga föroreningar samt typgodkännande av  förbränningsmotorer för mobila maskiner som inte är avsedda  att användas för transporter på väg, om ändring av  förordningarna (EU) nr 1024/2012 och (EU) nr 167/2013 samt om  ändring och upphävande av direktiv 97/68/EG.
Om Transportstyrelsen använder en teknisk tjänst för provning  och bedömning, ska den tekniska tjänsten utses och anmälas  enligt bestämmelserna om anmälda organ i lagen (2011:791) om  ackreditering och teknisk kontroll.
Transportstyrelsen får meddela föreskrifter om förfarandet  för typgodkännanden. Förordning (2018:100).
5 §
Vid prövningen av en fråga om ett typgodkännande ska  Transportstyrelsen typgodkänna en motortyp eller motorfamilj  om något eller några av följande krav är uppfyllda:
1. kraven i bilaga 1 till denna förordning,
2. kraven i direktiv 97/68/EG för typgodkännande av sådana  motorer avsedda för fartyg i inlandssjöfart som avses i  artikel 7a i direktivet om prövningen gäller ett sådant  typgodkännande, eller
3. kraven i förordning (EU) nr 167/2013.
Förordning (2015:930).
5 a §
Förbränningsmotorer med kompressionständning som är avsedda att användas för andra ändamål än framdrivning av motorvagnar får släppas ut på marknaden inom ramen för ett flexibelt system. Förordning (2012:231).
Märkning
6 §
Den som tillverkar motorer som uppfyller kraven i  direktiv 97/68/EG och är typgodkända enligt det direktivet,  ska märka varje sådan motor på ett sätt som uppfyller kraven  i artikel 6 i direktiv 97/68/EG.
Bestämmelser om märkning av traktormotorer finns i förordning 
(EU) nr 167/2013. Förordning (2015:930).
Marknadskontroll
7 §
Transportstyrelsen är marknadskontrollmyndighet och utövar  marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i förordning (EU) 2016/1628.
Bestämmelser om befogenhet för en marknadskontrollmyndighet  eller en myndighet som utför kontroll enligt förordning (EU) 
2019/1020 att besluta om åtgärder enligt den förordningen  finns i lagen (1998:1707) om åtgärder mot buller och avgaser  från mobila maskiner. Förordning (2022:1159).
Tillsyn
8 §
Transportstyrelsen ska utöva den centrala tillsynen över efterlevnaden av denna förordning och föreskrifter som har meddelats med stöd av förordningen. Den eller de kommunala nämnder som fullgör uppgifter inom miljö- och hälsoskyddsområdet ska utöva den lokala tillsynen i varje kommun.
Tillsynsmyndigheterna ska vid behov samarbeta i tillsynsarbetet. Förordning (2008:1197).
8 a §
En kommunal nämnd enligt 8 § ansvarar också för kontroll  av att information om och märkning av mobila maskiner  uppfyller gällande krav när dessa saluförs lokalt i kommunen.
Vid kontrollen ska den kommunala nämnden ha det ansvar som en  marknadskontrollmyndighet har enligt artiklarna 11.1-11.3, 
11.5-11.7 och 11.9, 16.1-16.5, 17-19 i förordning (EU) 
2019/1020. Förordning (2022:1159).
8 b §
En kommunal nämnd ska rådgöra med Transportstyrelsen  innan en åtgärd vidtas enligt artikel 16.5 eller 19 i  förordning (EU) 2019/1020.
När den kommunala nämnden har vidtagit åtgärder enligt  artikel 16 eller 19 i förordning (EU) 2019/1020 ska den  snarast möjligt informera Transportstyrelsen om åtgärden.
Förordning (2022:1159).
8 c §
Om en kommunal nämnd i sin kontroll uppmärksammar en  omständighet som kan leda till åtgärder enligt förordning (EU) 
2019/1020, ska den kommunala nämnden anmäla denna omständighet  till Transportstyrelsen. Förordning (2022:1159).
Avgifter
9 §
Transportstyrelsen får meddela föreskrifter om avgifter  för
1. prövning för typgodkännande,
2. ansökan om undantag,
3. tillsyn enligt lagen (1998:1707) om åtgärder mot buller och  avgaser från mobila maskiner och enligt föreskrifter som har  meddelats med stöd av lagen, och
4. marknadskontroll enligt förordning (EU) 2019/1020.
Förordning (2022:1159).
10 §
Transportstyrelsen får bestämma att ett beslut om betalning skall gälla omedelbart även om det överklagas. Ett sådant beslut får verkställas enligt utsökningsbalken.
Förordning (2008:1197).
Bemyndiganden
11 §
Transportstyrelsen får meddela de ytterligare föreskrifter som behövs för att motorerna skall uppfylla de krav på avgasrening och märkning som följer av denna förordning.
Förordning (2008:1197).
12 §
Om det är av ringa betydelse från miljösynpunkt får Transportstyrelsen föreskriva om undantag eller i det enskilda fallet medge dispens från bestämmelserna i denna förordning enligt de förutsättningar som anges i direktiv 97/68/EG.
Förordning (2008:1197).
Ansvar och överklagande
13 §
Bestämmelser om ansvar på grund av överträdelse enligt denna förordning eller föreskrifter som meddelats med stöd av förordningen samt om överklagande av en förvaltningsmyndighets beslut i enskilda fall finns i lagen (1998:1707) om åtgärder mot buller och avgaser från mobila maskiner.
Övergångsbestämmelser
1998:1709
Denna förordning träder i kraft den 1 januari 1999. Motorer som tillverkats före den 31 december 1998 behöver dock inte omfattas av ett typgodkännande för att få registreras eller släppas ut på marknaden före den 1 juli 1999.
2004:680
Denna förordning träder i kraft den 1 september 2004. Ärenden om dispens enligt 12 § och ärenden som till följd av 4 § i dess tidigare lydelse har handlagts av Naturvårdsverket men som inte avgjorts före den 1 september 2004 skall fr.o.m. den 1 september 2004 handläggas av Vägverket enligt bestämmelsernas nya lydelser.
Bilaga 1
Avgaskrav enligt 3 § förordningen (1998:1709) om avgaskrav för vissa förbränningsmotordrivna mobila maskiner
1 Tidpunkter för införande av avgasreningskrav
1.1 Mobila maskiner som inte är avsedda att användas för transporter på väg och hjälpmotorer i fordon avsedda för passagerar- eller godstransport på väg
För att villkoren i 3 § ska anses uppfyllda krävs att motorn vid typgodkännande eller i samband med att motorn släpps ut på marknaden uppfyller de angivna kraven i Europaparlamentets och rådets direktiv 97/68/EG. I det följande redovisas de tidpunkter som gäller för olika kravnivåer för de tre typer av förbränningsmotorer som används i de aktuella mobila maskinerna.
1.1.1 Förbränningsmotorer med kompressionständning med en nettoeffekt på minst 19 kilowatt men högst 560 kilowatt och som drivs vid varierande varvtal
Följande datum gäller för dessa motorer.
Kravnivå    Motoreffekt Dag för nya        Dag för registrering
P (kW)      typgodkännandena   eller utsläppande på
marknadenb
Steg Ic     130=P=560   30 juni 1998       31 december 1998
75=P<130    30 juni 1998       31 december 1998
37=P<75     30 juni 1998       31 mars 1999
Steg II     130=P=560   31 december 2000   31 december 2001
75=P<130    31 december 2001   31 december 2002
37=P<75     31 december 2002   31 december 2003
18=P<37     31 december 1999   31 december 2000
Steg III A  130<-P<-560 30 juni 2005       31 december 2005
75<-P<130   31 december 2005   31 december 2006
37<-P<75    31 december 2006   31 december 2007
19<-P<37    31 december 2005   31 december 2006
Steg III B  130<-P<-560 31 december 2009   31 december 2010
75<-P<130   31 december 2010   31 december 2011
56<-P<75    31 december 2010   31 december 2011
37<-P<56    31 december 2011   31 december 2012
Steg IV     130<-P<-560 31 december 2012   31 december 2013
56<-P<130   30 september 2013  30 september 2014
Steg III A  P>130       30 juni 2005       31 december 2005
i motor-
vagnar
Steg III B  P>130       31 december 2010   31 december 2011
i motor-
vagnar
Steg III A  130<-P<-560 31 december 2005   31 december 2006
i           P>560       31 december 2007   31 december 2008
lokomotiv
Steg III B  P>130       31 december 2010   31 december 2011
i lokomotiv
a EG-typgodkännande får inte längre meddelas om inte avgaskraven för aktuell kravnivå är uppfyllda.
b Registrering och utsläppande på marknaden av en motor eller en maskin med sådan motor får enbart ske om avgaskraven för den aktuella kravnivån är uppfyllda. För motorer tillverkade före angivet datum ska avgaskraven för den aktuella kravnivån skjutas upp med två år.
c Typgodkännanden enligt rådets direktiv 88/77/EEG av den 31 december 1987 om tillnärmning av medlemsstaternas lagstiftning om åtgärder mot utsläpp av gasformiga föroreningar från dieselmotorer som används i fordon, senast ändrat genom bilaga II till anslutningsakten för Tjeckien m.fl., ska godkännas för steg I. Denna giltighet ska dock upphöra med verkan från det obligatoriska genomförandet av steg II.
1.1.2 Förbränningsmotorer med kompressionständning med en nettoeffekt på minst 19 kilowatt men högst 560 kilowatt och som drivs vid konstant varvtal
För dessa motorer gäller samma gränsvärden som för motorerna under rubrik 1.1.1. Gränsvärdena ska dock tillämpas först från och med den 31 december 2006. För steg III A ska följande datum för typgodkännanden och datum för registrering eller utsläppande på marknaden gälla.
Kravnivå    Motoreffekt Dag för nya        Dag för registrering
P (kW)      typgodkännandena   eller utsläppande på
marknadenb
Steg III A  130<-P<560  31 december 2009   31 december 2010
75<-P<130  31 december 2009   31 december 2010
37<-P<75   31 december 2010   31 december 2011
19<-P<37   31 december 2009   31 december 2010
a EG-typgodkännande får inte längre meddelas om inte avgaskraven för aktuell kravnivå är uppfyllda.
b Registrering och utsläppande på marknaden av en  motor eller en maskin med sådan motor får enbart ske om avgaskraven för den aktuella kravnivån är uppfyllda. För motorer tillverkade före angivet datum ska avgaskraven för den aktuella kravnivån skjutas upp med två år.
1.1.3 Bensindrivna förbränningsmotorer med gnisttändning med en nettoeffekt på högst 19 kilowatt
Dessa förbränningsmotorer (S) delas in i två kategorier (H och N). Kategori H utgörs av handhållna motorer. Kategori N utgörs av icke handhållna motorer. Motorernas effekt framgår av följande tabell.
Klass/kategori          Cylindervolym (cm3)
SH:1                    < 20
SH:2                    = 20
< 50
SH:3                    = 50
SN:1                    < 66
SN:2                    = 66
< 100
SN:3                    = 100
< 225
SN:4                    = 225
Följande datum gäller för motorerna i dessa två kategorier.
Kravnivå   Motorklass   Dag för nya       Dag för registrering
typgodkännandena  eller utsläppande på
marknadenb
Steg I     SH:1, SH:2,  11 augusti 2004   11 februari 2005
SH:3, SN:1,
SN:2, SN:3
och SN:4
Steg II    SN:1 och     1 augusti 2004    1 februari 2005
Steg II    SN:1 och     1 augusti 2004    1 februari 2005
c,d,e,f,g  SN:2
SN:4         1 augusti 2006    1 februari 2007
SH:1, SH:2   1 augusti 2007    1 februari 2008
och SN:3
SH:3         1 augusti 2008    1 februari 2009
a EG-typgodkännande får inte längre meddelas om inte avgaskraven för aktuell kravnivå är uppfyllda.
b Registrering och utsläppande på marknaden av en motor eller en maskin med sådan motor får enbart ske om avgaskraven för den aktuella kravnivån är uppfyllda. Tidpunkten för registrering eller utsläppande på marknaden får skjutas upp med två år för de motorer som tillverkats före angivna datum.
c För små motortillverkare ska kraven på utsläppsgränsvärden skjutas upp med tre år för respektive kategori.
d För handhållna motorsågar, handhållna borrar, handhållna häcksaxar, handhållna häcktrimrar, handhållna skärmaskiner och icke-handhållna motorer av klass SN:3 ska kraven på utsläppsgränsvärden skjutas upp med tre år för respektive kategori.
e För små motorfamiljer tillämpas kraven enligt steg I för upp till och med högst 25 000 enheter förutsatt att de olika berörda motorfamiljerna alla har olika cylindervolymer.
f De motortyper eller motorfamiljer som före de datum som anges i tabellen uppfyller de i direktiv 97/68/EG angivna gränsvärdena får märkas på sätt som visar att maskinerna i fråga uppfyller gränsvärdena före fastställda datum.
g För maskiner med topphandtag för yrkesmässigt bruk, handhållna flerlägeshäcktrimrar samt trädbeskärningsmotorsågar med topphandtag på vilka motorerna i klasserna SH:2 och SH:3 är monterade ska kraven på utsläppsgränsvärden skjutas upp till och med den 31 juli 2013.
1.2 Traktorer
För att kraven i 3 a § ska anses uppfyllda från det datum som anges i tidtabellen krävs att motortypen eller traktortypen vid typgodkännande eller i samband med att motorn tas i bruk för första gången uppfyller de angivna kravnivåerna enligt direktiv 2000/25/EG.
Kravnivå    Motoreffekt Dag för nya        Dag för registrering
P (kW)      typgodkännandena   eller utsläppande på
marknadenb
Steg Ic     130<_P<_560                    30 juni 2001
75<_P<130   31 december 2000   30 juni 2001
37<_P<75    31 december 2000   30 juni 2001
Steg IId    130<_P<_560 31 december 2000   31 december 2001e
75<_P<130   31 december 2001   31 december 2002f
37<_P<75    31 december 2002   31 december 2003
18<_P<37    31 december 2000   31 december 2001
Steg III A  130<_P?560  31 december 2005   31 december 2005
75<_P<130   31 december 2005   31 december 2006
37<_P<75    31 december 2006   31 december 2007
19<_P<37    31 december 2005   31 december 2006
Steg III Bg 130<_P<_560 31 december 2009   31 december 2010
75<_P<130   31 december 2010   31 december 2011
56<_P<75    31 december 2010   31 december 2011
37<_P<56    31 december 2011   31 december 2012
Steg IVg    130<_P<_560 31 december 2012   31 december 2013
56<_P<130   30 september 2013  30 september 2014
a EG-typgodkännande får inte längre meddelas om inte avgaskraven för aktuell kravnivå är uppfyllda.
b En motor eller traktor får registreras, säljas, tas i bruk och användas endast om avgaskraven för aktuell kravnivå är uppfyllda. För motorer tillverkade före angivet datum ska avgaskraven för den aktuella kravnivån skjutas upp med två år.
c Typgodkännanden enligt direktiv 97/68/EG, enligt direktiv 88/77/EEG eller enligt FN-ECE:s föreskrifter nr 49.02 och nr 96, ska anses som likvärdiga. Denna giltighet ska dock upphöra med verkan från det obligatoriska genomförandet av steg II.
d Typgodkännande enligt direktiv 97/68/EG, steg II, ska anses som likvärdigt.
e För kompletta traktorer är tidpunkten den 30 juni 2002.
f För kompletta traktorer är tidpunkten den 30 juni 2003.
g För traktorer i kategorierna T2, T4.1 och C2, enligt respektive definition i kapitel A punkt A.1 andra strecksatsen, kapitel B tillägg 1 del I punkt 1.1 och kapitel A punkt A.2 i bilaga II till direktiv 2003/37/EG, ska datumen för steg III B och steg IV skjutas upp med tre år. Fram till dessa datum ska de krav som anges i steg III A fortsätta att gälla.
2 Gränsvärden
2.1 Gränsvärden för motorer enligt 1.1.1, 1.1.2 och 1.2
Nedan angivna gränsvärden i gram per kilowattimme gäller vid de tidpunkter som anges under 1.1.1, 1.1.2 och 1.2. Där två värden anges i kolumnen för kolväten och kväveoxider avser det första värdet kolväten och det andra värdet kväveoxider. Där endast ett värde anges i kolumnen avser värdet summan av kolväten och kväveoxider.
Kravnivå    Motoreffekt   Kolmonoxid    Kolväten och    Partiklar
P (kW)                      kväveoxider
Steg I      130<-P<-560   5,0           1,3     9,2     0,54
75<-P<130    5,0           1,3     9,2     0,70
37<-P<75     6,5           1,3     9,2     0,85
Steg II     130<-P<-560   3,5           1,0     6,0     0,2
75<-P<130    5,0           1,0     6,0     0,3
37<-P<75     5,0           1,3     7,0     0,4
18<-P<37     5,5           1,5     8,0     0,8
Steg III A  130<-P<-560   3,5               4,0         0,2
75<-P<130    5,0               4,0         0,3
37<-P<75     5,0               4,7         0,4
19<-P<37     5,5               7,5         0,6
Steg III B  130<-P<-560   3,5           0,19    2,0     0,025
75<-P<130    5,0           0,19    3,3     0,025
56<-P<75     5,0           0,19    3,3     0,025
37<-P<56     5,0               4,7         0,025
Steg IV     130<-P<-560   3,5           0,19    0,4     0,025
56<-P<130    5,0           0,19    0,4     0,025
Steg III A  130<-P<-560   3,5               4,0         0,2
lokomotiv
P>560         3,5           0,5     6,0     0,2
P>2000 och    3,5           0,4     7,4     0,2
slagvolym >
5 l /
cylinder
Steg III A  130
motorvagnar
Steg III B  130
lokomotiv
Steg III B  130
motorvagnar
2.2 Gränsvärden för motorer enligt 1.1.3
Nedan angivna gränsvärden i gram per kilowattimme gäller vid de tidpunkter som anges under 1.1.3.
Kravnivå   Klass  Kolmonoxid  Kolväten  Kväveoxider  Summan av
kolväten och kväveoxider
Steg I     SH:1   805         295       5,36
SH:2   805         241       5,36
SH:3   603         161       5,36
SN:1   519                                50
SN:2   519                                40
SN:3   519                                16,1
SN:4   519                                13,4
Steg IIa   SH:1   805                   10           50
SH:2   805                   10           50
SH:3   603                   10           72
SN:1   610                   10           50,0
SN:2   610                   10           40,0
SN:3   610                   10           16,1
SN:4   610                   10           12,1
a Utan hinder av definitionen av handhållna motorer i 2 §
förordningen (1998:1709) om avgaskrav för vissa förbränningsmotordrivna mobila maskiner behöver tvåtaktsmotorer i snöslungor endast uppfylla kraven för klass SH:1, SH:2 eller SH:3.
3 Provmetod
Proven skall stämma överens med de provförfaranden som fastställts av Europeiska unionen för typgodkännandet.
4 Hållbarhetskrav
Motorn skall uppfylla hållbarhetskrav som stämmer överens med de krav som fastställts i den ordning som sägs i 3.
Förordning (2012:231).
Bilaga 2 Har upphävts genom förordning (2015:930).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.