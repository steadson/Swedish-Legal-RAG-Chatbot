Title: Förordning (2018:1264) om digitalt inhämtande av uppgifter från företag
SFS Number: Svensk författningssamling 2018:1264
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181264-om-digitalt-inhamtande-av_sfs-2018-1264/
Source Link: http://rkrattsbaser.gov.se/sfst?bet=2018:1264
Amendment Register Link: http://rkrattsbaser.gov.se/sfsr?bet=2018:1264
Ministry/Authority: Klimat- och näringslivsdepartementet RSN
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2023:852"}

==================================================

Förordning (2018:1264) om digitalt inhämtande av uppgifter från företag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1264
Departement/myndighet
:   
Klimat- och näringslivsdepartementet RSN
Utfärdad
:   
2018-06-20
Ändrad
:   
t.o.m. SFS 2023:852
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning gäller för de myndigheter som anges i  bilagan.
Bestämmelserna i denna förordning syftar till att förenkla  för företag att starta, driva och avveckla sin verksamhet  genom att underlätta deras kontakter med och uppgiftslämnande  till myndigheter.
Om en annan förordning innehåller en bestämmelse som avviker  från denna förordning tillämpas den bestämmelsen.
2 §
Denna förordning kompletterar bestämmelserna i 6 §  myndighetsförordningen (2007:515) om att en myndighet  fortlöpande ska utveckla verksamheten och verka för att genom  samarbete med myndigheter och andra ta till vara de fördelar  som kan vinnas för enskilda samt för staten som helhet och om  att myndigheten ska tillhandahålla information om  myndighetens verksamhet och att följa sådana förhållanden  utanför myndigheten som har betydelse för verksamheten.
3 §
I offentlighets- och sekretesslagen (2009:400) finns  bestämmelser om sekretess.
Denna förordning påverkar inte tillämpliga bestämmelser om  behandling av personuppgifter eller krav på säkerhetsskydd  och informationssäkerhet i övrigt.
Inhämtande av uppgifter
4 §
En myndighet ska så långt det är möjligt använda  sådana uppgifter om företag som finns tillgängliga inom  statsförvaltningen så att företag inte behöver lämna samma  uppgifter flera gånger.
5 §
En myndighet ska, när det är lämpligt, samordna sitt  inhämtande av uppgifter från företag med andra myndigheter så  att företagens uppgiftslämnande begränsas.
System för inhämtande
6 §
När en myndighet utvecklar ett system för inhämtande  av uppgifter från företag, ska det utformas så att företags  uppgiftslämnande och därmed sammanhängande kommunikation med  företag som huvudregel sker digitalt. Ett sådant system ska  vara säkert och bygga på vanligt förekommande tekniska  lösningar. När det är lämpligt ska öppna standarder användas.  Systemet ska också stödja ett samordnat inhämtande av  strukturerade uppgifter i statsförvaltningen. Vid  utvecklandet ska myndigheten ta hänsyn till företags  förutsättningar och behov.
Metodutveckling och uppföljning
7 §
Tillväxtverket och Bolagsverket ska svara för  rådgivning och uppföljning samt bistå i myndigheternas  samordning med anledning av denna förordning.
Bilaga
Affärsverket svenska kraftnät
Arbetsförmedlingen
Arbetsmiljöverket
Bolagsverket
Boverket
Elsäkerhetsverket
Energimarknadsinspektionen
Finansinspektionen
Folkhälsomyndigheten
Försäkringskassan
Havs- och vattenmyndigheten
Inspektionen för vård och omsorg
Kemikalieinspektionen
Kronofogdemyndigheten
Kustbevakningen
Lantmäteriet
Livsmedelsverket
Läkemedelsverket
Länsstyrelsen i Blekinge län
Länsstyrelsen i Dalarnas län
Länsstyrelsen i Gotlands län
Länsstyrelsen i Gävleborgs län
Länsstyrelsen i Hallands län
Länsstyrelsen i Jämtlands län
Länsstyrelsen i Jönköpings län
Länsstyrelsen i Kalmar län
Länsstyrelsen i Kronobergs län
Länsstyrelsen i Norrbottens län
Länsstyrelsen i Skåne län
Länsstyrelsen i Stockholms län
Länsstyrelsen i Södermanlands län
Länsstyrelsen i Uppsala län
Länsstyrelsen i Värmlands län
Länsstyrelsen i Västerbottens län
Länsstyrelsen i Västernorrlands län
Länsstyrelsen i Västmanlands län
Länsstyrelsen i Västra Götalands län
Länsstyrelsen i Örebro län
Länsstyrelsen i Östergötlands län
Mediemyndigheten
Migrationsverket
Myndigheten för samhällsskydd och beredskap
Myndigheten för tillväxtpolitiska analyser
Naturvårdsverket
Patent- och registreringsverket
Pensionsmyndigheten
Polismyndigheten
Post- och telestyrelsen
Riksantikvarieämbetet
Sjöfartsverket
Skatteverket
Skogsstyrelsen
Socialstyrelsen
Statens energimyndighet
Statens jordbruksverk
Statistiska centralbyrån
Strålsäkerhetsmyndigheten
Styrelsen för ackreditering och teknisk kontroll
Sveriges geologiska undersökning
Sveriges meteorologiska och hydrologiska institut
Tandvårds- och läkemedelsförmånsverket
Tillväxtverket
Trafikanalys
Trafikverket
Transportstyrelsen
Tullverket
Verket för innovationssystem Förordning (2023:852).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.