Title: Valförordning (2005:874)
SFS Number: Svensk författningssamling 2005:874
URL: https://www.riksdagen.se/sv/dokument-och-lagar/dokument/svensk-forfattningssamling/valforordning-2005874_sfs-2005-874/
Source Link: http://rkrattsbaser.gov.se/sfst?bet=2005:874
Amendment Register Link: http://rkrattsbaser.gov.se/sfsr?bet=2005:874
Ministry/Authority: Justitiedepartementet L6
Issued: 2005-11-24
Metadata: {"Utfärdad": "2005-11-24", "Ändrad": "t.o.m. SFS 2024:67"}

==================================================

Valförordning (2005:874)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:874
Departement/myndighet
:   
Justitiedepartementet L6
Utfärdad
:   
2005-11-24
Omtryck
:   
SFS 2008:1279
Ändrad
:   
t.o.m. SFS 2024:67
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens innehåll
1 §
Denna förordning innehåller föreskrifter i anslutning till vallagen (2005:837). Föreskrifterna avser
1. den centrala valmyndigheten (2 och 2 a §§),
2. Lantmäteriet (3 §),
3. anmälan av kandidater (4 §),
4. valsedlar (5 och 6 §§),
5. kuvert (7 §),
6. anteckningar och protokoll (8-13 §§),
7. redovisning av valresultat i vissa fall (14 och 15 §§), och
8. bemyndigande (16 §). Förordning (2008:1279).
Den centrala valmyndigheten
2 §
Valmyndigheten är central valmyndighet.
2 a §
Valmyndigheten ska i samverkan med den beslutande myndigheten se till att ett beslut om att tilldela en väljare andra personuppgifter än de verkliga inte leder till att väljaren kan rösta mer än en gång vid samma val. Förordning
(2008:1279).
Lantmäteriet
3 §
Lantmäteriet ska tillhandahålla valmyndigheterna den fastighetsinformation dessa behöver för att fullgöra sina uppgifter enligt vallagen (2005:837). Förordning (2008:1279).
Anmälan av kandidater och samtycke till kandidatur
4 §
En anmälan av kandidater enligt 2 kap. vallagen 
(2005:837) ska göras hos Valmyndigheten när det gäller val  till Europaparlamentet och i övrigt hos länsstyrelsen.
Ett samtycke enligt 2 kap. 20 § vallagen ska ges in till  Valmyndigheten när det gäller val till Europaparlamentet och  i övrigt till länsstyrelsen. Förordning (2017:1073).
Valsedlar
Färger och utformning
5 §
Valsedlar ska vara
1. för val till riksdagen: gula,
2. för val till regionfullmäktige: blå,
3. för val till kommunfullmäktige: vita,
4. för val till Europaparlamentet: vita.
Valsedlar ska vara utformade på det sätt som framgår av  bilagan till denna förordning.
På en valsedel med partibeteckning får en partibeteckning  tryckas i annan färg än svart, om partiet begär det.
Förordning (2019:1051).
Upplysning om personvalets innebörd
5 a §
På en valsedel med parti- och valbeteckning samt  uppgifter om kandidater ska det finnas en upplysning om att  väljaren kan personrösta genom att markera namnet på den  kandidat väljaren helst vill ska bli vald och om att väljaren  inte kan rösta på fler än en eller på någon annan än dem som  anges på valsedeln.
Om ett parti inte har anmält samtliga sina kandidater enligt 
2 kap. 9 § vallagen (2005:837), ska det på valsedeln finnas  en upplysning om att väljaren också kan personrösta genom att  skriva till namnet på den kandidat väljaren helst vill ska  bli vald samt en upplysning om vad som i övrigt följer av 7  kap. 2 § tredje stycket vallagen. Det ska på valsedeln också  finnas en upplysning om att väljaren kan personrösta endast  på en kandidat som har samtyckt till att kandidera.
Förordning (2017:1073).
Beställning och kostnader
6 §
Beställning av valsedlar görs hos Valmyndigheten när det gäller val till Europaparlamentet och i övrigt hos länsstyrelsen.
Partier som beställer valsedlar ska betala samtliga kostnader för framställning och leverans av valsedlarna. Kostnaderna ska delas upp i en fast och en rörlig del. De ska betalas i förskott.
Av 6 kap. 8 § vallagen (2005:837) framgår att partier i vissa fall har rätt till valsedlar på statens bekostnad. Förordning
(2008:1279).
6 a §
Partier som beställer valsedlar men sedan väljer att  makulera dessa ska betala samtliga kostnader för makulering  och, i förekommande fall, destruktion av valsedlarna.  Kostnaderna ska betalas i efterskott.
Partier som beställer valsedlar och sedan inte är tillgängliga  vid leverans av dessa ska betala samtliga kostnader för  returhantering av valsedlarna. Kostnaderna ska betalas i  efterskott. Förordning (2022:38).
Kuvert
7 §
Valkuvert, ytterkuvert för budröst samt ytterkuvert för brevröst ska vara utformade på det sätt som framgår av bilagan till denna förordning. Förordning (2008:1279).
Anteckningar och protokoll
Valnämndens behandling av fönsterkuvert m.m.
8 §
Valnämnden ska under tiden fram till dess att röstmottagningen har avslutats föra anteckningar om hur många fönsterkuvert och omslagskuvert för brevröst som nämnden har fått och vad nämnden har gjort med dessa.
Anteckningar enligt första stycket ska föras in i val- och folkomröstningsdatabasen. Förordning (2008:1279).
Röstmottagning i vallokal
9 §
Under röstmottagningen ska röstmottagarna i protokollet anteckna
1. hur många röster de tagit emot från valnämnden och från röstningslokaler,
2. om röstmottagarna har vägrat ta emot valkuvert eller ytterkuvert för budröst och anledningen till detta, och
3. om ångerröstning förekommit. Förordning (2008:1279).
10 §
Vid den preliminära rösträkningen ska röstmottagarna för  varje val i protokollet anteckna
1. antalet valkuvert som tas ur valurnan och antalet röstande  enligt röstlängden och om antalet inte stämmer den sannolika  orsaken till skillnaden,
2. antalet godkända valsedlar uppdelade efter  partibeteckning,
3. antalet valsedlar som inte har godkänts därför att de  saknar partibeteckning,
4. antalet valsedlar som inte har godkänts därför att de har  en partibeteckning för ett parti som inte anmält sitt  deltagande i valet enligt 2 kap. vallagen (2005:837), och
5. antalet valkuvert som innehåller valsedlar som av andra  skäl inte har godkänts eller som är tomma.
Förordning (2017:1073).
11 §
Protokollet ska skrivas under av två av röstmottagarna, däribland ordföranden. Förordning (2008:1279).
Valnämndens preliminära rösträkning
12 §
I samband med valnämndens preliminära rösträkning ska nämnden för varje val i protokollet anteckna
1. hur många kuvert enligt 12 kap. 1 § andra stycket vallagen
(2005:837) som föreligger vid rösträkningen, och
2. de uppgifter som anges i 10 § när det gäller resultatet av valnämndens rösträkning. Förordning (2008:1279).
Länsstyrelsens slutliga rösträkning och mandatfördelning
13 §
Vid sin slutliga rösträkning ska länsstyrelsen i  protokollet anteckna
1. antalet godkända valsedlar för varje partibeteckning och  lista som har fått mandat samt antalet godkända personröster  och fördelningen av dessa,
2. antalet godkända valsedlar för övriga partibeteckningar,
3. antalet ogiltiga valsedlar,
4. antalet valsedlar som är ogiltiga därför att de saknar  partibeteckning, och
5. antalet valsedlar som är ogiltiga därför att de har en  partibeteckning för ett parti som inte anmält sitt deltagande  i valet enligt 2 kap. vallagen (2005:837).
Vid fördelningen av mandat vid val till region- och  kommunfullmäktige ska länsstyrelsen i protokollet dessutom  anteckna
1. mandatfördelningen,
2. vilka listor som förekommit med kandidater för de partier  som har fått mandat,
3. vilka kandidater som klarat spärren för inval på personliga  röstetal, och
4. vilka ledamöter och ersättare som har utsetts.
Förordning (2019:1051).
Redovisning av valresultat i vissa fall
14 §
Valmyndigheten och länsstyrelserna ska beträffande partier som inte fått mandat i ett val redovisa antalet godkända valsedlar
1. vid val till riksdagen och Europaparlamentet: senast två månader efter valdagen,
2. vid övriga val: senast tre månader efter valdagen.
Förordning (2008:1279).
15 §
Om mindre än hälften av det bestämda antalet ledamöter  har utsetts vid val till region- eller kommunfullmäktige, ska  länsstyrelsen anmäla detta till Valprövningsnämnden.
Förordning (2019:1051).
Bemyndigande
16 §
Valmyndigheten får meddela närmare föreskrifter om
1. avgifter för beställning och makulering, destruktion och  returhantering av valsedlar och beställning av kuvert,
2. papperskvalitet och färgnyanser för valsedlar samt vilken  administrativ information som ska finnas på dessa,
3. utformningen av röstkort, kuvert och omslag,
4. blanketter för röstlängd, protokoll och  väljarförteckningar, och
5. vilken administrativ information som ska finnas i protokoll  som förs av valnämnderna och länsstyrelserna.
Förordning (2022:38).
Övergångsbestämmelser
2014:1397
1. Denna förordning träder i kraft den 1 januari 2015.
2. Äldre föreskrifter ska tillämpas vid ett omval som hålls på grund av att ett ordinarie val till riksdagen eller landstings- eller kommunfullmäktige i september 2014 upphävts.
Bilaga
Utformning av valsedlar
En valsedel ska utformas enligt nedan och får, på därför  avsedda utrymmen, förses endast med sådana uppgifter som anges  där.
1. Valsedlar som avses i 6 kap. 1 § 2 vallagen (2005:837)
Framsida
/Bilden är inte med här/
Baksida
/Bilden är inte med här/
På valsedlarna får det utöver varje kandidats namn finnas  följande uppgifter om kandidaten:
1. ålder,
2. yrke eller titel,
3. adress,
4. partitillhörighet eller liknande uppgift.
Uppgifterna får omfatta högst två rader per kandidat.
För de angivna fälten på en valsedel ska följande marginaler  användas:
1. valsedelns framsida:
a) vänster och höger sidmarginal till 1, 2, 3 och 4 samt 6 och 
7: 10 millimeter,
b) valsedelns överkant till 1: 4 millimeter,
c) avstånd mellan 1 och 2: 2,45 millimeter,
d) avstånd mellan 2 och 3: 2,45 millimeter,
e) avstånd mellan 3 och 4: 2,45 millimeter,
f) avstånd mellan 4 och 6: 3,6 millimeter,
2. valsedelns baksida:
a) vänster och höger sidmarginal till 8 och 9: 10 millimeter,
b) valsedelns överkant till 8: 11 millimeter,
c) avstånd mellan 8 och 9: 6,2 millimeter.
2. Valsedlar som avses i 6 kap. 1 § 1 respektive 3 vallagen 
(2005:837)
De fält som har samma beteckning som enligt 1 ovan ska ha  samma marginaler som anges där.
Utformning av valkuvert
Valkuvert ska ha storleken 156×123 millimeter och dess  framsida ska vara utformad enligt följande:
/Bilden är inte med här/
Utformning av ytterkuvert för budröst
Ytterkuvert för budröst ska ha storleken 210×148 millimeter  och vara utformade enligt följande:
/Bilden är inte med här/
Utformning av ytterkuvert för brevröst
Ytterkuvert för brevröst ska ha storleken 210×148 millimeter  och vara utformade enligt följande:
/Bilden är inte med här/
Förordning (2024:67).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.