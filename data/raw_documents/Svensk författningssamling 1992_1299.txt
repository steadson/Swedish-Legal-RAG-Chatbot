Title: Förordning (1992:1299) om ersättning för uppdrag i statliga styrelser, nämnder och råd m.m.
SFS Number: Svensk författningssamling 1992:1299
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19921299-om-ersattning-for-uppdrag-i_sfs-1992-1299/
Source Link: http://rkrattsbaser.gov.se/sfst?bet=1992:1299
Amendment Register Link: http://rkrattsbaser.gov.se/sfsr?bet=1992:1299
Ministry/Authority: Finansdepartementet ESA
Issued: 1992-12-10
Metadata: {"Utfärdad": "1992-12-10", "Ändrad": "t.o.m. SFS 2020:1205"}

==================================================

Förordning (1992:1299) om ersättning för uppdrag i statliga styrelser, nämnder och råd m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1299
Departement/myndighet
:   
Finansdepartementet ESA
Utfärdad
:   
1992-12-10
Omtryck
:   
SFS 1996:493
Ändrad
:   
t.o.m. SFS 2020:1205
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde m.m.
1 §
I denna förordning finns föreskrifter om ersättning till sådana ledamöter och ersättare i statliga myndigheters styrelser samt i statliga nämnder och råd m.m. som tillsätts av regeringen. Förordning (2004:936).
2 §
Styrelserna, nämnderna och råden m.m. delas in i kategorierna A-E enligt särskilt regeringsbeslut. Förordning (1996:493)
Ersättning till ordförande och vice ordförande
3 §
Regeringen beslutar särskilt om ersättning till ordförande och vice ordförande. Förordning (1996:493)
Ersättning till övriga ledamöter och ersättare
4 §
Ersättning till övriga ledamöter och ersättare betalas per  sammanträdesdag med följande belopp.
Belopp kronor
Kategori        Övriga ledamöter        Ersättare
A               Regeringen beslutar     Regeringen beslutar
särskilt i varje        särskilt i varje
enskilt fall            enskilt fall
B		2 600			1 300
C		1 900	  		950
D		1 250	  		675
E	  	650	  		650
Ersättning betalas bara ut till den som är närvarande vid  sammanträdet, om det inte finns särskilda skäl för något  annat.
Någon ersättning betalas dock inte till den som är anställd  vid myndigheten.
Någon ersättning betalas inte heller till den som har uppdrag  som ledamot eller ersättare i nämnd, råd, delegation eller  motsvarande som är knuten till den myndighet där han eller hon  är anställd.
Ersättning betalas bara till den ersättare som efter särskild  kallelse är närvarande vid ett sammanträde.
Förordning (2020:1205).
5 §
Har upphävts genom förordning (1996:493)
6 §
När en ersättare tjänstgör som ledamot, får han den ersättning som gäller för ledamoten.
Ersättning för mistade avlöningsförmåner m.m.
7 §
En övrig ledamot eller ersättare som går miste om avlöningsförmåner från sin anställning på grund av uppdraget, får ersättning för sådana förmåner.
Ersättning till den som driver egen verksamhet betalas högst med det belopp per sammanträdesdag som motsvarar egenföretagarens fastställda sjukpenninggrundande inkomst enligt 25 och 26 kap. socialförsäkringsbalken, delad med 365.
Sådan ersättning betalas utöver ersättning enligt 4 §.
Förordning (2010:1680).
Sakkunniga, experter och sekreterare
8 §
Ersättning till sakkunniga, experter och sekreterare beslutas av myndigheten. Förordning (1996:493)
Personalföreträdare
9 §
Personalföreträdare i affärsverkens styrelser får ersättning enligt 4 § första och andra styckena samt 6 §.
Till övriga personalföreträdare betalas ingen ersättning.
Övergångsbestämmelser
2004:936
1. Denna förordning träder i kraft den 1 januari 2005.
2. Föreskrifterna i denna förordning tillämpas också i fråga om ledamöter och ersättare i styrelser, nämnder och råd m.m. i de allmänna försäkringskassorna såvitt avser uppdrag som har fullgjorts före utgången av år 2004.
2008:1347
Denna förordning träder i kraft den 1 februari 2009. De nya bestämmelserna ska dock tillämpas för tid från och med den 1 januari 2008.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.