Title: Förordning (2019:240) med kompletterande bestämmelser till EU:s förordningar om makars och registrerade partners förmögenhetsförhållanden
SFS Number: Svensk författningssamling 2019:240
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2019240-med-kompletterande_sfs-2019-240/
Source Link: http://rkrattsbaser.gov.se/sfst?bet=2019:240
Amendment Register Link: http://rkrattsbaser.gov.se/sfsr?bet=2019:240
Ministry/Authority: Justitiedepartementet L2
Issued: 2019-05-02
Metadata: {"Utfärdad": "2019-05-02"}

==================================================

Förordning (2019:240) med kompletterande bestämmelser till EU:s förordningar om makars och registrerade partners förmögenhetsförhållanden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:240
Departement/myndighet
:   
Justitiedepartementet L2
Utfärdad
:   
2019-05-02
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll
1 §
Denna förordning innehåller bestämmelser som kompletterar  EU:s förordningar om makars och registrerade partners  förmögenhetsförhållanden, nämligen
1. rådets förordning (EU) 2016/1103 av den 24 juni 2016 om  genomförande av ett fördjupat samarbete på området för  domstols behörighet, tillämplig lag samt erkännande och  verkställighet av domar i mål om makars för-
mögenhetsförhållanden, och
2. rådets förordning (EU) 2016/1104 av den 24 juni 2016 om  genomförande av ett fördjupat samarbete på området för  domstols behörighet, tillämplig lag samt erkännande och  verkställighet av domar i mål om förmögenhetsrättsliga  verkningar av registrerade partnerskap.
Behörig domstol
2 §
En ansökan som avses i 2 kap. 7 § lagen (2019:234) om  makars och sambors förmögenhetsförhållanden i internationella  situationer görs till den tingsrätt i följande förteckning som  följer av artikel 44.2 i EU:s förordning om makars  förmögenhetsförhållanden eller artikel 44.2 i EU:s förordning  om registrerade partners förmögenhetsförhållanden.
Tingsrätt		Domsområde
Nacka tingsrätt		Stockholms län
Uppsala tingsrätt	Uppsala län
Eskilstuna tingsrätt	Södermanlands län
Linköpings tingsrätt	Östergötlands län
Jönköpings tingsrätt	Jönköpings län
Växjö tingsrätt		Kronobergs län
Kalmar tingsrätt	Kalmar län
Gotlands tingsrätt	Gotlands län
Blekinge tingsrätt	Blekinge län
Kristianstads tingsrätt	Bromölla, Båstads, Hässleholms, 
			Klippans, Kristianstads, Osby, 
			Perstorps, Simrishamns, Tomelilla, 
			Åstorps, Ängelholms, Örkelljunga och 
			Östra Göinge kommuner
Malmö tingsrätt		Bjuvs, Burlövs, Eslövs, Helsingborgs, 
			Höganäs, Hörby, Höörs, Kävlinge, 
			Landskrona, Lomma, Lunds, Malmö, 
			Sjöbo, Skurups, Staffanstorps, Svalövs, 
			Svedala, Trelleborgs, Vellinge och 
			Ystads kommuner
Halmstads tingsrätt	Hallands län
Göteborgs tingsrätt	Göteborgs, Härryda, Kungälvs, Lysekils, 
			Munkedals, Mölndals, Orusts, Partille, 
			Sotenäs, Stenungsunds, Strömstads, 
			Tanums, Tjörns, Uddevalla och Öckerö 
			kommuner
Vänersborgs tingsrätt	Ale, Alingsås, Bengtsfors, Bollebygds, 
			Borås, Dals-Eds, Färgelanda, Herrljunga, 
			Lerums, Lilla Edets, Marks, Melleruds, 
			Svenljunga, Tranemo, Trollhättans, 
			Ulricehamns, Vårgårda, Vänersborgs och 
			Åmåls kommuner
Skaraborgs tingsrätt	Essunga, Falköpings, Grästorps, 
			Gullspångs, Götene, Habo, Hjo, 
			Karlsborgs, Lidköpings, Mariestads, 
			Mullsjö, Skara, Skövde, Tibro, 
			Tidaholms, Töreboda och Vara kommuner
Värmlands tingsrätt	Värmlands län
Örebro tingsrätt	Örebro län
Västmanlands tingsrätt	Västmanlands län
Falu tingsrätt		Dalarnas län
Gävle tingsrätt		Gävleborgs län
Ångermanlands tingsrätt	Västernorrlands län
Östersunds tingsrätt	Jämtlands län
Umeå tingsrätt		Västerbottens län
Luleå tingsrätt		Norrbottens län
Bestyrkt kopia
3 §
En domstol ska, om någon begär det, på en kopia av en dom  eller ett beslut som har meddelats av domstolen intyga att  avgörandet är äkta. Detsamma ska gälla för  Kronofogdemyndigheten i fråga om en kopia av ett utslag som  har meddelats enligt lagen (1990:746) om betalningsföreläg-
gande och handräckning.
Utfärdande av intyg
4 §
Ett intyg enligt artikel 45.3 b i EU:s förordning om  makars förmögenhetsförhållanden eller artikel 45.3 b i EU:s  förordning om registrerade partners förmögenhetsförhållanden  utfärdas av den domstol som har meddelat avgörandet eller, i  fråga om ett utslag som har meddelats enligt lagen (1990:746)  om betalningsföreläggande och handräckning, av Kronofogdemyn-
digheten.
Översättning
5 §
En auktoriserad translator är behörig att göra  översättningar enligt artikel 46.2 i EU:s förordning om makars  förmögenhetsförhållanden och artikel 46.2 i EU:s förordning om  registrerade partners förmögenhetsförhållanden.
Intyg vid erkännande och verkställighet i Sverige
6 §
En domstol behöver inte godta ett intyg enligt  artikel 45.3 b i EU:s förordning om makars  förmögenhetsförhållanden eller artikel 45.3 b i EU:s  förordning om registrerade partners förmögenhetsförhållanden  om inte intyget är utfärdat på eller översatt till svenska  eller engelska.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.