Title: Förordning (2021:198) om statligt stöd för att säkerställa tillgång till ambulansflygtransporter under utbrott av sjukdomen covid-19
SFS Number: Svensk författningssamling 2021:198
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021198-om-statligt-stod-for-att_sfs-2021-198/
Source Link: http://rkrattsbaser.gov.se/sfst?bet=2021:198
Amendment Register Link: http://rkrattsbaser.gov.se/sfsr?bet=2021:198
Ministry/Authority: Socialdepartementet
Issued: 2021-03-11
Metadata: {"Utfärdad": "2021-03-11", "Ändrad": "t.o.m. SFS 2021:723"}

==================================================

Förordning (2021:198) om statligt stöd för att säkerställa tillgång till ambulansflygtransporter under utbrott av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:198
Departement/myndighet
:   
Socialdepartementet
Utfärdad
:   
2021-03-11
Ändrad
:   
t.o.m. SFS 2021:723
Tidsbestämd
: 
2022-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om statligt stöd  till företag som utför patienttransporter med ambulansflyg på  uppdrag av hälso- och sjukvården.
Med ambulansflyg avses ett flygplan som är utrustat för  ambulans-transport av patienter i behov av avancerad hälso-  och sjukvård.
Förordningen är meddelad med stöd av 8 kap. 7 §  regeringsformen.
Syftet med stödet
2 §
Syftet med det statliga stödet är att säkerställa att  hälso- och sjukvården har tillräcklig tillgång till  ambulansflygtransporter dygnet runt under utbrott av sjukdomen  covid-19.
Förutsättningar för stödet
3 §
Stöd får lämnas till företag som utför patienttransporter  med ambulansflyg på uppdrag av hälso- och sjukvården och som  har erbjudit hälso- och sjukvården patienttransporter med  ambulansflyg sedan den 1 januari 2020.
4 §
Stöd till företag enligt denna förordning får endast  lämnas i enlighet med
1. Europeiska kommissionens beslut den 5 mars 2021 i ärende  SA.61904 (2021/N) och den 17 juni 2021 i ärende SA.63130 
(2021/N), eller
2. de villkor som anges i kommissionens förordning (EU) nr 
1407/2013 av den 18 december 2013 om tillämpningen av  artiklarna 107 och 108 i fördraget om Europeiska unionens  funktionssätt på stöd av mindre betydelse.  Förordning (2021:723).
5 §
Stöd enligt denna förordning får inte lämnas till företag  som
1. var i svårigheter den 31 december 2019 enligt definitionen  i artikel 2.18 i kommissionens förordning (EU) nr 651/2014 av  den 17 juni 2014 genom vilken vissa kategorier av stöd  förklaras förenliga med den inre marknaden enligt artiklarna 
107 och 108 i fördraget, i den ursprungliga lydelsen, eller
2. är föremål för betalningskrav på grund av ett beslut av  Europeiska kom-missionen som förklarat ett stöd från en svensk  stödgivare olagligt och oförenligt med den inre marknaden.
6 §
Stöd enligt denna förordning får lämnas som bidrag i mån  av tillgång på medel.
Stödets storlek
7 §
Stödet får lämnas till ett högsta belopp om 
20 000 000 kronor per företag under de förutsättningar som  anges i andra och tredje styckena.
Stöd enligt 4 § 1 får lämnas till ett högsta belopp om 
18 000 000 kronor per företag för stödperioden från och med  den 1 januari 2021 till och med den 15 augusti 2021. Av  beloppet får högst 16 000 000 kronor avse stödperioden från  och med den 1 januari 2021 till och med den 30 juni 2021.
Stöd enligt 4 § 2 får lämnas till ett högsta belopp om 
2 000 000 kronor per företag för stödperioden från och med den 
1 juli 2021 till och med den 15 augusti 2021. Sådant stöd får  endast lämnas till ett företag som har tagit emot 
18 000 000 kronor i stöd enligt 4 § 1. Förordning (2021:723).
8 §
Stödet får lämnas för icke täckta fasta kostnader som har  uppstått i företagets ambulansflygverksamhet till följd av  utbrott av sjukdomen covid-19 under en sådan stödperiod som  avses i 7 §. Förordning (2021:723).
9 §
Med icke täckta fasta kostnader avses i denna förordning  de fasta kostnader som har uppstått i företagets  ambulansflygverksamhet under stödperioden och som, under  stödperioden, inte ersatts av täckningsbidrag eller av  försäkringar och stöd med anledning av utbrott av sjukdomen  covid-19. Med täckningsbidrag avses intäkter efter att rörliga  kostnader har dragits av.
10 §
Stödet får inte överstiga 70 procent av de icke täckta  fasta kostnaderna. Stödet och övriga intäkter i företagets  ambulansflygverksamhet får tillsammans inte överstiga  kostnaderna för att erbjuda hälso- och sjukvården  patienttransporter med ambulansflyg under den period som  stödet avser.
Handläggningen av ansökningar
11 §
Socialstyrelsen prövar frågor om stöd enligt denna  förordning.
12 §
En ansökan om stöd ska vara skriftlig och ha kommit in  till Socialstyrelsen senast den
- 15 april 2021 för perioden från och med den 1 januari 2021  till och med den 31 mars 2021, och
- 31 augusti 2021 för perioden från och med den 1 april 2021  till och med den 15 augusti 2021. Förordning (2021:723).
13 §
En ansökan om stöd ska innehålla
1. uppgift om det belopp som söks,
2. dokumentation som styrker att förutsättningarna enligt 3  och 5 §§ är uppfyllda,
3. uppgifter om den stödberättigande kostnaden,
4. upplysningar om allt annat offentligt stöd som sökts eller  beviljats för perioden från och med den 1 januari 2020 till  och med den 31 december 2021,
5. en redogörelse för allt annat stöd av mindre betydelse som  företaget
a) fått under det beskattningsår som ansökan lämnas,
b) fått under de två föregående beskattningsåren, och
c) tidigare ansökt om eller beviljats och som avser samma  stödberättigande kostnader som det stöd som omfattas av  ansökan, och
6. de uppgifter i övrigt som Socialstyrelsen behöver för att  kunna pröva ansökan. Förordning (2021:723).
14 §
En ansökan om stöd ska även innehålla en granskning  utförd av en extern, oberoende och kvalificerad revisor.  Revisorn ska granska de uppgifter som avses i 13 § 3 och  enligt standard SNT 4400 eller en motsvarande standard.  Revisorn ska
1. kontrollera att den ekonomiska redovisningen stämmer med  sökandens bokföring för den period som stödet ska omfatta,
2. för respektive budgetpost kontrollera att redovisade  kostnader till sin karaktär överensstämmer med budgetpostens  benämning,
3. kontrollera att det finns underlag (kvitton eller fakturor)  som verifierar kostnaderna,
4. kontrollera att kostnaderna avser den tidsperiod som stödet  ska omfatta,
5. kontrollera att kostnaderna överensstämmer med sådan  verksamhet som avses i 8 §, och
6. för lönerelaterade kostnader kontrollera att
a) anställningskontrakt finns för den period som lönekostnaden  omfattar, och
b) tidrapporter eller annat underlag som styrker nedlagd tid  finns avseende den period som lönekostnaderna omfattar.
De kostnader som granskas ska uppgå till minst 70 procent av  kostnaderna för respektive budgetpost och omfatta ett  stickprov på minst 5 verifikationer för respektive budgetpost.
15 §
Om sökanden inte lämnar de uppgifter som Socialstyrelsen  behöver för att kunna pröva ansökan, ska sökanden ges  tillfälle att inom en viss tid komplettera ansökan. Om  sökanden inte följer en uppmaning att komplettera ansökan, får  Socialstyrelsen pröva ansökan i befintligt skick.
16 §
Vid fördelningen av stöd får Socialstyrelsen prioritera  mellan inkomna ansökningar och ge företräde till de företag  som bedöms ha bäst förutsättningar att säkerställa att hälso-  och sjukvården har tillräcklig tillgång till  ambulansflygtransporter dygnet runt under utbrott av sjukdomen  covid-19.
17 §
I ett beslut om att bevilja stöd ska det anges
1. vilken period som stödet avser, hur stödet har beräknats  och vilka icke täckta fasta kostnader som ligger till grund  för stödet,
2. skälen för den prioritering som gjorts enligt 16 §, och
3. vad som gäller i fråga om hinder mot utbetalning enligt 
19 § samt åter-betalning och återkrav enligt 20-22 §§.
Redovisning
18 §
Socialstyrelsen ska senast den 30 april 2022 lämna en  samlad redovisning till regeringen av stödbeslut enligt  förordningen. Av redovisningen ska det framgå
1. vilka företag som har fått stöd,
2. hur många ansökningar om stöd som har avslagits, och
3. vilka förändringar som har skett i hälso- och sjukvårdens  tillgång till ambulansflygtransporter till följd av  utbetalningen av stöd. Förordning (2021:723).
Hinder mot utbetalning
19 §
Socialstyrelsen får besluta att ett beviljat stöd helt  eller delvis inte ska betalas ut om det finns grund för  återbetalning enligt 20 §.
Återbetalning och återkrav
20 §
En stödmottagare är återbetalningsskyldig om
1. mottagaren genom att lämna oriktiga uppgifter eller på  annat sätt har förorsakat att stöd har lämnats felaktigt eller  med för högt belopp, eller
2. stödet av något annat skäl har lämnats felaktigt eller med  för högt belopp och mottagaren borde ha insett detta.
21 §
Socialstyrelsen ska besluta att helt eller delvis kräva  tillbaka stödet, om mottagaren är återbetalningsskyldig enligt 
20 §.
Om det finns särskilda skäl för det, får Socialstyrelsen  besluta att helt eller delvis avstå från ett återkrav.
22 §
På stöd som krävs tillbaka ska ränta tas ut från och med  den dag som infaller en månad efter det att beslut om återkrav  har fattats och efter en räntesats som vid varje tidpunkt  överstiger statens utlåningsränta med två procentenheter.
Om det finns särskilda skäl för det, får Socialstyrelsen  besluta att helt eller delvis avstå från krav på ränta.
Offentliggörande, rapportering och registerföring
23 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
24 §
För stöd som överstiger ett belopp som motsvarar 100 000  euro ska Socialstyrelsen offentliggöra den information som  avses i bilaga III till kommissionens förordning (EU) nr 
651/2014.
Överklagande
25 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Bemyndiganden
26 §
Socialstyrelsen får meddela
1. ytterligare föreskrifter om hur stödets storlek ska  beräknas, och
2. föreskrifter om verkställigheten av denna förordning.
Övergångsbestämmelser
2021:198
1. Denna förordning träder i kraft den 17 mars 2021.
2. Förordningen upphör att gälla vid utgången av den 
15 november 2021.
3. Den upphävda förordningen gäller dock fortfarande för  beslut om stöd som har meddelats före utgången av 2021.
Förordning (2021:723).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.