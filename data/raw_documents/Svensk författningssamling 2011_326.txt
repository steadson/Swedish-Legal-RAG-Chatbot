Title: Förordning (2011:326) om behörighet och legitimation för lärare och förskollärare
SFS Number: Svensk författningssamling 2011:326
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011326-om-behorighet-och_sfs-2011-326/
Source Link: http://rkrattsbaser.gov.se/sfst?bet=2011:326
Amendment Register Link: http://rkrattsbaser.gov.se/sfsr?bet=2011:326
Ministry/Authority: Utbildningsdepartementet
Issued: 2011-03-17
Metadata: {"Utfärdad": "2011-03-17", "Ändrad": "t.o.m. SFS 2025:544"}

==================================================

Förordning (2011:326) om behörighet och legitimation för lärare och förskollärare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:326
Departement/myndighet
:   
Utbildningsdepartementet
Utfärdad
:   
2011-03-17
Ändrad
:   
t.o.m. SFS 2025:544
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande föreskrifter
2 kap. Behörighetsgrundande utbildning
3 kap. Utländsk lärar- eller förskollärarutbildning
4 kap. Legitimation
5 kap. Introduktionsperiod
Övergångsbestämmelser
1 kap. Inledande föreskrifter
1 §
I denna förordning finns det i anslutning till skollagen
(2010:800) bestämmelser om vad som krävs för att en lärare eller förskollärare ska vara behörig att bedriva viss undervisning i skolväsendet och andra bestämmelser om behörighet för lärare.
Förordningen innehåller även bestämmelser om legitimation och introduktionsperiod för lärare och förskollärare i skolväsendet och om undantag från vissa krav i skollagen.
Förordning (2014:419).
2 §
I förordningen (2011:7) om dansarutbildning finns  särskilda bestämmelser om lärare på dansarutbildningen.
I förordningen (2011:398) om särskild utbildning med judiska  studier i grundskolan finns särskilda bestämmelser om lärare i  ämnet judiska studier.
I gymnasieförordningen (2010:2039) finns särskilda  bestämmelser om lärare som ska bedriva viss undervisning inom  riksrekryterande utbildning på nationella program i  gymnasieskolan. Förordning (2021:456).
3 §
Bestämmelsen i 2 kap. 17 § skollagen (2010:800) om visst  främmande språk gäller engelska. Förordning (2021:456).
4 §
Bestämmelserna i 2 kap. 17 § skollagen (2010:800) om viss  särskild pedagogisk inriktning gäller waldorfpedagogisk  inriktning. Förordning (2021:456).
5 §
Vid tillämpningen av denna förordning jämställs specialpedagogexamen enligt bilaga 2 till högskoleförordningen
(1993:100) med speciallärarexamen enligt samma bilaga. Detsamma gäller en äldre examen som motsvarar någon av dessa examina.
Första stycket gäller bara om den examen som ska jämställas med speciallärarexamen enligt bilaga 2 till högskoleförordningen har utfärdats senast den 30 juni 2015 och avser en utbildning som påbörjats före utgången av 2008.
2 kap. Behörighetsgrundande utbildning
Förskolan
1 §
Behörig att undervisa i förskolan är den som har avlagt
1. förskollärarexamen enligt bilaga 2 till högskoleförordningen
(1993:100),
2. en äldre examen än som avses i 1 och som är avsedd för arbete i förskolan, eller
3. en examen som ger behörighet att bedriva undervisning enligt denna förordning, om han eller hon genom att ha kompletterat sin utbildning har fått kunskaper och förmågor som motsvarar kraven för en examen som avses i 1.
Förskoleklassen
2 §
Behörig att undervisa i förskoleklassen är den som har avlagt
1. förskollärarexamen enligt bilaga 2 till högskoleförordningen
(1993:100),
2. grundlärarexamen enligt bilaga 2 till högskoleförordningen med inriktning mot arbete i förskoleklass och grundskolans årskurs 1-3,
3. en äldre examen än som avses i 1 eller 2 och som är avsedd för arbete i förskolan, förskoleklass eller i minst en av årskurserna 1-3 i grundskolan, eller
4. en examen som ger behörighet att bedriva undervisning enligt denna förordning, om han eller hon genom att ha kompletterat sin utbildning har fått kunskaper och förmågor som motsvarar kraven för en examen som avses i 1 eller 2.
Grundskolan
Grundskolans årskurs 1-3
3 §
Behörig att undervisa i grundskolans årskurs 1-3 är den  som har avlagt
1. grundlärarexamen enligt bilaga 2 till högskoleförordningen 
(1993:100) med inriktning mot arbete i förskoleklass och  grundskolans årskurs 1-3,
2. en äldre examen än som avses i 1 och som är avsedd för  arbete i minst en av årskurserna 1-3 i grundskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att  undervisa i den eller de årskurser och i det eller de ämnen  som omfattas av lärarens utbildning. En lärare som avses i  första stycket är dock endast behörig att undervisa i svenska  som andraspråk om läraren i sin utbildning har fullgjort
1. 30 högskolepoäng eller motsvarande omfattning i ämnet,  eller
2. 15 högskolepoäng eller motsvarande omfattning i ämnet om  läraren samtidigt är behörig att undervisa i ämnet svenska i  årskurs 1-3. Förordning (2021:1340).
3 a §
En lärare som är behörig att undervisa i ett eller flera  ämnen enligt 3 § är även behörig att undervisa i grundskolans  årskurs 1-3 i ytterligare ett eller flera ämnen, om läraren  genom att ha kompletterat sin behörighet enligt nämnda  bestämmelse med ytterligare utbildning har fullgjort  ämnesstudier i detta eller dessa ämnen i den omfattning som  anges i andra stycket.
Ämnesstudier som avses i första stycket ska omfatta
1. minst 30 högskolepoäng eller motsvarande omfattning i ämnet  svenska eller matematik,
2. minst 30 högskolepoäng eller motsvarande omfattning i ett  eller minst 15 högskolepoäng eller motsvarande omfattning  vardera i två av ämnena bild, hem- och konsumentkunskap,  idrott och hälsa, musik eller slöjd,
3. minst 15 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
4. minst 15 högskolepoäng eller motsvarande omfattning i  naturorienterande ämnen och teknik i huvudsak jämnt fördelade  mellan dessa ämnen,
5. minst 30 högskolepoäng eller motsvarande omfattning i ämnet  svenska som andraspråk eller minst 15 högskolepoäng eller  motsvarande omfattning i ämnet om läraren samtidigt är behörig  att undervisa i ämnet svenska i årskurs 1-3,
6. minst 7,5 högskolepoäng eller motsvarande omfattning i ett  av de ämnen som avses i 3 eller 4, eller
7. minst 15 högskolepoäng eller motsvarande omfattning i ett  annat ämne än som avses i 1, 2, 3, 4, 5 eller 6.
Förordning (2021:1340).
4 §
Behörig att undervisa i grundskolans årskurs 1-3 i ämnena bild, hem- och konsumentkunskap, idrott och hälsa, musik, slöjd eller moderna språk är, utöver vad som följer av 3 eller 3 a §, den som har avlagt
1. grundlärarexamen enligt bilaga 2 till högskoleförordningen
(1993:100) med inriktning mot arbete i fritidshem,
2. grundlärarexamen enligt bilaga 2 till högskoleförordningen med inriktning mot arbete i grundskolans årskurs 4-6,
3. ämneslärarexamen enligt bilaga 2 till högskoleförordningen med inriktning mot arbete i grundskolans årskurs 7-9,
4. en äldre examen än som avses i 1 och som är avsedd för arbete i fritidshem och minst en årskurs i grundskolan,
5. en äldre examen än som avses i 2 eller 3 och som är avsedd för arbete i minst en av årskurserna 4-9 i grundskolan, eller
6. en examen som ger behörighet att bedriva undervisning enligt denna förordning, om han eller hon genom att ha kompletterat sin utbildning har fått kunskaper och förmågor som motsvarar kraven för en examen som avses i 1, 2 eller 3.
En lärare som avses i första stycket är endast behörig att undervisa i något eller några av de ämnen som anges där och som omfattas av lärarens utbildning. Förordning (2011:1596).
4 a §
Behörig att undervisa i grundskolans årskurs 1-3 i ett eller flera av ämnena bild, hem- och konsumentkunskap, idrott och hälsa, musik eller slöjd är, utöver vad som följer av 3, 3 a eller 4 §, den som är behörig att undervisa i samma ämne eller ämnen i minst en av årskurserna 7-9 i grundskolan eller i gymnasieskolan. Förordning (2014:1097).
5 §
Behörig att undervisa i grundskolans årskurs 3 är, utöver  vad som följer av 3, 3 a, 4 eller 4 a §, den som har avlagt
1. grundlärarexamen enligt bilaga 2 till högskoleförordningen 
(1993:100) med inriktning mot arbete i grundskolans årskurs 4-6,
2. en äldre examen än som avses i 1 och som är avsedd för  arbete i minst en av årskurserna 4-6 i grundskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att  undervisa i det eller de ämnen som omfattas av lärarens  utbildning. En lärare som avses i första stycket är dock  endast behörig att undervisa i svenska som andraspråk om  läraren i sin utbildning har fullgjort
1. 30 högskolepoäng eller motsvarande omfattning i ämnet,  eller
2. 15 högskolepoäng eller motsvarande omfattning i ämnet om  läraren samtidigt är behörig att undervisa i ämnet svenska i  årskurs 1-3. Förordning (2024:). Förordning (2024:1237).
5 a §
En lärare som är behörig att undervisa i ett eller flera ämnen enligt 5 § är även behörig att undervisa i grundskolans årskurs 3 i ytterligare ett eller flera ämnen, om läraren är behörig att undervisa i detta eller dessa ämnen i grundskolans årskurs 4-6. Förordning (2011:1596).
Grundskolans årskurs 4-6
6 §
Behörig att undervisa i grundskolans årskurs 4-6 är den  som har avlagt
1. grundlärarexamen enligt bilaga 2 till högskoleförordningen 
(1993:100) med inriktning mot arbete i grundskolans årskurs 4-6,
2. grundlärarexamen enligt bilaga 2 till högskoleförordningen  med inriktning mot arbete i fritidshem,
3. ämneslärarexamen enligt bilaga 2 till högskoleförordningen  med inriktning mot arbete i grundskolans årskurs 7-9,
4. en äldre examen än som avses i 1 och som är avsedd för  arbete i minst en av årskurserna 4-6 i grundskolan, eller
5. en äldre examen än som avses i 3 och som är avsedd för  arbete i minst en av årskurserna 7-9 i grundskolan.
En lärare som avses i första stycket är endast behörig att  undervisa i det eller de ämnen som omfattas av lärarens  examen. En lärare som avses i första stycket 4 är dessutom  endast behörig att undervisa i den eller de årskurser som  omfattas av lärarens examen. En lärare som avses i första  stycket är dock endast behörig att undervisa i svenska som  andraspråk om läraren i sin examen har fullgjort
1. 30 högskolepoäng eller motsvarande omfattning i ämnet,  eller
2. 15 högskolepoäng eller motsvarande omfattning i ämnet om  läraren samtidigt är behörig att undervisa i ämnet svenska i  årskurs 4-6. Förordning (2021:1340).
7 §
Behörig att undervisa i grundskolans årskurs 4-6 är,  utöver vad som följer av 6 §, den som har avlagt en examen som  ger behörighet att bedriva undervisning enligt denna  förordning, om han eller hon genom att ha kompletterat sin  behörighet att undervisa som lärare med ytterligare utbildning  har fullgjort ämnesstudier om minst 30 högskolepoäng eller  motsvarande omfattning vardera i ämnena svenska, matematik och  engelska.
Därutöver ska läraren ha fullgjort ämnesstudier om
1. minst 30 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
2. minst 30 högskolepoäng eller motsvarande omfattning i  naturorienterande ämnen och teknik i huvudsak jämnt fördelade  mellan dessa ämnen,
3. minst 30 högskolepoäng eller motsvarande omfattning i ett  eller minst 15 högskolepoäng eller motsvarande omfattning  vardera i två av ämnena bild, hem- och konsumentkunskap,  idrott och hälsa, musik eller slöjd, eller
4. minst 15 högskolepoäng eller motsvarande omfattning i  svenska som andraspråk.
Behörighet enligt första stycket omfattar bara ämnena svenska,  matematik och engelska samt det eller de ämnen som avses i  andra stycket 1, 2, 3 eller 4 om lärarens utbildning i detta  eller dessa ämnen har den omfattning som krävs enligt  respektive punkt. Förordning (2021:1340).
7 a §
En lärare som är behörig att undervisa i ett eller flera  ämnen enligt 6 § första stycket 1, 3, 4 eller 5 eller 7 § är  även behörig att undervisa i grundskolans årskurs 4-6 i  ytterligare ett eller flera ämnen, om läraren genom att ha  kompletterat sin behörighet enligt nämnda bestämmelser med  ytterligare utbildning har fullgjort ämnesstudier i detta  eller dessa ämnen i den omfattning som anges i andra stycket.
Ämnesstudier som avses i första stycket ska omfatta
1. minst 30 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
2. minst 30 högskolepoäng eller motsvarande omfattning i  naturorienterande ämnen och teknik i huvudsak jämnt fördelade  mellan dessa ämnen,
3. minst 30 högskolepoäng eller motsvarande omfattning i ett  eller minst 15 högskolepoäng eller motsvarande omfattning  vardera i två av ämnena bild, hem- och konsumentkunskap,  idrott och hälsa, musik eller slöjd,
4. minst 7,5 högskolepoäng eller motsvarande omfattning i ett  av de ämnen som avses i 1 eller 2,
5. minst 30 högskolepoäng eller motsvarande omfattning i ämnet  svenska som andraspråk eller minst 15 högskolepoäng eller  motsvarande omfattning i ämnet om läraren samtidigt är behörig  att undervisa i ämnet svenska i årskurs 4-6, eller
6. minst 30 högskolepoäng eller motsvarande omfattning i ett  annat ämne än som avses i 1, 2, 3, 4 eller 5.
Förordning (2021:1340).
7 b §
Behörig att undervisa i grundskolans årskurs 4-6 i ett eller flera av ämnena bild, hem- och konsumentkunskap, idrott och hälsa, musik eller slöjd är, utöver vad som följer av 6, 7 eller 7 a §, den som är behörig att undervisa i samma ämne eller ämnen i minst en av årskurserna 7-9 i grundskolan eller i gymnasieskolan. Förordning (2014:1097).
Grundskolans årskurs 7-9
8 §
Behörig att undervisa i grundskolans årskurs 7-9 är den som har avlagt
1. ämneslärarexamen enligt bilaga 2 till högskoleförordningen
(1993:100) med inriktning mot arbete i grundskolans årskurs 7-9,
2. ämneslärarexamen enligt bilaga 2 till högskoleförordningen med inriktning mot arbete i gymnasieskolan,
3. en äldre examen än som avses i 1 och som är avsedd för arbete i minst en av årskurserna 7-9 i grundskolan, eller
4. en äldre examen än som avses i 2 och som är avsedd för arbete i gymnasieskolan.
En lärare som avses i första stycket är endast behörig att undervisa i det eller de ämnen som omfattas av lärarens examen.
En lärare som avses i första stycket 3 är dessutom endast behörig att undervisa i den eller de årskurser som omfattas av lärarens examen.
9 §
Behörig att undervisa i grundskolans årskurs 7-9 är, utöver vad som följer av 8 §, den som har avlagt en examen som ger behörighet att bedriva undervisning enligt denna förordning, om han eller hon genom att ha kompletterat sin behörighet att undervisa som lärare med ytterligare utbildning har fullgjort ämnesstudier om
1. minst 90 högskolepoäng eller motsvarande omfattning i något av ämnena svenska, samhällskunskap eller musik, eller
2. minst 45 högskolepoäng eller motsvarande omfattning i ett annat ämne än som anges i 1.
En lärare som avses i första stycket är behörig att undervisa i det eller de ämnen som anges i första stycket 1 eller 2 om lärarens utbildning i ämnet har den omfattning som krävs enligt respektive punkt och ämnesstudierna i huvudsak kan anses motsvara kraven i en ämneslärarexamen enligt bilaga 2 till högskoleförordningen (1993:100) med inriktning mot arbete i grundskolans årskurs 7-9 i fråga om ämneskunskaper.
Förordning (2013:694).
Bredare behörighet i Waldorfskola
10 §
En lärare som är behörig att undervisa i grundskolans årskurs 1-6 enligt bestämmelser i denna förordning är även behörig att undervisa i årskurserna 7 och 8 i en grundskola med waldorfpedagogisk inriktning. Detta gäller bara om lärarens utbildning omfattar waldorfpedagogik.
Behörighet att undervisa i årskurserna 7 och 8 enligt första stycket omfattar bara det eller de ämnen som läraren är behörig att undervisa i i grundskolans årskurs 4-6.
Anpassade grundskolan
Anpassade grundskolans årskurs 1-6
11 §
Behörig att undervisa i anpassade grundskolans årskurs 1-6 är den som har avlagt speciallärarexamen enligt bilaga 2  till högskoleförordningen (1993:100) med specialisering mot  intellektuell funktionsnedsättning och
1. grundlärarexamen enligt samma bilaga med inriktning mot  arbete i förskoleklass och grundskolans årskurs 1-3,
2. en äldre examen än som avses i 1 och som är avsedd för  arbete i minst en av årskurserna 1-3 i grundskolan, eller
3. genom att ha kompletterat en examen som ger behörighet att  bedriva undervisning enligt denna förordning med ytterligare  utbildning har fått kunskaper och förmågor som motsvarar  kraven för en examen som avses i 1.
En lärare som avses i första stycket är endast behörig att  undervisa i det eller de ämnen som omfattas av lärarens  utbildning. En lärare som avses i första stycket är dock  endast behörig att undervisa i svenska som andraspråk om  läraren i sin utbildning har fullgjort
1. 30 högskolepoäng eller motsvarande omfattning i ämnet,  eller
2. 15 högskolepoäng eller motsvarande omfattning i ämnet om  läraren samtidigt är behörig att undervisa i ämnet svenska i  anpassade grundskolans årskurs 1-6.
En lärare som avses i första stycket är dessutom behörig att  undervisa i det eller de ämnesområden för vilket ett ämne, som  läraren är behörig att undervisa i, är relevant.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.  Förordning (2024:1237).
11 a §
En lärare som är behörig att undervisa i ett eller  flera ämnen enligt 11 § är även behörig att undervisa i  anpassade grundskolans årskurs 1-6 i ytterligare ett eller  flera ämnen, om läraren genom att ha kompletterat sin  behörighet enligt nämnda bestämmelse med ytterligare  utbildning har fullgjort ämnesstudier i detta eller dessa  ämnen i den omfattning som anges i andra stycket.
Ämnesstudier som avses i första stycket ska omfatta
1. minst 30 högskolepoäng eller motsvarande omfattning i ämnet  svenska eller matematik,
2. minst 30 högskolepoäng eller motsvarande omfattning i ett  eller minst 15 högskolepoäng eller motsvarande vardera i två  av ämnena bild, hem- och konsumentkunskap, idrott och hälsa,  musik eller slöjd,
3. minst 15 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
4. minst 15 högskolepoäng eller motsvarande i  naturorienterande ämnen och teknik i huvudsak jämnt fördelade  mellan dessa ämnen,
5. minst 30 högskolepoäng eller motsvarande omfattning i ämnet  svenska
som andraspråk eller minst 15 högskolepoäng eller motsvarande  omfattning i ämnet om läraren samtidigt är behörig att  undervisa i ämnet svenska i anpassade grundskolans årskurs 1-6,
6. minst 7,5 högskolepoäng eller motsvarande omfattning i ett  av de ämnen som avses i 3 eller 4, eller
7. minst 15 högskolepoäng eller motsvarande omfattning i ett  annat ämne än som avses i 1, 2, 3, 4, 5 eller 6.
En lärare som avses i första stycket är även behörig att  undervisa i det eller de ämnesområden för vilket ett ämne, som  läraren är behörig att undervisa i, är relevant.
Förordning (2024:1237).
12 §
Behörig att undervisa i anpassade grundskolans årskurs 1-6 i ämnena bild, hem- och konsumentkunskap, idrott och hälsa,  musik eller slöjd och i ämnesområdena estetisk verksamhet,  motorik eller vardagsaktiviteter är, utöver vad som följer av 
11 eller 11 a §, den som har avlagt speciallärarexamen enligt  bilaga 2 till högskoleförordningen (1993:100) med  specialisering mot intellektuell funktionsnedsättning och
1. grundlärarexamen enligt samma bilaga med inriktning mot  arbete i fritidshem,
2. grundlärarexamen enligt samma bilaga med inriktning mot  arbete i grundskolans årskurs 4-6,
3. ämneslärarexamen enligt samma bilaga med inriktning mot  arbete i grundskolans årskurs 7-9,
4. en äldre examen än som avses i 1 och som är avsedd för  arbete i fritidshem och minst en årskurs i grundskolan,
5. en äldre examen än som avses i 2 eller 3 och som är avsedd  för arbete i minst en av årskurserna 4-9 i grundskolan, eller
6. genom att ha kompletterat en examen som ger behörighet att  bedriva undervisning enligt denna förordning med ytterligare  utbildning har fått kunskaper och förmågor som motsvarar  kraven för en examen som avses i 1, 2 eller 3.
En lärare som avses i första stycket är endast behörig att  undervisa i något eller några av de ämnen som anges där och  som omfattas av lärarens utbildning. Läraren är dessutom  endast behörig att undervisa i något eller några av de  ämnesområden som anges i första stycket för vilket ett sådant  ämne är relevant.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2022:1621).
12 a §
Behörig att undervisa i anpassade grundskolans  årskurs 1-6 i ett eller flera av ämnena bild, hem- och  konsumentkunskap, idrott och hälsa, musik eller slöjd är,  utöver vad som följer av 11, 11 a eller 12 §, den som har  avlagt speciallärarexamen enligt bilaga 2 till  högskoleförordningen (1993:100) med specialisering mot  intellektuell funktionsnedsättning och som är behörig att  undervisa i samma ämne eller ämnen i minst en av  årskurserna 7-9 i grundskolan eller i gymnasieskolan.
En lärare som är behörig enligt första stycket att undervisa i  ett eller flera ämnen är dessutom behörig att undervisa i  något eller några av ämnesområdena estetisk verksamhet,  motorik eller vardagsaktiviteter för vilket ett sådant ämne är  relevant.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2022:1621).
Anpassade grundskolans årskurs 7-9
13 §
Behörig att undervisa i anpassade grundskolans årskurs 7-9 är den som har avlagt speciallärarexamen enligt bilaga 2  till högskoleförordningen (1993:100) med specialisering mot  intellektuell funktionsnedsättning och
1. grundlärarexamen enligt samma bilaga med inriktning mot  arbete i årskurs 4-6, eller
2. en äldre examen än som avses i 1 och som är avsedd för  arbete i minst en av årskurserna 4-6 i grundskolan.
En lärare som avses i första stycket är endast behörig att  undervisa i det eller de ämnen som omfattas av lärarens  examen. Läraren är dessutom behörig att undervisa i det eller  de ämnesområden för vilket ett sådant ämne är relevant. En  lärare som avses i första stycket är dock endast behörig att  undervisa i svenska som andraspråk om läraren i sin examen har  fullgjort
1. 30 högskolepoäng eller motsvarande omfattning i ämnet,  eller
2. 15 högskolepoäng eller motsvarande omfattning i ämnet om  läraren
samtidigt är behörig att undervisa i ämnet svenska i anpassade  grundskolans årskurs 7-9.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2024:1237).
14 §
Behörig att undervisa i anpassade grundskolans årskurs 7-9 är, utöver vad som följer av 13 §, den som har avlagt  speciallärarexamen enligt bilaga 2 till högskoleförordningen 
(1993:100) med specialisering mot intellektuell  funktionsnedsättning och en examen som ger behörighet att  bedriva undervisning enligt denna förordning. Därutöver ska  läraren genom att ha kompletterat sin behörighet att undervisa  som lärare med ytterligare utbildning ha fullgjort  ämnesstudier om minst 30 högskolepoäng eller motsvarande  omfattning vardera i ämnena svenska, matematik och engelska  och
1. minst 30 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
2. minst 30 högskolepoäng eller motsvarande omfattning i  naturorienterande ämnen och teknik i huvudsak jämnt fördelade  mellan dessa ämnen,
3. minst 30 högskolepoäng eller motsvarande omfattning i ett  eller minst 15 högskolepoäng eller motsvarande omfattning  vardera i två av ämnena bild, hem- och konsumentkunskap,  idrott och hälsa, musik eller slöjd, eller
4. minst 15 högskolepoäng eller motsvarande omfattning i  svenska som andraspråk.
En lärare som avses i första stycket är endast behörig att  undervisa i ämnena svenska, matematik och engelska samt det  eller de ämnen som avses i första stycket 1, 2, 3 eller 4, om  lärarens utbildning i detta eller dessa ämnen har den  omfattning som krävs enligt respektive punkt. Läraren är  dessutom behörig att undervisa i det eller de ämnesområden för  vilket ett ämne, som läraren är behörig att undervisa i, är  relevant.
Första och andra styckena gäller dock inte om lärarens  behörighetsgivande examen är ämneslärarexamen enligt bilaga 2  till högskoleförordningen eller en motsvarande äldre examen.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2024:1237).
14 a §
En lärare som är behörig att undervisa i ett eller  flera ämnen enligt 13 eller 14 § är även behörig att undervisa  i anpassade grundskolans årskurs 7-9 i ytterligare ett eller  flera ämnen, om läraren genom att ha kompletterat sin  behörighet enligt nämnda bestämmelser med ytterligare  utbildning har fullgjort ämnesstudier i detta eller dessa  ämnen i den omfattning som anges i andra stycket.
Ämnesstudier som avses i första stycket ska omfatta
1. minst 30 högskolepoäng eller motsvarande omfattning i  samhällsorienterande ämnen i huvudsak jämnt fördelade mellan  dessa ämnen,
2. minst 30 högskolepoäng eller motsvarande omfattning i  naturorienterande ämnen och teknik i huvudsak jämnt fördelade  mellan dessa ämnen,
3. minst 30 högskolepoäng eller motsvarande omfattning i ett  eller minst 15 högskolepoäng eller motsvarande omfattning  vardera i två av ämnena bild, hem- och konsumentkunskap,  idrott och hälsa, musik eller slöjd,
4. minst 7,5 högskolepoäng eller motsvarande omfattning i ett  av de ämnen som avses i 1 eller 2,
5. minst 30 högskolepoäng eller motsvarande omfattning i ämnet  svenska som andraspråk eller minst 15 högskolepoäng eller  motsvarande omfattning i ämnet om läraren samtidigt är behörig  att undervisa i ämnet svenska i anpassade grundskolans  årskurs 7-9, eller
6. minst 30 högskolepoäng eller motsvarande omfattning i ett  annat ämne än som avses i 1, 2, 3, 4 eller 5.
En lärare som avses i första stycket är även behörig att  undervisa i det eller de ämnesområden för vilket ett ämne, som  läraren är behörig att undervisa i, är relevant.
Förordning (2024:1237).
15 §
Behörig att undervisa i anpassade grundskolans årskurs 7-9 i ämnena bild, hem- och konsumentkunskap, idrott och hälsa,  musik eller slöjd och i ämnesområdena estetisk verksamhet,  motorik eller vardagsaktiviteter är, utöver vad som följer av 
13, 14 eller 14 a §, den som har avlagt speciallärarexamen  enligt bilaga 2 till högskoleförordningen (1993:100) med  specialisering mot intellektuell funktionsnedsättning och
1. ämneslärarexamen enligt samma bilaga med inriktning mot  arbete i grundskolans årskurs 7-9,
2. en äldre examen än som avses i 1 och som är avsedd för  arbete i minst en av årskurserna 7-9 i grundskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 
30 högskolepoäng eller motsvarande omfattning i ett eller två  av ämnena bild, hem- och konsumentkunskap, idrott och hälsa,  musik eller slöjd.
En lärare som avses i första stycket är endast behörig att  undervisa i något eller några av de ämnen som anges där och  som omfattas av lärarens utbildning. Läraren är dessutom  endast behörig att undervisa i något eller några av de  ämnesområden som anges i första stycket för vilket ett sådant  ämne är relevant.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2022:1621).
15 a §
Behörig att undervisa i anpassade grundskolans  årskurs 7-9 i ett eller flera av ämnena bild, hem- och  konsumentkunskap, idrott och hälsa, musik eller slöjd är,  utöver vad som följer av 13, 14, 14 a eller 15 §, den som har  avlagt speciallärarexamen enligt bilaga 2 till  högskoleförordningen (1993:100) med specialisering mot  intellektuell funktionsnedsättning och som är behörig att  undervisa i samma ämne eller ämnen i minst en av  årskurserna 7-9 i grundskolan eller i gymnasieskolan.
En lärare som är behörig enligt första stycket att undervisa i  ett eller flera ämnen är dessutom behörig att undervisa i  något eller några av ämnesområdena estetisk verksamhet,  motorik eller vardagsaktiviteter för vilket ett sådant ämne är  relevant.
Kravet i första stycket på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen och omfattar inriktning  eller specialisering mot intellektuell funktionsnedsättning.
Förordning (2022:1621).
16 §
Behörig att undervisa i utbildning inom ämnesområden i  anpassade grundskolan är, utöver vad som följer av 11, 11 a, 
12, 13, 14, 14 a, 15 eller 15 a §, den som har avlagt  speciallärarexamen enligt bilaga 2 till högskoleförordningen 
(1993:100) med specialisering mot intellektuell  funktionsnedsättning och
1. förskollärarexamen enligt samma bilaga,
2. en äldre examen än som avses i 1 och som är avsedd för  arbete i förskola, eller
3. genom att ha kompletterat en examen som ger behörighet att  bedriva undervisning enligt denna förordning med ytterligare  utbildning har fått kunskaper och förmågor som motsvarar  kraven för en examen som avses i 1.
Kravet i första stycket på att ha avlagt speciallärarexamen  gäller inte lärare eller förskollärare som har avlagt en  behörighetsgivande examen som är äldre än en sådan  behörighetsgivande examen som anges i bilaga 2 till  högskoleförordningen och omfattar inriktning eller  specialisering mot intellektuell funktionsnedsättning.
Förordning (2022:1621).
Specialskolan
17 §
Behörig att undervisa i specialskolan är den som har  avlagt speciallärarexamen enligt bilaga 2 till  högskoleförordningen (1993:100) med specialisering mot dövhet  eller hörselskada, synskada, grav språkstörning eller  intellektuell funktionsnedsättning och
1. en examen enligt samma bilaga som ger behörighet att  undervisa i grundskolan,
2. en äldre examen än som avses i 1 och som är avsedd för  arbete i grundskolan, eller
3. genom att ha kompletterat en examen som ger behörighet att  bedriva undervisning enligt denna förordning med ytterligare  utbildning är behörig att undervisa i grundskolan.
En lärare som avses i första stycket är endast behörig att  bedriva undervisning som är avsedd för elever med sådan  funktionsnedsättning som lärarens speciallärarexamen avser och  i motsvarande årskurser och ämnen i grundskolan som lärarens  utbildning ger behörighet att undervisa i enligt bestämmelser  i denna förordning. Detta gäller dock inte behörighet att  undervisa i årskurserna 7 och 8 enligt 10 §.
Om sådana elever som avses i andra stycket har mer än en  funktionsnedsättning ska en lärare som avses i första stycket  vara behörig om lärarens speciallärarexamen är specialiserad  mot minst en av funktionsnedsättningarna. En sådan lärare är  behörig i motsvarande årskurser och ämnen i grundskolan som  lärarens utbildning ger behörighet att undervisa i enligt  bestämmelser i denna förordning. Detta gäller dock inte  behörighet att undervisa i årskurserna 7 och 8 enligt 10 §.
En lärare som är behörig att undervisa i specialskolans  årskurs 9 har motsvarande behörighet att undervisa i  specialskolans årskurs 10 och i sådan ytterligare utbildning  som avses i 7 kap. 15 § tredje stycket skollagen (2010:800).
Förordning (2022:1621).
17 a §
Behörig att undervisa i specialskolan i ett eller flera  av ämnena bild, hem- och konsumentkunskap, idrott och hälsa,  musik eller slöjd är, utöver vad som följer av 17 §, den som  har avlagt speciallärarexamen enligt bilaga 2 till  högskoleförordningen (1993:100) med specialisering mot dövhet  eller hörselskada, synskada, grav språkstörning eller  intellektuell funktionsnedsättning och som är behörig att  undervisa i samma ämne eller ämnen i minst en av  årskurserna 7-9 i grundskolan eller i gymnasieskolan.
En lärare som avses i första stycket är endast behörig att  bedriva undervisning som är avsedd för elever med sådan  funktionsnedsättning som lärarens speciallärarexamen avser.
Om sådana elever som avses i andra stycket har mer än en  funktionsnedsättning ska en lärare som avses i första stycket  vara behörig om lärarens speciallärarexamen är specialiserad  mot minst en av funktionsnedsättningarna.  Förordning (2022:1621).
17 b §
Behörig att undervisa i specialskolan i ämnet rörelse  och drama är den som har avlagt speciallärarexamen enligt  bilaga 2 till högskoleförordningen (1993:100) med  specialisering mot dövhet eller hörselskada, eller  intellektuell funktionsnedsättning och
1. ämneslärarexamen enligt samma bilaga med inriktning mot  arbete i grundskolans årskurs 7-9 och som omfattar ämnet,
2. en äldre examen än som avses i 1 som är avsedd för arbete  som lärare i minst en av årskurserna 7-9 i grundskolan och som  omfattar ämnet, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 45  högskolepoäng eller motsvarande omfattning i ämnet.
En lärare som avses i första stycket 3 är behörig att  undervisa i ämnet rörelse och drama, om ämnesstudierna i  huvudsak kan anses motsvara kraven i en ämneslärarexamen  enligt bilaga 2 till högskoleförordningen med inriktning mot  arbete i grundskolans årskurs 7-9 i fråga om ämneskunskaper.
En lärare som avses i första stycket är endast behörig att  bedriva undervisning som är avsedd för elever med sådan  funktionsnedsättning som lärarens speciallärarexamen avser.
Om sådana elever som avses i tredje stycket har mer än en  funktionsnedsättning ska en lärare som avses i första stycket  vara behörig om lärarens speciallärarexamen är specialiserad  mot minst en av funktionsnedsättningarna.  Förordning (2022:1621).
17 c §
Kravet i 17-17 b §§ på att ha avlagt speciallärarexamen  gäller inte lärare som har avlagt en behörighetsgivande examen  som är äldre än en sådan behörighetsgivande examen som anges i  bilaga 2 till högskoleförordningen (1993:100) och omfattar  inriktning eller specialisering mot dövhet eller hörselskada,  synskada, grav språkstörning eller intellektuell  funktionsnedsättning.
Vid tillämpningen av 17 § andra stycket, 17 a § andra stycket  och 17 b § tredje stycket jämställs lärarens examen enligt  första stycket med speciallärarexamen. Förordning (2022:1621).
17 d §
Behörig att undervisa i specialskolan när det  gäller elever som är hörselskadade, döva eller har en grav  språkstörning utan ytterligare funktionsnedsättning är,  utöver vad som följer av 17-17 c §§, den som
1. har avlagt en examen enligt bilaga 2 till  högskoleförordningen (1993:100) som ger behörighet att  undervisa i grundskolan,
2. har avlagt en äldre examen än som avses i 1 och som är  avsedd för arbete i grundskolan, eller
3. genom att ha kompletterat en examen som ger behörighet att  bedriva undervisning enligt denna förordning med ytterligare  utbildning är behörig att undervisa i grundskolan.
En lärare som avses i första stycket är endast behörig att  bedriva undervisning i motsvarande årskurser och ämnen som  lärarens utbildning ger behörighet att undervisa i i  grundskolan enligt bestämmelser i denna förordning. Detta  gäller dock inte behörighet att undervisa i årskurserna 7 och 
8 enligt 10 §.
En lärare som är behörig att undervisa i specialskolans  årskurs 9 har motsvarande behörighet att undervisa i  specialskolans årskurs 10 och i sådan ytterligare utbildning  som avses i 7 kap. 15 § tredje stycket skollagen 
(2010:800). Förordning (2018:1498).
17 e §
Behörig att undervisa i specialskolan i ett eller  flera av ämnena bild, hem- och konsumentkunskap, idrott och  hälsa eller slöjd när det gäller elever som är hörselskadade,  döva eller har en grav språkstörning utan ytterligare  funktionsnedsättning är, utöver vad som följer av 17 och 17 a 
§§, den som är behörig att undervisa i samma ämne eller ämnen  i minst en av årskurserna 7-9 i grundskolan eller i  gymnasieskolan.
Behörig att undervisa i specialskolan i ämnet musik när det  gäller elever som har en grav språkstörning utan ytterligare  funktionsnedsättning är, utöver vad som följer av 17 och 17 a 
§§, den som är behörig att undervisa i samma ämne i minst en  av årskurserna 7-9 i grundskolan eller i gymnasieskolan.
Förordning (2018:1498).
17 f §
Behörig att undervisa i specialskolan i ämnet  rörelse och drama när det gäller elever som är hörselskadade  eller döva utan ytterligare funktionsnedsättning är, utöver  vad som följer av 17 b §, den som har avlagt
1. en ämneslärarexamen enligt bilaga 2 till  högskoleförordningen (1993:100) med inriktning mot arbete i  grundskolans årskurs 7-9 och som omfattar ämnet,
2. en äldre examen än som avses i 1 som är avsedd för arbete  som lärare i minst en av årskurserna 7-9 i grundskolan och  som omfattar ämnet, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 45  högskolepoäng eller motsvarande omfattning i ämnet.
En lärare som avses i första stycket 3 är behörig att  undervisa i ämnet rörelse och drama, om ämnesstudierna i  huvudsak kan anses motsvara kraven i en ämneslärarexamen  enligt bilaga 2 till högskoleförordningen med inriktning mot  arbete i grundskolans årskurs 7-9 i fråga om  ämneskunskaper. Förordning (2018:1498).
Sameskolan
18 §
Behörig att undervisa i sameskolan är den som har avlagt
1. en examen enligt bilaga 2 till högskoleförordningen 
(1993:100) som ger behörighet att undervisa i grundskolans  årskurs 1-3 eller 4-6,
2. en äldre examen än som avses i 1 och som är avsedd för  arbete i minst en av årskurserna 1-6 i grundskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har blivit behörig att undervisa i  minst en av årskurserna 1-6 i grundskolan.
En lärare som avses i första stycket är endast behörig att  undervisa i de årskurser och ämnen som motsvarar de årskurser  och ämnen i grundskolan som lärarens utbildning ger behörighet  att undervisa i.
En lärare som avses i första stycket är behörig att undervisa  i ämnet samiska i sameskolan om läraren i sin utbildning har  fullgjort minst 30 högskolepoäng eller motsvarande omfattning  i ämnet. Läraren är endast behörig att undervisa i ämnet  samiska i de årskurser som motsvarar de årskurser i  grundskolan som lärarens utbildning i övrigt ger behörighet  att undervisa i. Förordning (2025:358).
18 a §
Behörig att undervisa i sameskolan i ett eller flera av ämnena bild, hem- och konsumentkunskap, idrott och hälsa, musik eller slöjd är, utöver vad som följer av 18 §, den som är behörig att undervisa i samma ämne eller ämnen i minst en av årskurserna 7-9 i grundskolan eller i gymnasieskolan.
Förordning (2014:1097).
Fritidshemmet
19 §
Behörig att undervisa i fritidshemmet är den som har  avlagt
1. grundlärarexamen enligt bilaga 2 till högskoleförordningen 
(1993:100) med inriktning mot arbete i fritidshem,
2. en äldre examen än som avses i 1 och som är avsedd för  arbete i fritids-hem, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
I 35 § finns bestämmelser om att en fritidspedagog eller  motsvarande som har avlagt en examen som är avsedd enbart för  arbete i fritidshem är behörig att som lärare eller  förskollärare undervisa i skolväsendet, om han eller hon har  kompletterat sin utbildning. Förordning (2018:1307).
20 §
Har upphävts genom förordning (2018:1307).
Gymnasieskolan
21 §
Behörig att undervisa i gymnasieskolan i andra ämnen än yrkesämnen är den som har avlagt
1. ämneslärarexamen enligt bilaga 2 till högskoleförordningen
(1993:100) med inriktning mot arbete i gymnasieskolan,
2. ämneslärarexamen enligt bilaga 2 till högskoleförordningen med inriktning mot arbete i grundskolans årskurs 7-9,
3. en äldre examen än som avses i 1 och som är avsedd för arbete i gymnasieskolan,
4. en äldre examen än som avses i 1 eller 2 och som är avsedd för arbete som lärare, om den omfattar ämnesstudier om minst 120 högskolepoäng eller motsvarande omfattning i något av ämnena svenska, samhällskunskap eller musik eller minst 90 högskolepoäng eller motsvarande omfattning i ett annat ämne, dock inte ett yrkesämne,
5. en examen som ger behörighet att bedriva undervisning enligt denna förordning, om han eller hon genom att ha kompletterat sin behörighet att undervisa som lärare med ytterligare utbildning har fullgjort ämnesstudier om minst 120 högskolepoäng eller motsvarande omfattning i något av ämnena svenska, samhällskunskap eller musik, eller 6. en examen som ger behörighet att bedriva undervisning enligt denna förordning, om han eller hon genom att ha kompletterat sin behörighet att undervisa som lärare med ytterligare utbildning har fullgjort ämnesstudier om minst 90 högskolepoäng eller motsvarande omfattning i ett annat ämne än som anges i 5, dock inte ett yrkesämne. Förordning (2011:1596).
22 §
En lärare som avses i 21 § 1 eller 3 är behörig att undervisa i det eller de ämnen som omfattas av lärarens examen och i andra ämnen för vilka lärarens kompetens är relevant.
En lärare som avses i 21 § 2 är behörig att undervisa i det eller de ämnen som omfattas av lärarens examen, om den omfattar ämnesstudier om minst 90 högskolepoäng eller motsvarande omfattning i ämnet. Läraren är även behörig att undervisa i andra ämnen för vilka lärarens kompetens är relevant. Behörighet enligt detta stycke kan dock inte avse ämnena svenska, samhällskunskap och musik.
En lärare som avses i 21 § 4, 5 eller 6 är behörig att undervisa i det eller de ämnen som anges i respektive punkt om lärarens utbildning i ämnet har den omfattning som krävs enligt respektive punkt och ämnesstudierna i huvudsak kan anses motsvara kraven i ämneslärarexamen enligt bilaga 2 till högskoleförordningen (1993:100) med inriktning mot arbete i gymnasieskolan i fråga om ämneskunskaper. Läraren är även behörig att undervisa i andra ämnen för vilka lärarens kompetens är relevant. Förordning (2013:694).
22 a §
Om det ämne som avses i 22 § är ett sådant  undervisningsämne som anges i 4 kap. 4 § förordningen 
(2021:1335) om utbildning till lärare och förskollärare är  läraren behörig i de ämnen i gymnasieskolan som framgår av  tabellen. För modersmålsämnena finns det dock särskilda  bestämmelser i 34 och 34 a §§.
Ämne som ingår i lärarens       Ämnen i gymnasieskolan
examen eller utbildning med     som läraren är behörig i
den omfattning som anges i 
21 eller 22 §
engelska	                engelska
kreativt skrivande på engelska
retorik på engelska
matematik	                matematik
matematik - fortsättning
matematik - fördjupning
matematik - specialisering B
matematik - specialisering C
matematik spets A
matematik spets B
svenska	                        svenska
kreativt skrivande
retorik
svenska som andraspråk	        svenska som andraspråk
grekiska	                klassisk grekiska - språk och
kultur
latin	                        latin - språk och kultur
moderna språk	                de språkämnen som är aktuella
för det språk som ingår i
lärarens utbildning med den
omfattning som anges i 21
eller 22 §
språk - nybörjare
språk - grund
språk - fortsättning
språk - fördjupning
teckenspråk	                svenskt teckenspråk
filosofi	                filosofi
företagsekonomi	                företagsekonomi
entreprenörskap och företagande
marknadsföring
redovisning
geografi	                geografi
historia	                historia
juridik	                        juridik
psykologi	                psykologi
psykologi - fördjupning
tillämpad psykologi
religionskunskap	        religionskunskap
religionskunskap - fördjupning
samhällskunskap	                samhällskunskap
internationell ekonomi
internationella relationer
biologi	                        biologi
fysik	                        fysik
fysik - fördjupning
kemi	                        kemi
naturkunskap	                naturkunskap
teknik	                        teknik
teknik - specialisering
teknikvetenskaplig spets A
teknikvetenskaplig spets B
tillämpad teknik
idrott och hälsa	        idrott och hälsa
bild	                        bild
dans	                        dans - konstnärlig fördjupning
dansgestaltning
dansorientering
dansteknik
dansteori
koreografi
repertoar
musik	                        musik
bruksspel och ackompanjemang
ensemble
ensemble - konstnärlig
fördjupning
instrument eller sång
körsång
låtskrivande
musik för yrkesdansare
musikteori
musikteori - komposition
rytmik
teater	                        fysisk teater
regi
röst
scenisk design
scenisk gestaltning
sceniskt karaktärsarbete
teaterteori
Förordning (2025:25).
22 b §
Om det ämne som ingår i en lärares examen enligt 21 § 1  och 22 § första stycket är ett ämne som inte anges som  undervisningsämne i 4 kap. 4 § förordningen (2021:1335) om  utbildning till lärare och förskollärare och om ämnet har  utgått eller delats och därmed inte längre motsvaras av ett  ämne i gymnasieskolan är läraren behörig i det eller de ämnen  som till övervägande del motsvarar det ämne som utgått eller  delats. Detta gäller endast lärare som
a) har fått sin examen genom att ha läst en kompletterande  pedagogisk utbildning enligt förordningen (2011:686) om  kompletterande pedagogisk utbildning som leder till  ämneslärarexamen, och
b) påbörjat den kompletterande pedagogiska utbildningen före  den 1 juli 2027 och avslutat utbildningen senast den 30 juni 
2030. Förordning (2024:165).
23 §
Statens skolverk får meddela föreskrifter om vad som  krävs för att en lärares kompetens ska vara relevant för ett  ämne enligt 22 §.
Ett ämne som avses i första stycket får inte vara ett ämne som  anges i 4 kap. förordningen (2021:1335) om utbildning till  lärare och förskollärare eller i 22 a §. Förordning (2024:165).
24 §
Behörig att undervisa på gymnasieskolans  introduktionsprogram i grundskolans ämnen är, utöver vad som  följer av 21 §, den som är behörig att undervisa i motsvarande  ämne i gymnasieskolan eller i grundskolans årskurs 7-9 enligt  bestämmelser i denna förordning. Förordning (2024:165).
25 §
Behörig att undervisa i gymnasieskolan i yrkesämnen är  den som har avlagt
1. yrkeslärarexamen enligt bilaga 2 till högskoleförordningen 
(1993:100),
2. en äldre examen än som avses i 1 och som är avsedd för  arbete i gymnasieskolan i ett sådant ämne, eller
3. en examen som ger behörighet att bedriva undervisning  enligt denna förordning, om han eller hon har kompletterat sin  behörighet att undervisa som lärare med sådana yrkeskunskaper  som är relevanta för ett yrkesämne.
En lärare som avses i första stycket är endast behörig att  undervisa i det eller de yrkesämnen för vilka lärarens  yrkeskunskaper är relevanta och i andra ämnen i gymnasieskolan  för vilka lärarens kompetens är relevant.
Förordning (2024:165).
26 §
Statens skolverk får meddela föreskrifter om
1. vilka yrkeskunskaper som krävs för att de ska vara  relevanta för ett yrkesämne enligt 25 §, och
2. vad som krävs för att en lärares kompetens ska vara  relevant för ett annat ämne enligt 25 §.
Ett ämne som avses i första stycket 2 får inte vara ett ämne  som anges i 4 kap. förordningen (2021:1335) om utbildning till  lärare och förskollärare eller i 22 a §.
Förordning (2024:165).
Anpassade gymnasieskolan
27 §
Behörig att undervisa i anpassade gymnasieskolan i andra  ämnen än yrkesämnen är den som är behörig att undervisa i  anpassade grundskolan enligt 13, 14, 14 a, 15 eller 15 a §.
Om en lärare som avses i första stycket är behörig i ämnet  musik i anpassade grundskolan är läraren också behörig i musik  och i instrument eller sång i anpassade gymnasieskolan. I  övrigt är en lärare som avses i första stycket endast behörig  att undervisa i de ämnen eller ämnesområden som motsvarar de  ämnen eller ämnesområden i anpassade grundskolan som lärarens  utbildning ger behörighet att undervisa i. Läraren är dock  även behörig att undervisa i andra ämnen eller ämnesområden  för vilka lärarens kompetens är relevant.  Förordning (2024:165).
27 a §
Statens skolverk får meddela föreskrifter om vad som  krävs för att en lärares kompetens ska vara relevant för ett  ämne eller ämnesområde enligt 27 § andra stycket.
Ett ämne eller ämnesområde som avses i första stycket får inte  motsvaras av ett ämne eller ämnesområde i anpassade  grundskolan. Förordning (2022:1621).
27 b §
Har betecknats 2 kap. 27 c § genom förordning (2024:165).
27 c §
Behörig att undervisa i anpassade gymnasieskolan i  ämnena dans eller teater är, utöver vad som följer av 27 §,  den som har avlagt speciallärarexamen enligt bilaga 2 till  högskoleförordningen (1993:100) med specialisering mot  intellektuell funktionsnedsättning och
1. ämneslärarexamen enligt samma bilaga med inriktning mot  arbete i gymnasieskolan,
2. en äldre examen än som avses i 1 som är avsedd för arbete  som lärare i gymnasieskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 
30 högskolepoäng eller motsvarande omfattning i ämnet.
En lärare som avses i första stycket är endast behörig att  undervisa i dans eller teater om ämnet eller ämnena omfattas  av lärarens utbildning och, om ämnet som omfattas av  utbildningen är teater, i ämnet teater - vald uttrycksform.  Läraren är dessutom behörig att undervisa i det eller de  ämnesområden för vilket ett ämne, som läraren är behörig att  undervisa i, är relevant.
Kravet på att ha avlagt speciallärarexamen gäller inte lärare  som har avlagt en behörighetsgivande examen som är äldre än en  sådan behörighetsgivande examen som anges i bilaga 2 till  högskoleförordningen och omfattar inriktning eller  specialisering mot intellektuell funktionsnedsättning.  Förordning (2024:165).
28 §
Behörig att undervisa i anpassade gymnasieskolan i  yrkesämnen är den som är behörig att undervisa i  gymnasieskolan i yrkesämnen enligt 25 §.
En lärare som avses i första stycket är endast behörig att  undervisa i det eller de yrkesämnen för vilka lärarens  yrkeskunskaper är relevanta och i andra ämnen i anpassade  gymnasieskolan för vilka lärarens kompetens är relevant.  Förordning (2024:165).
29 §
Statens skolverk får meddela föreskrifter om
1. vilka yrkeskunskaper som krävs för att de ska vara  relevanta för ett yrkesämne enligt 28 §, och
2. vad som krävs för att en lärares kompetens ska vara  relevant för ett annat ämne enligt 28 §.
Ett ämne som avses i första stycket 2 får inte vara ett ämne  som anges i 4 kap. förordningen (2021:1335) om utbildning till  lärare och förskollärare eller i 22 a §. Förordning (2024:165).
30 §
Behörig att undervisa på anpassade gymnasieskolans  individuella program är, utöver vad som följer av 27, 27 c  eller 28 §, den som är behörig att undervisa i anpassade  grundskolan enligt 11, 11 a, 12, 12 a eller 16 §.
En lärare eller förskollärare som avses i första stycket är  endast behörig att undervisa i de ämnen eller ämnesområden som  motsvarar de ämnen eller ämnesområden i anpassade grundskolan  som lärarens eller förskollärarens utbildning ger behörighet  att undervisa i. Läraren eller förskolläraren är dock även  behörig att undervisa i andra ämnen eller ämnesområden för  vilka lärarens eller förskollärarens kompetens är relevant.
Förordning (2024:165).
30 a §
Statens skolverk får meddela föreskrifter om vad som  krävs för att en lärares eller förskollärares kompetens ska  vara relevant för ett ämne eller ämnesområde enligt 30 § andra  stycket.
Ett ämne eller ämnesområde som avses i första stycket får inte  motsvaras av ett ämne eller ämnesområde i anpassade  grundskolan. Ett ämne som avses i första stycket får inte  heller vara ett yrkesämne. Förordning (2022:1621).
Kommunal vuxenutbildning
31 §
Behörig att undervisa i kommunal vuxenutbildning på  grundläggande nivå och gymnasial nivå är den som är behörig  att undervisa på motsvarande nivå och i motsvarande ämne i  grundskolan eller gymnasieskolan enligt bestämmelser i denna  förordning. Detta gäller dock inte behörighet att undervisa i  årskurserna 7 och 8 enligt 10 §. Förordning (2016:450).
31 a §
Behörig att undervisa i kommunal vuxenutbildning i  svenska för invandrare är den som har avlagt
1. ämneslärarexamen enligt bilaga 2 till högskoleförordningen 
(1993:100) med inriktning mot arbete i grundskolans årskurs 7-9 eller med inriktning mot arbete i gymnasieskolan om examen  omfattar ämnet svenska som andraspråk,
2. grundlärarexamen enligt bilaga 2 till högskoleförordningen  med inriktning mot arbete i grundskolans årskurs 1-3 eller med  inriktning mot arbete i grundskolans årskurs 4-6 om examen  omfattar 30 högskolepoäng i ämnet svenska som andraspråk,
3. en äldre examen än som avses i 1 eller 2 och som är avsedd  för undervisning i ämnet svenska som andraspråk, eller
4. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 
30 högskolepoäng eller motsvarande omfattning i ämnet svenska  som andraspråk. Förordning (2021:1340).
31 b §
Behörig att undervisa i kommunal vuxenutbildning i  grundläggande kurs i samhällsorienterande ämnen är den som är  behörig att undervisa i grundskolan eller gymnasieskolan i  något eller några av ämnena samhällskunskap,  religionskunskap, historia och geografi.
Behörig att undervisa i kommunal vuxenutbildning i  grundläggande kurs i naturorienterande ämnen är den som är  behörig att undervisa i grundskolan eller gymnasieskolan i  något eller några av ämnena fysik, kemi och biologi.  Förordning (2018:754).
32 §
Behörig att undervisa i kommunal vuxenutbildning som  anpassad utbildning är den som är behörig att undervisa på  motsvarande nivå och i motsvarande ämne i anpassade  grundskolan eller anpassade gymnasieskolan.
Förordning (2022:1621).
33 §
Ny beteckning 31 a § genom förordning (2016:450).
Modersmålsundervisning
34 §
Behörig att undervisa i ett språk inom ramen för  modersmålsundervisning är den som har avlagt
1. en examen som ger behörighet att bedriva undervisning som  lärare enligt denna förordning om examen är avsedd för  undervisning i ett språk inom ramen för  modersmålsundervisning, eller
2. en examen som ger behörighet att bedriva undervisning  enligt denna förordning, om han eller hon genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 30  högskolepoäng eller motsvarande omfattning i språket.
Förordning (2024:165).
34 a §
Behörig att undervisa i ett språk inom ramen för  modersmålsundervisning är, utöver vad som följer av 34 §, den  som har en examen som ger behörighet att bedriva undervisning  som lärare enligt denna förordning, om han eller hon har  dokumenterat goda kunskaper i språket och genom att ha  kompletterat sin behörighet att undervisa som lärare med  ytterligare utbildning har fullgjort ämnesstudier om minst 
30 högskolepoäng eller motsvarande omfattning i språkdidaktik  med inriktning mot modersmålsundervisning.
Förordning (2024:165).
Fritidspedagoger
35 §
En fritidspedagog eller motsvarande som har avlagt en examen som är avsedd enbart för arbete i fritidshem är behörig att som lärare eller förskollärare undervisa i skolväsendet, om han eller hon genom att ha kompletterat sin utbildning har fått kunskaper och förmågor som motsvarar en utbildning som ger sådan behörighet.
Behörighet enligt första stycket omfattar bara den eller de skolformer, årskurser, ämnen eller ämnesområden som den motsvarande utbildningen ger behörighet att undervisa i.
Speciallärare
Förskoleklass
36 §
Behörig att som speciallärare bedriva undervisning som avser särskilt stöd i förskoleklassen är den som har avlagt speciallärarexamen enligt bilaga 2 till högskoleförordningen
(1993:100) och
1. förskollärar- eller grundlärarexamen enligt samma bilaga som ger behörighet att undervisa i förskoleklassen,
2. en äldre examen än som avses i 1 och som ger behörighet att undervisa i förskoleklassen, eller
3. en examen som ger behörighet att bedriva undervisning enligt denna förordning, om han eller hon genom att ha kompletterat sin utbildning har fått kunskaper och förmågor som motsvarar kraven för en examen som avses i 1.
En lärare eller förskollärare som avses i första stycket är endast behörig att som speciallärare bedriva sådan undervisning som speciallärarexamen är specialiserad mot.
Grundskolan, sameskolan, specialskolan och anpassade  grundskolan
37 §
Behörig att som speciallärare bedriva undervisning som  avser särskilt stöd i årskurs 1-3 i grundskolan, sameskolan,  specialskolan och anpassade grundskolan är den som har avlagt  speciallärarexamen enligt bilaga 2 till högskoleförordningen 
(1993:100) och
1. en examen enligt samma bilaga som ger behörighet att  undervisa i grundskolans årskurs 1-3,
2. en äldre examen än som avses i 1 och som ger behörighet att  undervisa i grundskolans årskurs 1-3, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att som  speciallärare bedriva sådan undervisning som  speciallärarexamen är specialiserad mot.
Förordning (2022:1621).
38 §
Behörig att som speciallärare bedriva undervisning som  avser särskilt stöd i årskurs 4-6 i grundskolan, sameskolan,  specialskolan och anpassade grundskolan är den som har avlagt  speciallärarexamen enligt bilaga 2 till högskoleförordningen 
(1993:100) och
1. en examen enligt samma bilaga som ger behörighet att  undervisa i grundskolans årskurs 1-3 eller 4-6,
2. en äldre examen än som avses i 1 och som ger behörighet att  undervisa i grundskolans årskurs 1-3 eller 4-6, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att som  speciallärare bedriva sådan undervisning som  speciallärarexamen är specialiserad mot.  Förordning (2022:1621).
39 §
Behörig att som speciallärare bedriva undervisning som avser särskilt stöd i årskurs 7-9 i grundskolan samt i årskurs 7-10 och sådan ytterligare utbildning som avses i 7 kap. 15 §
tredje stycket skollagen (2010:800) i specialskolan är den som har avlagt speciallärarexamen enligt bilaga 2 till högskoleförordningen (1993:100) och
1. en examen enligt samma bilaga som ger behörighet att undervisa i grundskolans årskurs 4-6 eller 7-9,
2. en äldre examen än som avses i 1 och som ger behörighet att undervisa i grundskolans årskurs 4-6 eller 7-9, eller
3. en examen som ger behörighet att bedriva undervisning enligt denna förordning, om han eller hon genom att ha kompletterat sin utbildning har fått kunskaper och förmågor som motsvarar kraven för en examen som avses i 1.
En lärare som avses i första stycket är endast behörig att som speciallärare bedriva sådan undervisning som speciallärarexamen är specialiserad mot.
40 §
Behörig att som speciallärare bedriva undervisning som  avser särskilt stöd i årskurs 7-9 i anpassade grundskolan är  den som har avlagt speciallärarexamen enligt bilaga 2 till  högskoleförordningen (1993:100) och
1. en examen enligt samma bilaga som ger behörighet att  undervisa i grundskolans årskurs 1-3 eller 4-6,
2. en äldre examen än som avses i 1 och som ger behörighet att  undervisa i grundskolans årskurs 1-3 eller 4-6, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att som  speciallärare bedriva sådan undervisning som  speciallärarexamen är specialiserad mot.  Förordning (2022:1621).
41 §
Behörig att som speciallärare bedriva undervisning som  avser särskilt stöd för elever som läser ämnesområden i  anpassade grundskolan är, utöver vad som följer av 37, 38  eller 40 §, den som har avlagt speciallärarexamen enligt  bilaga 2 till högskoleförordningen (1993:100) och
1. förskollärarexamen enligt samma bilaga,
2. en äldre examen än som avses i 1 och som ger behörighet att  undervisa i förskolan,
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare eller förskollärare som avses i första stycket är  endast behörig att som speciallärare bedriva sådan  undervisning som speciallärarexamen är specialiserad mot.
Förordning (2022:1621).
Gymnasieskolan och anpassade gymnasieskolan
42 §
Behörig att som speciallärare bedriva undervisning som  avser särskilt stöd i gymnasieskolan och anpassade  gymnasieskolan är den som har avlagt speciallärarexamen enligt  bilaga 2 till högskoleförordningen (1993:100) och
1. en examen enligt samma bilaga som ger behörighet att  undervisa i grundskolans årskurs 4-6 eller 7-9 eller i  gymnasieskolan,
2. en äldre examen än som avses i 1 och som ger behörighet att  undervisa i grundskolans årskurs 4-6 eller 7-9 eller i  gymnasieskolan, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare som avses i första stycket är endast behörig att som  speciallärare bedriva sådan undervisning som  speciallärarexamen är specialiserad mot.  Förordning (2022:1621).
43 §
Behörig att som speciallärare bedriva undervisning som  avser särskilt stöd i anpassade gymnasieskolans individuella  program är, utöver vad som följer av 42 §, den som har avlagt  speciallärarexamen enligt bilaga 2 till högskoleförordningen 
(1993:100) och
1. förskollärar- eller grundlärarexamen enligt bilaga 2 till  högskoleförordningen,
2. en äldre examen än som avses i 1 och som ger behörighet att  undervisa i förskolan, förskoleklassen eller grundskolans  årskurs 1-3 eller 4-6, eller
3. en examen som ger behörighet att bedriva undervisning  enligt denna förordning, om han eller hon genom att ha  kompletterat sin utbildning har fått kunskaper och förmågor  som motsvarar kraven för en examen som avses i 1.
En lärare eller förskollärare som avses i första stycket är  endast behörig att som speciallärare bedriva sådan  undervisning som speciallärarexamen är specialiserad mot.
Förordning (2022:1621).
Ytterligare behörighet
44 §
En lärare eller förskollärare som före den 1 juli 2011  har avlagt behörighetsgivande examen är behörig att undervisa  som lärare i ett eller flera ämnen utöver vad som följer av  övriga bestämmelser i detta kapitel, om han eller hon har
1. kompletterat sin behörighetsgivande examen med  högskoleutbildning som var avsedd att ge behörighet att  undervisa i detta eller dessa ämnen i skolväsendet, och
2. fullgjort högskoleutbildningen före den 1 december 2013.
En lärare som avses i första stycket är behörig att undervisa  i det eller de ämnen som avses i första stycket i den eller de  skolformer eller i den eller de årskurser som den  högskoleutbildning som avses i samma stycke 1 var avsedd för.  En lärare som är behörig att undervisa i gymnasieskolan i ett  eller flera yrkesämnen är dock även behörig att undervisa i  detta eller dessa ämnen i anpassade gymnasieskolan.
Förordning (2022:1621).
45 §
En lärare som är behörig att undervisa enligt 44 § ska  vid tillämpningen av 11, 13, 31 a och 34 §§ anses ha avlagt  en lärarexamen som
1. är äldre än en sådan behörighetsgivande examen som anges i  bilaga 2 till högskoleförordningen (1993:100),
2. är avsedd för den eller de skolformer eller den eller de  årskurser som högskoleutbildningen var avsedd att ge  behörighet att undervisa i, och
3. omfattar det eller de ämnen som läraren är behörig att  undervisa i enligt 44 §.
Vid tillämpningen av 11 a och 14 a §§ ska en lärare som avses  i första stycket dock inte anses behörig att undervisa enligt 
11 eller 13 §. Förordning (2016:450).
46 §
En lärare eller förskollärare som före den 1 juli 2011  har avlagt behörighetsgivande examen är behörig att undervisa  som lärare i ett eller flera ämnen utöver vad som följer av  övriga bestämmelser i detta kapitel, om
1. han eller hon före den 1 december 2013 har kompletterat sin  behörighetsgivande examen med fullgjord högskoleutbildning i  detta eller dessa ämnen, och
2. högskoleutbildningen motsvarar de krav för behörighet i  ämnet eller ämnena som Skolöverstyrelsen eller Statens  skolverk vid tiden för utbildningen hade meddelat  föreskrifter, riktlinjer eller motsvarande om.
En lärare som avses i första stycket är behörig att undervisa  i det eller de ämnen som avses i första stycket i den eller de  skolformer eller i den eller de årskurser som  högskoleutbildningen skulle ge behörighet att undervisa i  enligt Skolöverstyrelsens föreskrifter, riktlinjer eller  motsvarande. En lärare som är behörig att undervisa i  gymnasieskolan i ett eller flera yrkesämnen är dock även  behörig att undervisa i detta eller dessa ämnen i anpassade  gymnasieskolan. Förordning (2022:1621).
47 §
En lärare som är behörig att undervisa enligt 46 § ska  vid tillämpningen av 11, 13, 31 a och 34 §§ anses ha avlagt  en lärarexamen som
1. är äldre än en sådan behörighetsgivande examen som anges i  bilaga 2 till högskoleförordningen (1993:100),
2. är avsedd för den eller de skolformer eller den eller de  årskurser som högskoleutbildningen ger behörighet att  undervisa i enligt 46 §, och
3. omfattar det eller de ämnen som läraren är behörig att  undervisa i enligt 46 §.
Vid tillämpningen av 11 a och 14 a §§ ska en lärare som avses  i första stycket dock inte anses behörig att undervisa enligt 
11 eller 13 §. Förordning (2016:450).
48 §
En lärare eller förskollärare som före den 1 juli 2011  har avlagt behörighetsgivande examen är behörig att undervisa  som lärare i ett eller flera ämnen utöver vad som följer av  övriga bestämmelser i detta kapitel, om
1. han eller hon före den 1 december 2013 har kompletterat sin  behörighetsgivande examen med fullgjord högskoleutbildning i  detta eller dessa ämnen,
2. högskoleutbildningen hade en omfattning i varje ämne som  minst motsvarar den lägsta omfattning som kan anses ha krävts  för ämnet i någon av de lärarexamina som är äldre än en sådan  behörighetsgivande examen som anges i bilaga 2 till  högskoleförordningen (1993:100), dock inte äldre än en  behörighetsgivande examen som kunde avläggas den 1 juli 1968,  och
3. han eller hon genom högskoleutbildningen har fått sådana  ämneskunskaper i vart och ett av detta eller dessa ämnen som i  huvudsak kan anses ha krävts för den lärarexamen som avses  i 2.
En lärare som avses i första stycket är behörig att undervisa  i det eller de ämnen som avses i första stycket i den eller de  skolformer eller i den eller de årskurser som den lärarexamen  som avses i samma stycke 2 var avsedd för. En lärare som är  behörig att undervisa i gymnasieskolan i ett eller flera  yrkesämnen är dock även behörig att undervisa i detta eller  dessa ämnen i anpassade gymnasieskolan. Förordning (2022:1621).
49 §
En lärare som är behörig att undervisa enligt 48 § ska  vid tillämpningen av 11, 13, 31 a och 34 §§ anses ha avlagt  en lärarexamen som avses i 48 § första stycket 2. Vid  tillämpningen av 11 a och 14 a §§ ska en sådan lärare dock  inte anses behörig att undervisa enligt 11 eller 13 §.  Förordning (2016:450).
50 §
Behörig att som lärare undervisa i grundskolans årskurs 1-3 eller 4-6 och fritidshemmet är, utöver vad som följer av övriga bestämmelser i detta kapitel, den som
1. har avlagt en äldre examen än som avses i 19 § första stycket 1 som är avsedd för arbete i fritidshem och som omfattar studier i minst ett av grundskolans ämnen,
2. har fullgjort ämnesstudier i en omfattning i varje ämne som minst motsvarar den lägsta omfattning som kan anses ha krävts för ämnet i någon av de lärarexamina som är avsedda för undervisning i årskurserna 1-3 eller 4-6 och som är äldre än en sådan behörighetsgivande examen som anges i bilaga 2 till högskoleförordningen (1993:100), dock inte äldre än en behörighetsgivande examen som kunde avläggas den 1 juli 1968, och
3. genom ämnesstudierna har fått sådana ämneskunskaper i vart och ett av detta eller dessa ämnen som i huvudsak kan anses ha krävts för den lärarexamen som avses i 2.
Behörighet att undervisa i årskurs 1-3 eller 4-6 enligt första stycket omfattar bara det eller de ämnen och de årskurser för vilka den omfattning och de ämneskunskaper som krävs enligt första stycket 2 och 3 har uppnåtts.
Förordning (2013:693).
51 §
Behörig att som lärare undervisa i grundskolans årskurs 1-3 eller 4-6 och fritidshemmet är, utöver vad som följer av övriga bestämmelser i detta kapitel, den som
1. har avlagt en äldre examen än som avses i 19 § första stycket 1 som är avsedd för arbete i fritidshem,
2. har kompletterat sin examen med högskoleutbildning i minst ett av grundskolans ämnen före den 1 december 2013,
3. genom högskoleutbildningen fullgjort ämnesstudier i en omfattning i varje ämne som minst motsvarar den lägsta omfattning som kan anses ha krävts för ämnet i någon av de lärarexamina som är avsedda för undervisning i årskurserna 1-3 eller 4-6 och som är äldre än en sådan behörighetsgivande examen som anges i bilaga 2 till högskoleförordningen
(1993:100), dock inte äldre än en behörighetsgivande examen som kunde avläggas den 1 juli 1968, och
4. genom ämnesstudierna har fått sådana ämneskunskaper i vart och ett av detta eller dessa ämnen som i huvudsak kan anses ha krävts för den lärarexamen som avses i 3.
Behörighet att undervisa i årskurs 1-3 eller 4-6 enligt första stycket omfattar bara det eller de ämnen och de årskurser för vilka den omfattning och de kunskaper som krävs enligt första stycket 3 och 4 har uppnåtts.
Förordning (2013:693).
52 §
Den som uppfyller kraven för behörighet enligt 50 eller 51 § ska anses ha en behörighetsgivande examen. Den som har en sådan examen är endast behörig att bedriva undervisning utöver vad som följer av 50 eller 51 §, om han eller hon genom att ha kompletterat sin utbildning har fått kunskaper och förmågor som motsvarar en utbildning som ger sådan behörighet.
Behörighet enligt första stycket omfattar bara den eller de skolformer, årskurser, ämnen eller ämnesområden som den motsvarande utbildningen ger behörighet att undervisa i.
Förordning (2013:693).
53 §
En lärare som är behörig att undervisa enligt 50 eller 
51 § ska vid tillämpning av 11, 13, 17, 18, 31 a och 34 §§  anses ha avlagt en examen som avses i 50 § första stycket 2  och 51 § första stycket 3.
Vid tillämpningen av 11 a och 14 a §§ ska en lärare som avses  i första stycket dock inte anses behörig att undervisa enligt 
11 eller 13 §. Förordning (2016:450).
3 kap. Utländsk lärar- eller förskollärarutbildning
1 §
Bestämmelser om tillfällig yrkesutövning och erkännande av  yrkeskvalifikationer som har förvärvats eller erkänts i en  annan stat än Sverige inom Europeiska ekonomiska  samarbetsområdet eller i Schweiz finns i lagen (2016:145) om  erkännande av yrkeskvalifikationer och i de föreskrifter som  meddelas i anslutning till den lagen.
Om en lärare eller förskollärare som har sådana  yrkeskvalifikationer som avses i första stycket har ett annat  modersmål än svenska, danska, färöiska, isländska eller norska  ger yrkeskvalifikationerna behörighet enligt 2 kap. endast om  läraren eller förskolläraren har de kunskaper i svenska som är  nödvändiga för yrket.
Statens skolverk får meddela närmare föreskrifter om vilka  kunskaper i svenska som ska anses nödvändiga.
Förordning (2021:29).
2 §
Ett bevis över en utländsk lärar- eller  förskollärarutbildning som inte omfattas av de bestämmelser  som avses i 1 § första stycket men som ensam eller tillsammans  med yrkeslivserfarenhet eller kompletterande insatser  motsvarar sådan svensk utbildning som anges i 2 kap. ger samma  behörighet som den svenska utbildningen.
Om en lärare eller förskollärare som har ett sådant bevis som  avses i första stycket har ett annat modersmål än svenska,  danska, färöiska, isländska eller norska ger dock utbildningen  ensam eller tillsammans med yrkeslivserfarenhet eller  kompletterande insatser behörighet enligt första stycket  endast om läraren eller förskolläraren har de kunskaper i  svenska som är nödvändiga för yrket.
Statens skolverk får meddela närmare föreskrifter om villkoren  för behörighet för lärare eller förskollärare som har bevis  över sådan utländsk lärar- eller förskollärarutbildning som  avses i första stycket. Förordning (2021:29).
4 kap. Legitimation
Förfarandet i ärenden om legitimation
Ärenden där det krävs ansökan
1 §
I 2 kap. 16 § skollagen (2010:800) finns bestämmelser om  att Statens skolverk efter ansökan ska meddela legitimation  eller komplettering av legitimation. Förordning (2024:165).
1 a §
En ansökan om legitimation eller komplettering av legitimation får överföras elektroniskt till Statens skolverk. Förordning (2014:419).
2 §
Om ett sådant bevis över utländsk lärar- eller  förskollärarutbildning som avses i 3 kap. 2 § första stycket  ligger till grund för en ansökan om legitimation ska Statens  skolverk inhämta ett yttrande från Universitets- och  högskolerådet innan ärendet avgörs, om det inte är obehövligt.
Förordning (2021:29).
3 §
Statens skolverk ska meddela beslut i ärenden om legitimation senast fyra månader efter det att alla handlingar som gäller den sökande har kommit in till myndigheten.
Förordning (2014:419).
Ärenden där det inte krävs ansökan
3 a §
Statens skolverk ska utan ansökan besluta att ändra en  behörighet i en lärares legitimation om
1. läraren sedan tidigare har behörighet i ett ämne och det  ämnet utgår eller delas upp i flera ämnen, och
2. det eller de ämnen som läraren genom beslutet får  behörighet i till övervägande del motsvarar det ämne som utgår  eller delas enligt 1.
En lärare som enligt första stycket får sin behörighet ändrad  ska anses vara behörig i det ämne som utgår så länge som  undervisning i ämnet får ges. Förordning (2024:165).
Behörigheter på legitimationen
4 §
På legitimationen ska det anges i vilken eller vilka skolformer eller fritidshem, årskurser eller motsvarande, ämnen eller ämnesområden som läraren eller förskolläraren är behörig att undervisa i. Förordning (2014:419).
Avgifter och bemyndiganden
5 §
Statens skolverk ska ta ut en avgift för ansökan om  legitimation eller komplettering av legitimation.
För ansökningsavgiftens storlek gäller 10 §  avgiftsförordningen (1992:191), där
- avgiftsklass 3 ska tillämpas för ansökan om legitimation,  och
- avgiftsklass 2 ska tillämpas för ansökan om komplettering av  legitimation.
För avgiften gäller i övrigt bestämmelserna i 11-14 §§ samma  förordning. Förordning (2025:544).
6 §
Statens skolverk får meddela föreskrifter om
1. elektronisk överföring av en ansökan som avses i 1 § och  om elektronisk underskrift, och
2. ansökningsförfarandet i övrigt när det gäller legitimation  och komplettering av legitimation. Förordning (2016:592).
7 §
Ny beteckning 1 § genom förordning (2014:419).
8 §
Ny beteckning 2 § genom förordning (2014:419).
9 §
Ny beteckning 3 § genom förordning (2014:419).
10 §
Ny beteckning 4 § genom förordning (2014:419).
11 §
Har upphävts genom förordning (2013:532).
12 §
Ny beteckning 5 § genom förordning (2014:419).
13 §
Ny beteckning 6 § genom förordning (2014:419).
5 kap. Introduktionsperiod
Mentor och plan för genomförande av introduktionsperioden
1 §
En lärare eller förskollärare som genomför en introduktionsperiod enligt 2 kap. 22 a § skollagen (2010:800)
ska få stöd av en mentor under introduktionsperioden.
Mentorn ska vara legitimerad lärare eller legitimerad förskollärare. Han eller hon ska ha tillräcklig erfarenhet av arbete som lärare eller förskollärare för uppgiften som mentor. Förordning (2014:419).
2 §
Rektorn ska se till att det finns en plan för  introduktionsperioden. Förordning (2018:1307).
Introduktionsperiodens längd
3 §
En introduktionsperiod ska vara minst ett läsår eller motsvarande på heltid.
Introduktionsperioden får genomföras under en eller flera anställningar. En huvudman som har anställt en lärare eller förskollärare som under en tidigare anställning genomfört en del av introduktionsperioden ska se till att läraren eller förskolläraren genomför så stor del av återstoden av introduktionsperioden som ryms inom anställningstiden.
Förordning (2014:419).
Undantag från introduktionsperioden
4 §
Huvudmannens skyldighet enligt 2 kap. 22 a § skollagen
(2010:800) gäller inte
1. när en lärare eller förskollärare anställs för högst trettio dagar, eller
2. en lärare eller förskollärare som anses behörig på grund av utländsk lärar- eller förskollärarutbildning.
5 §
En lärare eller förskollärare som avses i 2 kap. 35 § och som har tjänstgjort i huvudsak som fritidspedagog eller inom ramen för sin nya behörighet under minst ett läsår eller motsvarande på heltid ska genom denna tjänstgöring anses ha genomfört en introduktionsperiod. Förordning (2014:419).
Bemyndigande
6 §
Statens skolverk får meddela föreskrifter om introduktionsperioden. Förordning (2014:419).
Övergångsbestämmelser
2011:326
1. Denna förordning träder i kraft den 1 juli 2011.
2. Förordningen (1999:1421) om behörighetsbevis för lärare med utländsk utbildning ska upphöra att gälla vid utgången av juni 2012. Den upphävda förordningen gäller dock fortfarande för handläggning av ärenden om behörighetsbevis där ansökan om behörighetsbeviset har kommit in till Högskoleverket före den 1 juli 2011. Av punkt 5 i övergångsbestämmelserna till lagen
(2011:189) om ändring i skollagen (2010:800) framgår att sådana ärenden efter den 31 december 2012 handläggs av Universitets- och högskolerådet. Förordning (2012:915).
3. Bestämmelserna i 1 kap. 4 § ska tillämpas först från och med den 1 juli 2012.
4. Har upphävts genom förordning (2014:419).
5. Bestämmelserna i 4 kap. 5 § gäller inte för ansökan om legitimation av en lärare eller förskollärare som avses i 34 §
lagen (2010:801) om införande av skollagen (2010:800).
Förordning (2014:419).
6. Har upphävts genom förordning (2014:419).
7.  En lärare eller förskollärare som efter den 30 juni 2011 men före den 1 juli 2018 har avlagt behörighetsgivande examen eller har fått ett behörighetsbevis av Högskoleverket eller Universitets- och högskolerådet ska anses ha genomfört en introduktionsperiod, om han eller hon har arbetat sammanlagt minst ett läsår eller motsvarande i en eller flera anställningar som lärare eller förskollärare före den 31 mars 2012. Förordning (2014:419).
8. Trots 5 kap. 1 § andra stycket får en lärare eller förskollärare som saknar legitimation vara mentor, om han eller hon har avlagt behörighetsgivande examen eller har fått ett behörighetsbevis av Högskoleverket eller Universitets-
och högskolerådet. Detta gäller dock bara mentorskap som läraren eller förskolläraren har påbörjat före den 1 juli 2014. Förordning (2014:419).
9. En lärare eller förskollärare ska efter ansökan enligt 2 kap. 16 § skollagen (2010:800) meddelas behörighet utöver sådan som följer av 2 eller 3 kap., om
a) läraren eller förskolläraren har legitimation eller meddelas en sådan samtidigt som han eller hon meddelas behörigheten,
b) läraren eller förskolläraren har undervisat som lärare eller förskollärare i skolväsendet under sammanlagt minst åtta läsår eller motsvarande i ämnet eller ämnesområdet eller i förskolan under de senaste 15 åren före den 1 juli 2015 eller, om han eller hon är född senast den 1 juli 1958, under sammanlagt minst fyra läsår eller motsvarande i ämnet eller ämnesområdet eller i förskolan under samma period,
c) undervisningen enligt b inte har börjat bedrivas tidigare än 15 år innan ansökan kom in till Statens skolverk,
d) undervisningen, om den avsett ett ämne eller ämnesområde, har haft en omfattning i ämnet eller ämnesområdet som motsvarar undervisning för elever som bedriver heltidsstudier,
e) undervisningen, om den avsett förskolan, har haft en omfattning som sammanlagt motsvarar heltid,
f) undervisningen har följt de föreskrifter som gäller för denna, och
g) läraren eller förskolläraren är lämplig att bedriva sådan undervisning som han eller hon har bedrivit enligt b.
En lärare eller förskollärare som visat att han eller hon uppfyller kraven i första stycket är behörig att undervisa i den eller de skolformer, årskurser, ämnen eller ämnesområden som undervisningen enligt första stycket b avsett.
Förordning (2013:830).
10. Till en ansökan om utökad behörighet enligt 9 ska det  fogas ett yttrande eller intyg över lärarens eller  förskollärarens undervisning enligt 9 första stycket b-f och  över hans eller hennes lämplighet att bedriva sådan  undervisning. Yttrandet eller intyget ska ha utfärdats av  huvudmannen eller av rektorn vid den eller de skolor eller  förskolor där läraren eller förskolläraren har bedrivit  undervisningen.
Om ett yttrande eller intyg enligt första stycket inte kan  ges in, ska läraren eller förskolläraren i stället ge in en  utredning som visar att han eller hon uppfyller kraven i 
9 första stycket b-g. Förordning (2018:1307).
11. Huvudmannens skyldighet enligt 2 kap. 22 a § skollagen
(2010:800) gäller inte lärare som är anställda som lärare i skolväsendet den 1 december 2013 och som undervisar huvudsakligen i ämnet eller ämnena dans, teater eller rörelse och drama och som
a) har en examen från en högskoleutbildning som varit avsedd att i det eller de ämnena ge kompetens för yrkesverksamhet som pedagog i skolväsendet eller en motsvarande utländsk examen,
b) har avlagt ämneslärarexamen enligt 23 och 24 §§ samt 27 eller 28 § förordningen (2011:689) om vissa behörighetsgivande examina för legitimation som lärare och förskollärare och om högskoleutbildningar för vidareutbildning av lärare och förskollärare som saknar lärar- eller förskollärarexamen, och
c) har arbetat sammanlagt minst ett läsår eller motsvarande i en eller flera anställningar som lärare i skolväsendet eller med arbetsuppgifter som liknar undervisning inom skolväsendet. Förordning (2014:419).
12. Har upphävts genom förordning (2014:419).
13. Huvudmannens skyldighet enligt 2 kap. 22 a § skollagen
(2010:800) gäller inte lärare och förskollärare som är anställda som lärare eller förskollärare i skolväsendet den 1 december 2013 och som
a) har arbetat i skolväsendet i en eller flera anställningar som lärare eller förskollärare under sammanlagt minst åtta läsår eller motsvarande under de senaste 15 åren före såväl den 1 juli 2015 som den dag då ansökan om legitimation kom in till Statens skolverk, och
b) har avlagt lärar- eller förskollärarexamen enligt 19, 20, 21, 22, 25, 26, 27, 28 eller 29 § förordningen (2011:689) om vissa behörighetsgivande examina för legitimation som lärare och förskollärare och om högskoleutbildningar för vidareutbildning av lärare och förskollärare som saknar lärar- eller förskollärarexamen. Förordning (2014:419).
14. Har upphävts genom förordning (2014:419).
15. För lärare som genom behörighetsförklaring enligt skolförordningen (1971:235) har förklarats behöriga för visst slag av anställning ska kravet i 2 kap. 16 § första stycket skollagen (2010:800) anses uppfyllt genom behörighetsförklaringen.
Om en lärare som avses i första stycket har arbetat i skolväsendet sammanlagt minst ett läsår eller motsvarande i en eller flera anställningar som lärare, gäller inte huvudmannens skyldighet enligt 2 kap. 22 a § skollagen.
Förordning (2014:419).
16. Har upphävts genom förordning (2014:419).
17. En lärare som avses i 15 är behörig att bedriva sådan undervisning som behörighetsförklaringen kan anses avse.
Förordning (2013:830).
18. Sådana speciallärare och specialpedagoger med  specialisering mot intellektuell funktionsnedsättning som inte  har en behörighetsgivande examen och som den 1 december 2013  var anställda som lärare i anpassade grundskolan,  specialskolan, anpassade gymnasieskolan eller anpassad  utbildning för vuxna får, trots att de inte uppfyller kraven i 
2 kap. 13 § skollagen (2010:800), bedriva undervisning som  lärare
a) inom ämnesområden inom anpassade grundskolan,
b) i specialskolan om undervisningen motsvarar ämnesområden  inom anpassade grundskolan,
c) på anpassade gymnasieskolans individuella program, och
d) i kommunal vuxenutbildning som anpassad utbildning på  grundläggande nivå på en nivå som motsvarar ämnesområden inom  anpassade grundskolan.
En lärare som avses i första stycket får bedriva undervisning  som anges där även om han eller hon har tillträtt en ny  anställning som lärare efter den 1 december 2013.
Första och andra styckena gäller inte om 33 § första stycket  lagen (2010:801) om införande av skollagen (2010:800) är  tillämpligt. Om en speciallärare eller specialpedagog har  avslutat en sådan anställning som avses i 33 § första stycket  samma lag den 1 december 2013 eller senare, ska den avslutade  anställningen anses vara en sådan anställning som avses i  första stycket. Förordning (2022:1621).
19. Sådana speciallärare och specialpedagoger med  specialisering mot intellektuell funktionsnedsättning som har  legitimation och en examen som ger behörighet att undervisa i  minst en av årskurserna 7-9 i grundskolan eller i  gymnasieskolan och som den 1 december 2013 var anställda som  lärare i anpassade grundskolan, anpassade gymnasieskolan eller  anpassad utbildning för vuxna får, trots att de inte är  behöriga att bedriva undervisning i ett ämne eller  ämnesområde, bedriva undervisning i ämnet eller ämnesområdet i
a) anpassade grundskolans årskurs 7-9,
b) anpassade gymnasieskolan i andra ämnen än yrkesämnen, och
c) kommunal vuxenutbildning som anpassad utbildning på  motsvarande nivåer som avses i a och b.
En lärare som avses i första stycket får bedriva undervisning  som anges där även om han eller hon har tillträtt en ny  anställning som lärare efter den 1 december 2013.
Första och andra styckena gäller inte om 33 § första stycket  lagen (2010:801) om införande av skollagen (2010:800) är  tillämpligt. Om en speciallärare eller specialpedagog har  avslutat en sådan anställning som avses i 33 § första stycket  samma lag den 1 december 2013 eller senare, ska den avslutade  anställningen anses vara en sådan anställning som avses i  första stycket. Förordning (2022:1621).
20. En lärare som bedriver undervisning med stöd av 18 är trots vad som anges i 3 kap. 16 § andra stycket skollagen
(2010:800) behörig att besluta om betyg.
Första stycket gäller inte lärare som är anställd utan tidsbegränsning för att bedriva sådan undervisning som avses i 2 kap. 20 § andra eller tredje stycket skollagen.
Förordning (2013:830).
21. Specialpedagoger omfattas av 18-20 endast om de har en
a) specialpedagogexamen enligt bilaga 2 till högskoleförordningen (1993:100),
b) motsvarande äldre examen, eller
c) utländsk examen som motsvarar en examen som avses i a eller b.
En examen som anges i första stycket ska ha utfärdats senast den 30 juni 2015 och avse utbildning som påbörjats före utgången av 2008. Förordning (2013:830).
2012:497
Denna förordning träder i kraft den 30 juni 2012. De nya bestämmelserna i punkt 8 i ikraftträdande- och övergångsbestämmelserna ska dock tillämpas för tid från och med den 1 juli 2011.
2013:532
1. Denna förordning träder i kraft den 15 juli 2013.
2. Den upphävda bestämmelsen i 4 kap. 11 § andra stycket gäller fortfarande för ansökningar som har getts in till Statens skolverk före ikraftträdandet.
3. Bestämmelsen i 4 kap. 12 § i sin äldre lydelse gäller fortfarande för ansökningar som har getts in till Statens skolverk före ikraftträdandet.
2013:694
1. Denna förordning träder i kraft den 2 december 2013.
2. Bestämmelserna tillämpas på studier som har fullgjorts den 2 december 2013 eller senare. Äldre bestämmelser gäller fortfarande för studier som har fullgjorts före den 2 december 2013.
2013:830
Denna förordning träder i kraft den 2 december 2013 i fråga om 2 kap. 17 b, 17 c, 27 b och 30 §§ samt punkt 20 i ikraftträdande- och övergångsbestämmelserna och i övrigt den 1 december 2013.
2024:165
1. Denna förordning träder i kraft den 1 juli 2024.
2. Bestämmelserna i 2 kap. 22 a, 27 och 27 c §§ tillämpas  första gången i fråga om undervisning av elever vars  utbildning påbörjas efter den 30 juni 2025.
3. För behörigheter som avser undervisning av elever vars  utbildning påbörjas före den 1 juli 2025 gäller 2 kap. 27 och 
27 c §§ i den äldre lydelsen.
2025:25
1. Denna förordning träder i kraft den 1 mars 2025.
2. Förordningen tillämpas första gången i fråga om  undervisning av elever vars utbildning påbörjas efter den 
30 juni 2025.
2025:358
1. Denna förordning träder i kraft den 1 juli 2025.
2. Trots 2 kap. 18 § i den nya lydelsen ska en lärare efter  ansökan enligt 2 kap. 16 § skollagen (2010:800) meddelas  behörighet att undervisa i ämnet samiska i sameskolan, om
a) läraren har legitimation eller meddelas en sådan samtidigt  som han eller hon meddelas behörigheten,
b) läraren har undervisat som lärare i ämnet samiska i  sameskolan under sammanlagt minst fem läsår under perioden 
1 juli 2010-1 juli 2025,
c) undervisningen enligt b inte har börjat bedrivas tidigare  än 15 år innan ansökan kom in till Statens skolverk,
d) undervisningen i samiska har haft en omfattning som  motsvarar undervisning för elever som bedriver heltidsstudier,
e) undervisningen i samiska har följt de föreskrifter som  gäller för denna, och
f) läraren är lämplig att bedriva undervisning i samiska.
En lärare som uppfyller kraven i första stycket är endast  behörig att undervisa i ämnet samiska i de årskurser som  motsvarar de årskurser i grundskolan som lärarens utbildning  ger behörighet att undervisa i.
Till en ansökan om behörighet enligt första stycket ska det  fogas ett yttrande eller intyg över lärarens undervisning  enligt första stycket b-e och över hans eller hennes  lämplighet att bedriva sådan undervisning. Yttrandet eller  intyget ska ha utfärdats av Sameskolstyrelsen eller av rektorn  vid den eller de skolenheter där läraren har bedrivit  undervisningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.