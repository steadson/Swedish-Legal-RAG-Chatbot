Title: Riksbankens Föreskrifter (1989:818) om utgivande 
av sedlar på ett tusen kronor
SFS Number: Svensk författningssamling 1989:818
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-1989818-om-utgivande_sfs-1989-818/
Source Link: http://rkrattsbaser.gov.se/sfst?bet=1989:818
Amendment Register Link: http://rkrattsbaser.gov.se/sfsr?bet=1989:818
Ministry/Authority: Riksbanken
Issued: 1989-10-19
Metadata: {"Utfärdad": "1989-10-19"}

==================================================

Riksbankens Föreskrifter (1989:818) om utgivande 
av sedlar på ett tusen kronor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:818
Departement/myndighet
:   
Riksbanken
Utfärdad
:   
1989-10-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i riksbanken föreskriver att sedlar på ett tusen kronor av  ny typ skall ges ut från och med den 22 november 1989 samt att sedeln  skall ha följande storlek, beskaffenhet och utseende.
/r3/ Storlek
Sedeln är 160 mm lång och 82 mm bred.
/r3/ Tryck
/r4/ Sedelns framsida
I sedelns högra del finns ett porträtt av Konung Gustav Vasa i  halvprofil med ansiktet vänt mot sedelns mitt. Hans namn och  regeringsår, GUSTAV VASA 1521--1560, är angivna längs motivets högra  kant. Till vänster och höger om porträttet finns en översiktsbild över  Stockholm på 1500-talet, utförd efter Vädersolstavlan i Storkyrkan i  Stockholm. Cirklarna som beskriver vädersolsfenomenet är avbildade i  konstgravyr till vänster om porträttet.
Sedelns vänstra sida, omfattande ungefär en fjärdedel av sedelns yta, är  täckt av ett tryck i rutmönster. Texten SVERIGES RIKSBANK är placerad  parallellt med sedelns kortsida.
Valörsiffran 1000 återfinns i sedelns övre vänstra samt sedelns nedre  högra hörn. Texten ETT TUSEN KRONOR återfinns längs sedelns övre kant.
En av cirkeldelarna direkt till vänster om porträttet är försedd med  mikrogravyr, i vilken texten SCRIPTURAM IN PROPRIA HABEANT LINGUA  upprepas.
Sedelns nummer är angivet i nedre vänstra hörnet.
Huvudmotivet är tryckt i en brun färg, porträttets nedre högra hörn och  delar av valörsiffran i övre vänstra hörnet är tryckta i en violett  färg.
Trycket på sedelns mittparti har färgerna blå, röd, orange och ockra som  avslutas i sedelns vänstra del i ett tonat fält som börjar i en grön  färg och övergår i en grå färg. Sedelns yttersta högra kant är tryckt  med en grå färg.
De konstgraverade cirklarna till vänster om porträttet samt texterna är  tryckta i en brun färg.
Numret är tryckt i en svart färg som ger återsken i ultraviolett ljus.
Med undantag av sedelns övre och nedre marginaler är hela sedelns  framsida tryckt.
/r4/ Sedelns baksida
Sedeln upptar till höger en talong med valörsiffran 1000 nedtill och två  namnteckningar i facsimile längs sedelns högra sida och är för övrigt  otryckt.
Huvudmotivet är utfört efter ett träsnitt ur Olaus Magnus' historia om  de nordiska folken från 1555, som beskriver hur skörden bärgas och  tröskas. Bakgrunden består av plogfåror och böljande fält samt en sol  med solstrålar, allt avbildat i graverade säkerhetsmönster. Den vänstra  delen av avbildningen föreställer en öppen lada med skördad säd tryckt i  konstgravyr.
Valörsiffran 1000 återfinns även i sedelns övre vänstra hörn samt texten  ETT TUSEN KRONOR i sedelns nedre kant.
Huvudmotivet är tryckt i en brun färg med undantag av den nedre  mittersta delen som är tryckt i en grön färg.
Konstgravyrmönstret, som bildar bakgrund i sedelns mittersta del, är  tryckt i färgerna ockra, rött och lila. Solens yta är i en gulvit färg  som i ultraviolett ljus ger starkt återsken.
De fyra marginalerna är otryckta.
/r3/ Papper
Pappersfärgen är benvit och papperet är på sedelns vänstra sida försett  med ett vattenmärke föreställande Gustav Vasa i halvprofil, med ansiktet  vänt mot vänster.
I papperet är inlagd en lodrätt löpande säkerhetstråd, vilken framträder  i genomfallande ljus som en mörk linje med två raka kanter.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.