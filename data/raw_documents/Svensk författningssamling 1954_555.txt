Title: Kungörelse (1954:555) angående mätbrev för fart genom Suezkanalen
SFS Number: Svensk författningssamling 1954:555
URL: https://www.riksdagen.se/sv/dokument-och-lagar/dokument/svensk-forfattningssamling/kungorelse-1954555-angaende-matbrev-for-fart_sfs-1954-555/
Source Link: http://rkrattsbaser.gov.se/sfst?bet=1954:555
Amendment Register Link: http://rkrattsbaser.gov.se/sfsr?bet=1954:555
Ministry/Authority: Landsbygds- och infrastrukturdepartementet RSIB TM
Issued: 1954-06-30
Metadata: {"Utfärdad": "1954-06-30", "Ändrad": "t.o.m. SFS 2018:925"}

==================================================

Kungörelse (1954:555) angående mätbrev för fart genom Suezkanalen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1954:555
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1954-06-30
Ändrad
:   
t.o.m. SFS 2018:925
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
1. På begäran av ägaren till eller befälhavaren i svenskt  fartyg äger Transportstyrelsen, efter mätning i nedan angiven  ordning, för fartyget utfärda särskilt, på engelska språket  avfattat mätbrev för fart genom Suezkanalen (Suez Canal Special  Tonnage Certificate).
Sådant mätbrev må jämväl utfärdas för utländskt fartyg, som befinner sig i svensk hamn, därest fartygets ägare eller befälhavare hos Transportstyrelsen det begär.
2. Beträffande svenskt fartyg äger Transportstyrelsen medgiva,  att mätning som avses i 1 mom. utföres å utländsk ort av  svensk skeppsmätare. Har vederbörande statsmyndighet i det  främmande landet på framställning av Transportstyrelsen  samtyckt därtill, må mätningen ock kunna utföras genom  förstnämnda myndighets försorg.
Förordning (2008:1173).
2 §
Mätning och dräktighetsberäkning skola verkställas enligt  de närmare föreskrifter, som utfärdas av Transportstyrelsen.  Det åligger styrelsen tillse, att föreskrifterna överensstämma  med de för Suezkanalen gällande skeppsmätningsreglerna.
Blanketter till mätbevis och mätbrev fastställas av Transportstyrelsen. Förordning (2008:1173).
3 §
Har fartyg, sedan det försetts med mätbrev enligt denna kungörelse, genom ombyggnad eller annorledes undergått någon  på avgiftsplikten inverkande förändring eller begagnas rum som  uteslutits vid beräkningen av bruttodräktigheten eller för  vilket avdrag gjorts vid bestämmandet av nettodräktigheten för  annat ändamål än som utgjort förutsättning för uteslutningen  eller avdraget, skall mätbrevet ofördröjligen återställas till  Transportstyrelsen.
På begäran av ägaren eller befälhavaren må fartyg som avses i  första stycket, i den utsträckning som prövas erforderlig,  mätas om och förses med nytt mätbrev för fart genom  Suezkanalen. Förordning (2008:1173).
4 §
Transportstyrelsen fastställer avgifter för mätning enligt  denna kungörelse. Förordning (2008:1173).
5 §
Kommer genom anmälan från Suezkanalbolaget eller eljest  till Transportstyrelsens kännedom, att uppgifterna i mätbrev  för fart genom Suezkanalen icke överensstämma med de verkliga  förhållandena, äger styrelsen vidtaga lämplig åtgärd för  vinnande av rättelse.
Mätes fartyget om eller utfärdas nytt mätbrev, skall kostnaden  härför stanna på statsverket, såframt icke åtgärden föranletts  av omständighet varom i 3 § första stycket förmäles.
Förordning (2008:1173).
6 §
Bestämmelserna i 13-15 §§, 27 § andra stycket, 28-30 §§  och 33 § förordningen (1994:1162) om skeppsmätning skall gälla  i tillämpliga delar. Förordning (1995:519).
7 §
Transportstyrelsens beslut enligt 2 § får överklagas  till regeringen.
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Förordning (2018:925).
Övergångsbestämmelser
1995:519
Denna förordning träder i kraft den 1 juli 1995. Beslut som  har meddelats före ikraftträdandet överklagas enligt äldre  bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.