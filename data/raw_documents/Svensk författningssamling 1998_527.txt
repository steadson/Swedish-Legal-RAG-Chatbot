Title: Lag (1998:527) om det statliga personadressregistret
SFS Number: Svensk författningssamling 1998:527
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998527-om-det-statliga_sfs-1998-527/
Source Link: http://rkrattsbaser.gov.se/sfst?bet=1998:527
Amendment Register Link: http://rkrattsbaser.gov.se/sfsr?bet=1998:527
Ministry/Authority: Finansdepartementet S3
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2022:1699"}

==================================================

Lag (1998:527) om det statliga personadressregistret
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:527
Departement/myndighet
:   
Finansdepartementet S3
Utfärdad
:   
1998-06-11
Ändrad
:   
t.o.m. SFS 2022:1699
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
För de ändamål som anges i 3 § skall det med hjälp av automatiserad behandling föras ett statligt personadressregister (SPAR). Registret får användas av myndigheter och enskilda.
2 §
Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning), här benämnd EU:s  dataskyddsförordning.
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:227)
.
Registerändamål
3 §
Uppgifterna i SPAR får behandlas för att
1. aktualisera, komplettera och kontrollera personuppgifter,
2. ta ut uppgifter om namn och adress genom urvalsdragning för direktreklam, opinionsbildning eller samhällsinformation eller annan därmed jämförlig verksamhet.
Rätten att göra invändningar
3 a §
Artikel 21.1 i EU:s dataskyddsförordning om rätten  att göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Bestämmelser om rätten att göra invändningar mot behandling  för direkt marknadsföring finns i artikel 21.2 i samma  förordning.
Lag (2018:227)
.
Registerinnehåll
4 §
SPAR får innehålla uppgifter om personer som är eller har  varit folkbokförda i landet och personer som har tilldelats  personnummer enligt 18 b § folkbokföringslagen (1991:481).  SPAR får även innehålla uppgifter om personer som har  tilldelats samordningsnummer och som har styrkt sin identitet  eller gjort identiteten sannolik. Följande uppgifter får  anges:
1. namn,
2. person- eller samordningsnummer,
3. födelsetid,
4. adress,
5. folkbokföringsort och distrikt,
6. födelsehemort,
7. svenskt medborgarskap,
8. make eller vårdnadshavare,
9. avregistrering enligt 19-22 §§ folkbokföringslagen, med  angivande av tidpunkt,
10. summan av fastställd förvärvsinkomst och inkomst av  kapital, dock lägst noll kronor,
11. ägare av småhusenhet eller lantbruksenhet med småhus på  tomtmark samt uppgift om kommun (belägenhet),
12. taxeringsvärde för småhusenhet,
13. tidpunkt för när ett samordningsnummer har tilldelats och  när vilandeförklaring kan komma att ske enligt 3 kap. 2 § 1  lagen (2022:1697) om samordningsnummer,
14. tidpunkt för vilandeförklaring av ett samordningsnummer  enligt 3 kap. 2 § lagen om samordningsnummer med angivande av  om förklaringen skett med stöd av punkt 1 eller 2 i den  paragrafen,
15. tidpunkt för när en person med samordningsnummer eller en  person med personnummer som inte är eller har varit  folkbokförd har avlidit, och
16. om den enskildes identitet vid tilldelning eller förnyelse  av samordningsnummer har styrkts eller gjorts sannolik.
På begäran av en registrerad ska det i SPAR också anges att  uppgifter om denne inte får behandlas vid urvalsdragningar  enligt 3 § 2 för direktreklam.
Lag (2022:1699)
.
5 §
Uppgifter som avses i 4 § första stycket 1-9 och 13-16  hämtas från folkbokföringsdatabasen enligt lagen (2001:182) om  behandling av personuppgifter i Skatteverkets  folkbokföringsverksamhet. Övriga uppgifter som avses i 4 §  första stycket hämtas från beskattningsdatabasen enligt lagen 
(2001:181) om behandling av uppgifter i Skatteverkets  beskattningsverksamhet.
Lag (2022:1699)
.
Utlämnande av uppgifter
6 §
En enskild som begär att en myndighet skall lämna ut personuppgifter för ändamål som avses i 3 § skall hänvisas till SPAR, om inte annat följer av lag eller förordning.
7 §
Uppgifter från beskattningsdatabasen enligt lagen
(2001:181) om behandling av uppgifter i Skatteverkets beskattningsverksamhet får i elektronisk form endast lämnas ut till Polismyndigheten, Säkerhetspolisen och Tullverket.
Regeringen får meddela föreskrifter om ytterligare begränsningar när det gäller utlämnande av uppgifter i elektronisk form.
Lag (2014:674)
.
Sökbegrepp
8 §
Regeringen får föreskriva om begränsningar av sökbegreppen för SPAR.
9 §
Har upphävts genom
lag (2018:227)
.
Övergångsbestämmelser
2008:209
Denna lag träder i kraft den 1 juni 2008. De nya föreskrifterna ska även tillämpas på personer som före ikraftträdandet har tilldelats samordningsnummer.
2011:1391
1. Denna lag träder i kraft den 1 januari 2012.
2. Äldre bestämmelser gäller fortfarande för uppgifter som avser 2013 och tidigare års taxeringar.
2013:381
Denna lag träder i kraft den 1 januari 2016 i fråga om 4 §
första stycket 5 och i övrigt den 1 januari 2014.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.