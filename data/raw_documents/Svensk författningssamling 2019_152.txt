Title: Lag (2019:152) med kompletterande bestämmelser till EU:s hamntjänstförordning
SFS Number: Svensk författningssamling 2019:152
URL: https://www.riksdagen.se/sv/dokument-och-lagar/dokument/svensk-forfattningssamling/lag-2019152-med-kompletterande-bestammelser_sfs-2019-152/
Source Link: http://rkrattsbaser.gov.se/sfst?bet=2019:152
Amendment Register Link: http://rkrattsbaser.gov.se/sfsr?bet=2019:152
Ministry/Authority: Landsbygds- och infrastrukturdepartementet RSIB US
Issued: 2019-03-14
Metadata: {"Utfärdad": "2019-03-14"}

==================================================

Lag (2019:152) med kompletterande bestämmelser till EU:s hamntjänstförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:152
Departement/myndighet
:   
Landsbygds- och infrastrukturdepartementet RSIB US
Utfärdad
:   
2019-03-14
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
1 §
Denna lag innehåller kompletterande bestämmelser till  Europaparlamentets och rådets förordning (EU) 2017/352 av den 
15 februari 2017 om inrättande av en ram för tillhandahållande  av hamntjänster och gemensamma regler för finansiell insyn i  hamnar (EU:s hamntjänstförordning).
2 §
Termerna hamnledning, hamntjänsteleverantör och hamninfra-
strukturavgift har samma betydelse som i EU:s  hamntjänstförordning.
Skadestånd
3 §
En hamnledning som inte har följt artikel 3.3, 4.2, 4.4 a, 
4.5, 4.6, 5, 6.1-6.4, 6.6, 8.1 eller 8.3 i EU:s  hamntjänstförordning ska ersätta den skada som därigenom har  uppkommit för en hamntjänsteleverantör.
Hamninfrastrukturavgift
4 §
Hamnledningen ska se till att en hamninfrastrukturavgift  tas ut.
Klagomål m.m.
5 §
Regeringen bestämmer vilken myndighet som prövar frågor  enligt artiklarna 16 och 18 i EU:s hamntjänstförordning 
(prövningsmyndigheten).
6 §
En hamnledning eller en hamntjänsteleverantör ska på  begäran av prövningsmyndigheten lämna den information och de  handlingar som behövs för prövningen. Om brådska, materialets  omfång eller något annat förhållande föranleder det, får  informationen eller handlingarna inhämtas genom besök hos  hamnledningen eller hamntjänsteleverantören.
7 §
Prövningsmyndigheten får besluta de förelägganden som  behövs
1. för prövningen, och
2. för att de som omfattas av prövningen ska fullgöra sina  skyldigheter enligt EU:s hamntjänstförordning eller enligt 
4 §.
Ett beslut om föreläggande får förenas med vite.
Överklagande till domstol
8 §
Prövningsmyndighetens beslut enligt 7 § får överklagas  till allmän förvaltningsdomstol. Andra beslut enligt denna lag  får inte överklagas. När ett beslut överklagas, är  prövningsmyndigheten motpart i domstolen.
Prövningstillstånd krävs vid överklagande till kammarrätten.
Övergångsbestämmelser
2019:152
1. Denna lag träder i kraft den 24 mars 2019.
2. För hamntjänstekontrakt som har ingåtts före den 
15 februari 2017
och som inte är tidsbegränsade gäller lagen från och med den 
1 juli 2025.
3. Lagen gäller inte för tidsbegränsade kontrakt som har  ingåtts före den 15 februari 2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.