Title: Förordning (2007:572) om värdepappersmarknaden
SFS Number: Svensk författningssamling 2007:572
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007572-om-vardepappersmarknaden_sfs-2007-572/
Source Link: http://rkrattsbaser.gov.se/sfst?bet=2007:572
Amendment Register Link: http://rkrattsbaser.gov.se/sfsr?bet=2007:572
Ministry/Authority: Finansdepartementet FMA V
Issued: 2007-06-14
Metadata: {"Utfärdad": "2007-06-14", "Ändrad": "t.o.m. SFS 2025:351"}

==================================================

Förordning (2007:572) om värdepappersmarknaden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:572
Departement/myndighet
:   
Finansdepartementet FMA V
Utfärdad
:   
2007-06-14
Ändrad
:   
t.o.m. SFS 2025:351
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Register över värdepappersbolag, utländska  värdepappersföretag och leverantörer av  datarapporteringstjänster
3 kap. Registrering av anknutna ombud
4 kap. Lagring och tillhandahållande av information
4 a kap. Handläggning av en ansökan om tillstånd att förvärva aktier eller andelar
5 kap. Underrättelseskyldighet
5 a kap. Vissa skyldigheter för Finansinspektionen
5 b kap. Transaktionsrapporteringssystemet
6 kap. Bemyndiganden
7 kap. Kapitlet har upphävts genom förordning (2019:134).
Övergångsbestämmelser
1 kap. Inledande bestämmelser
1 §
Denna förordning gäller vid tillämpning av lagen (2007:528)
om värdepappersmarknaden.
2 §
Termer och uttryck som används i denna förordning har samma betydelse och tillämpningsområde som i lagen (2007:528) om värdepappersmarknaden.
3 §
Bestämmelser om Finansinspektionens översyn och  utvärdering av värdepappersbolag finns i 9 § förordningen 
(2014:993) om särskild tillsyn och kapitalbuffertar.
Förordning (2020:1217).
2 kap. Register över värdepappersbolag, utländska  värdepappersföretag och leverantörer av  datarapporteringstjänster
1 §
Finansinspektionen ska med hjälp av automatiserad  behandling föra ett register över värdepappersbolag, sådana  utländska värdepappersföretag som avses i 4 kap. 1 och 4 §§  lagen (2007:528) om värdepappersmarknaden och sådana  leverantörer av datarapporteringstjänster som  Finansinspektionen har tillsyn över. Ändamålet med registret  är att ge offentlighet åt den information som ingår i  registret. Förordning (2020:1160).
2 §
I registret över värdepappersbolag, utländska  värdepappersföretag och leverantörer av  datarapporteringstjänster registreras uppgifter för varje  bolag och företag.
Registret ska innehålla uppgift om
1. företagsnamn,
2. postadress och telefonnummer, och
3. vilka tjänster och verksamheter som bolaget eller  företaget får tillhandahålla eller driva enligt sitt  verksamhetstillstånd.
Registret ska också innehålla uppgift om organisationsnummer  för värdepappersbolag, utländska värdepappersföretag med  filial i Sverige och leverantörer av  datarapporteringstjänster. Förordning (2018:1832).
3 §
Finansinspektionen ska underrätta Europeiska  värdepappers- och marknadsmyndigheten när ett  värdepappersbolag eller en leverantör av  datarapporteringstjänster registreras i registret över  värdepappersbolag, utländska värdepappersföretag och  leverantörer av datarapporteringstjänster. Underrättelsen ska  innehålla de uppgifter som anges i 2 §.
Finansinspektionen ska även underrätta Europeiska  värdepappers- och marknadsmyndigheten om ändringar av de  uppgifter som anges i 2 § andra stycket 3.  Förordning (2017:712).
3 kap. Registrering av anknutna ombud
Anmälan för registrering hos Bolagsverket
1 §
En anmälan för registrering enligt 6 kap. 1 § lagen 
(2007:528) om värdepappersmarknaden av ett anknutet ombud som  är en fysisk person ska innehålla uppgift om
1. företagsnamn och organisationsnummer eller motsvarande  identitetsuppgift samt postadress och telefonnummer för det  svenska värdepappersinstitut eller utländska  värdepappersföretag som har ingått avtal med det anknutna  ombudet,
2. den fysiska personens fullständiga namn och personnummer  eller, om sådant saknas, födelsedatum, samt driftställets  postadress och telefonnummer, samt
3. vilka tjänster och finansiella instrument som det anknutna  ombudets verksamhet ska omfatta.
Om den som anmäls för registrering inte är folkbokförd i  Sverige, ska en kopia av passhandling eller annan  identitetshandling som avser den anmäldes identitet följa med  anmälan.
Om ett utländskt värdepappersföretag driver verksamhet från  filial i Sverige, ska de uppgifter som anges i första stycket 
1 även avse den filial från vilken verksamheten ska drivas.
Ett utländskt värdepappersföretag ska tillsammans med  anmälan lämna en bestyrkt kopia av registreringsbevis eller  motsvarande handling för värdepappersföretaget.
Förordning (2018:1832).
2 §
En anmälan för registrering enligt 6 kap. 1 § lagen 
(2007:528) om värdepappersmarknaden av ett anknutet ombud som  är en juridisk person ska innehålla uppgift om
1. företagsnamn och organisationsnummer eller motsvarande  identitetsuppgift samt postadress och telefonnummer för det  svenska värdepappersinstitut eller utländska  värdepappersföretag som har ingått avtal med det anknutna  ombudet,
2. den juridiska personens företagsnamn, organisationsnummer  eller motsvarande identitetsuppgift, postadress och  telefonnummer, samt
3. vilka tjänster och finansiella instrument som det anknutna  ombudets verksamhet ska omfatta.
Om den som anmäls för registrering är en utländsk juridisk  person med driftställe i Sverige, ska
1. de uppgifter som anges i första stycket 2 även avse den  filial från vilken verksamheten ska drivas, och
2. en bestyrkt kopia av registreringsbevis eller motsvarande  handling som avser den anmälde följa med anmälan.
Om ett utländskt värdepappersföretag driver verksamhet från  filial i Sverige, ska de uppgifter som anges i första stycket 
1 även avse den filial från vilken verksamheten ska drivas.
Ett utländskt värdepappersföretag ska tillsammans med  anmälan lämna en bestyrkt kopia av registreringsbevis eller  motsvarande handling för värdepappersföretaget.
Förordning (2018:1832).
3 §
Har upphävts genom förordning (2017:712).
4 §
En anmälan för registrering enligt 6 kap. 1 § lagen 
(2007:528) om värdepappersmarknaden eller avregistrering  enligt 6 kap. 9 § 1 samma lag ska undertecknas av en  styrelseledamot eller verkställande direktören för det  svenska värdepappersinstitut eller utländska  värdepappersföretag som har ingått avtal med det anknutna  ombudet. Förordning (2017:712).
5 §
Om de uppgifter som ett svenskt värdepappersinstitut eller utländskt värdepappersföretag har lämnat till Bolagsverket har ändrats, skall institutet respektive företaget snarast anmäla det för registrering hos Bolagsverket.
Register över anknutna ombud
6 §
Registrering av anknutna ombud görs i registret över  anknutna ombud. Registret förs med hjälp av automatiserad  behandling och ska hållas tillgängligt hos Bolagsverket.  Verket är personuppgiftsansvarigt för registret.
I registret över anknutna ombud registreras uppgifter för  varje anknutet ombud. Förordning (2018:337).
7 §
Registret skall ge offentlighet åt den information som ingår i registret.
I fråga om personuppgifter skall registret ha till ändamål att tillhandahålla uppgifter för
1. den tillsyn som Finansinspektionen har över värdepappersinstitut enligt lagen (2007:528) om värdepappersmarknaden, och
2. information till allmänheten om anknutna ombud som har registrerats i registret.
8 §
Bolagsverket skall se till att det inte uppkommer något otillbörligt intrång i de registrerades personliga integritet eller några risker från säkerhetssynpunkt. För dessa syften får verket i enskilda fall besluta om villkor för behandlingen av personuppgifter.
9 §
Bolagsverket får för de ändamål som anges i 7 § i ett enskilt fall besluta om direktåtkomst till registret över anknutna ombud.
10 §
Har upphävts genom förordning (2018:337).
11 §
En personuppgift i registret över anknutna ombud ska  rättas om uppgiften innehåller någon uppenbar felaktighet  till följd av Bolagsverkets eller någon annans skrivfel,  räknefel eller något annat liknande förbiseende. Detta gäller  i stället för rätten till rättelse enligt artikel 16 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning). Förordning (2018:337).
12 §
I registret över anknutna ombud ska följande  uppgifter antecknas om anknutna ombud:
1. personnummer eller, om sådant saknas, födelsedatum för  fysiska personer och organisationsnummer eller motsvarande  identitetsuppgift för juridiska personer,
2. fullständigt namn för fysiska personer och företagsnamn  för juridiska personer,
3. postadress och telefonnummer,
4. vilka tjänster och finansiella instrument verksamheten ska  omfatta,
5. datum för registrering hos Bolagsverket, och
6. datum för beslut om att en registrering har återkallats.
Bolagsverket får anteckna uppgift om det anknutna ombudets  e-postadress.
Om den som anmäls för registrering är en utländsk juridisk  person med driftställe i Sverige, ska det i registret  antecknas uppgifter enligt första stycket 1-3, 5 och 6 även  för den filial från vilken verksamheten ska drivas.
Förordning (2018:1832).
13 §
I registret över anknutna ombud ska för varje  anknutet ombud följande uppgifter antecknas om det svenska  värdepappersinstitut eller utländska värdepappersföretag som  det anknutna ombudet har ingått avtal med:
1. företagsnamn,
2. organisationsnummer eller motsvarande identitetsuppgift,  samt
3. postadress och telefonnummer.
Om ett anknutet ombud har ingått avtal med ett utländskt  värdepappersföretag som driver verksamhet från filial i  Sverige, ska de uppgifter som anges i första stycket även  avse den filial från vilken verksamheten ska drivas.
Förordning (2018:1832).
Underrättelser
14 §
Bolagsverket skall snarast efter registreringen underrätta Finansinspektionen om de uppgifter som har förts in i eller strukits ur registret över anknutna ombud så att inspektionen kan fullgöra sin tillsynsfunktion. Underrättelsen får lämnas på medium för automatiserad behandling.
15 §
Om Finansinspektionen har återkallat tillståndet för ett svenskt värdepappersinstitut som anlitar anknutna ombud eller om inspektionen får kännedom om att tillståndet för ett utländskt värdepappersföretag som anlitar anknutna ombud med driftställe i Sverige har återkallats, skall inspektionen snarast underrätta Bolagsverket om detta.
16 §
Om Bolagsverket har fattat beslut om att skriva av eller vägra registrering av en anmälan avseende ett anknutet ombud eller om att avregistrera ett anknutet ombud enligt 6 kap. 8 eller 9 § lagen (2007:528) om värdepappersmarknaden, skall verket snarast underrätta värdepappersinstitutet eller värdepappersföretaget om detta.
Registreringsavgifter
17 §
I ärenden som rör registrering enligt detta kapitel ska  avgift betalas för ärendets handläggning, prövning och  registrering med 1 300 kronor:
1. vid anmälan för registrering till registret över anknutna  ombud, och
2. vid anmälan om återkallelse av registrering av anknutet  ombud.
Avgift ska inte betalas för registrering av ändring av uppgift  om telefonnummer eller postadress. Avgift ska inte heller  betalas för registrering som sker efter anmälan eller  underrättelse från Finansinspektionen. Förordning (2025:351).
18 §
Avgift skall betalas när anmälan för registrering lämnas in. Avgiften återbetalas inte om handläggningen av ett ärende har påbörjats.
4 kap. Lagring och tillhandahållande av information
1 §
Bestämmelserna i 2 och 3 §§ skall tillämpas för den lagringsfunktion som avses i 17 kap. 4 § lagen (2007:528) om värdepappersmarknaden.
2 §
Lagringsfunktionen skall
1. ha tillräcklig kapacitet och vara tillgänglig för användare dygnet runt i ett Internetbaserat system,
2. ha tillräcklig datasäkerhet,
3. säkerställa att information som har tagits emot har lämnats av en behörig avsändare,
4. bekräfta elektroniskt att information har tagits emot,
5. innehålla en funktion för utvärdering av att informationen skickats in i rätt tid och på rätt sätt,
6. registrera tidpunkten när informationen togs emot,
7. innehålla tydliga uppgifter om tillägg och rättelser som görs till lagrad information,
8. göra information tillgänglig så snart som möjligt efter att informationen har lämnats in, och
9. upprättas i ett system som kan sammankopplas med andra motsvarande lagringsfunktioner inom EES.
3 §
Användare skall kunna läsa, ladda ned och skriva ut den lagrade informationen.
Det skall vara möjligt att söka information i lagringsfunktionen. Sökfunktionen skall vara tillgänglig på svenska och på åtminstone ytterligare ett språk som används allmänt på de internationella finansiella marknaderna.
Sökning efter ett dokument skall kunna göras på
1. emittentens namn eller organisationsnummer,
2. dokumentets titel,
3. tidpunkten för när dokumentet offentliggjordes,
4. vilket språk dokumentet är upprättat på, och
5. vilken typ av information som dokumentet innehåller.
Användare skall kunna få hjälp och stöd i frågor om användningen av lagringsfunktionen.
4 a kap. Handläggning av en ansökan om tillstånd att förvärva aktier eller andelar
1 §
Bestämmelserna i detta kapitel ska tillämpas vid Finansinspektionens handläggning av ansökningar om tillstånd till förvärv av aktier eller andelar enligt 24 kap. 1 §
första och andra styckena lagen (2007:528) om värdepappersmarknaden. Förordning (2009:593).
2 §
Finansinspektionen ska i den skriftliga bekräftelsen som avses i 24 kap. 1 § tredje stycket lagen (2007:528) om värdepappersmarknaden ange vilken dag bedömningsperioden löper ut. Förordning (2009:593).
3 §
Om Finansinspektionen behöver ytterligare uppgifter för att bedöma en ansökan om tillstånd till förvärv som avses i 24 kap. 1 § första och andra styckena lagen (2007:528) om värdepappersmarknaden, får inspektionen förelägga förvärvaren att komplettera ansökan. Föreläggandet ska vara skriftligt och det ska klart framgå vilka ytterligare uppgifter som krävs.
Ett föreläggande om komplettering får inte göras senare än den femtionde arbetsdagen i bedömningsperioden.
Förordning (2009:593).
4 §
Om Finansinspektionen begär kompletterande uppgifter, ska bedömningsperioden förlängas med en tid som motsvarar antalet arbetsdagar mellan den dag då föreläggandet skickades och den dag då de kompletterande uppgifterna kom in till inspektionen.
Förlängningen får inte överstiga tjugo arbetsdagar om inte något annat följer av andra stycket. Bedömningsperioden får förlängas vid högst ett tillfälle.
Finansinspektionen får förlänga bedömningsperioden med högst trettio arbetsdagar om
1. förvärvaren inte har sin hemvist inom EES, eller
2. förvärvaren inte är
a) ett kreditinstitut, ett institut för elektroniska pengar, ett försäkringsföretag, ett värdepappersinstitut, en börs, ett fondbolag eller ett fondföretag och står under tillsyn av Finansinspektionen, eller
b) ett utländskt företag inom EES som i sitt hemland får bedriva motsvarande verksamhet som ett företag som avses i a och som står under tillsyn av en myndighet eller ett annat behörigt organ.
Finansinspektionen ska inom två arbetsdagar från det att de kompletterande uppgifterna kommit in till inspektionen skicka en bekräftelse till förvärvaren om att uppgifterna har tagits emot. I bekräftelsen ska det även anges vilken dag bedömningsperioden löper ut. Förordning (2011:262).
5 §
Finansinspektionens beslut i en fråga om tillstånd till förvärv ska vara skriftligt. Beslutet ska meddelas inom två arbetsdagar från det att det fattades.
Om en myndighet eller ett annat behörigt organ i ett annat land inom EES som utövar tillsyn över förvärvaren har lämnat synpunkter till Finansinspektionen, ska dessa synpunkter framgå av beslutet. Förordning (2009:593).
5 kap. Underrättelseskyldighet
1 §
Om Finansinspektionen med stöd av 25 kap. 4 § lagen
(2007:528) om värdepappersmarknaden beslutar att en styrelseledamot eller verkställande direktör inte längre får vara det, skall inspektionen snarast underrätta Bolagsverket om beslutet. Detsamma gäller om inspektionen förordnar en ersättare för en styrelseledamot eller verkställande direktören.
2 §
Finansinspektionen ska årligen lämna Europeiska  värdepappers- och marknadsmyndigheten de uppgifter som framgår  av artikel 71.4 i Europaparlamentets och rådets direktiv 
2014/65/EU av den 15 maj 2014 om marknader för finansiella  instrument och om ändring av direktiv 2002/92/EG och av  direktiv 2011/61/EU, i lydelsen enligt Europaparlamentets och  rådets direktiv (EU) 2019/2034 (direktivet om marknader för  finansiella instrument). Förordning (2021:506).
3 §
Finansinspektionen ska samla in uppgifter som  värdepappersbolag ska offentliggöra om mångfaldspolicyn och  lämna dessa till Europeiska bankmyndigheten, i enlighet med  artikel 91.11 i Europaparlamentets och rådets direktiv 
2013/36/EU av den 26 juni 2013 om behörighet att utöva  verksamhet i kreditinstitut och om tillsyn av kreditinstitut,  om ändring av direktiv 2002/87/EG och om upphävande av  direktiven 2006/48/EG och 2006/49/EG, i lydelsen enligt  Europaparlamentets och rådets direktiv (EU) 2019/2034 
(kapitaltäckningsdirektivet). Förordning (2021:506).
4 §
Finansinspektionen ska underrätta Europeiska  bankmyndigheten i den utsträckning som följer av  Europaparlamentets och rådets direktiv 2014/59/EU av den 
15 maj 2014 om inrättande av en ram för återhämtning och  resolution av kreditinstitut och värdepappersföretag och om  ändring av rådets direktiv 82/891/EEG och Europaparlamentets  och rådets direktiv 2001/24/EG, 2002/47/EG, 2004/25/EG, 
2005/56/EG, 2007/36/EG, 2011/35/EU, 2012/30/EU och 2013/36/EU  samt Europaparlamentets och rådets förordningar (EU) nr 
1093/2010 och (EU) nr 648/2012, i lydelsen enligt  Europaparlamentets och rådets direktiv (EU) 2019/2034 
(krishanteringsdirektivet). Förordning (2021:506).
5 a kap. Vissa skyldigheter för Finansinspektionen
1 §
Finansinspektionen ska på sin webbplats tillhandahålla den  information som ska offentliggöras enligt artikel 71 i  direktivet om marknader för finansiella instrument och  artikel 112 i krishanteringsdirektivet.  Förordning (2021:506).
2 §
I fråga om godkännande av avtal om koncerninternt  finansiellt stöd ska Finansinspektionen, inom fyra månader  från den dag då inspektionen eller en annan samordnande  tillsynsmyndighet tog emot ansökan, försöka komma överens med  övriga behöriga myndigheter om huruvida villkoren i det  föreslagna avtalet är förenliga med villkoren för finansiellt  stöd enligt artikel 23 i krishanteringsdirektivet.
Om en överenskommelse enligt första stycket inte har träffats  inom fyra månader, ska Finansinspektionen i egenskap av  samordnande myndighet besluta om ansökan ska godkännas.
Om någon av de behöriga myndigheterna, inom den tidsfrist som  anges i första stycket, har hänskjutit ärendet till  Europeiska bankmyndigheten i enlighet med artikel 19 i  förordning (EU) nr 1093/2010 av den 24 november 2010 om  inrättande av en europeisk tillsynsmyndighet (Europeiska  bankmyndigheten), om ändring av beslut nr 716/2009/EG och om  upphävande av kommissionens beslut 2009/78/EG, i lydelsen  enligt Europaparlamentets och rådets förordning 806/2014/EU,  ska inspektionen skjuta upp sitt beslut enligt andra stycket  i en månad och invänta det beslut som Europeiska  bankmyndigheten kan komma att fatta enligt artikel 19.3 i  samma förordning. Finansinspektionen ska följa ett beslut i  saken från Europeiska bankmyndigheten. Om Europeiska  bankmyndigheten inte har fattat ett beslut inom en månad, får  inspektionen fatta beslut enligt andra stycket.  Förordning (2015:1038).
3 §
Om Finansinspektionen avser att med stöd av 25 kap. 1 §  lagen (2007:528) om värdepappersmarknaden förelägga ett  värdepappersbolag att lämna extra och mer frekvent  rapportering, gäller förutsättningarna enligt artikel 104.2 i  kapitaltäckningsdirektivet. Förordning (2020:1217).
5 b kap. Transaktionsrapporteringssystemet
1 §
Finansinspektionen får ta emot ersättning från andra  behöriga myndigheter för utbyggnad, drift, support och  underhåll av systemet för rapportering av transaktioner enligt  artikel 26 i Europaparlamentets och rådets förordning (EU) nr 
600/2014 av den 15 maj 2014 om marknader för finansiella  instrument och om ändring av förordning (EU) nr 648/2012 
(transaktionsrapporteringssystemet). Förordning (2023:912).
6 kap. Bemyndiganden
1 §
Finansinspektionen får i fråga om lagen (2007:528) om  värdepappersmarknaden meddela föreskrifter om
1. vilka förhållanden som ska redovisas i ett sådant avtal som  avses i definitionen av anknutet ombud i 1 kap. 4 b §,
2. vilka som är anmälningsskyldiga enligt 1 kap. 15 § och vad  en förteckning enligt 1 kap. 16 § ska innehålla,
3. innehållet i en ansökan om tillstånd att driva  värdepappersrörelse eller en reglerad marknad eller att  tillhandahålla datarapporteringstjänster,
4. vilka uppgifter, utöver vad som framgår av denna  förordning, en ansökan, anmälan eller underrättelse ska  innehålla samt vilka uppgifter som samtidigt ska lämnas till  Finansinspektionen eller till Bolagsverket,
5. vilka krav som enligt 3 kap. 1 § första stycket 5 och 6  samt 24 kap. 3 § andra stycket 1 ska ställas på den som ska  ingå i styrelsen eller vara verkställande direktör i ett  värdepappersbolag, eller vara ersättare för någon av dem och  på styrelsen i dess helhet,
6. vilka poster som får räknas in i startkapitalet enligt 
3 kap. 6 §,
7. innehållet i en verksamhetsplan enligt 3 kap. 11 §, 4 kap. 
5 §, 5 kap.  
1, 4 eller 8 §, 10 kap. 3 § eller 12 kap. 8 §,
8. vad svenska värdepappersinstitut och utländska  värdepappersföretag ska iaktta enligt 6 kap. 1 § vid anmälan  om registrering och kontroll av anknutna ombud,
9. vilka åtgärder ett värdepappersbolag ska vidta för att  uppfylla de krav på soliditet och likviditet, riskhantering,  ersättningssystem och genomlysning samt riktlinjer och  instruktioner som avses i 8 kap. 3-8 §§,
10. värdepappersbolags respektive börsers mångfaldspolicy vid  tillsättandet av styrelse samt resurser för introduktion och  utbildning av styrelseledamöter,
11. de riktlinjer, regler och rutiner ett värdepappersinstitut  ska upprätta och tillämpa enligt 8 kap. 9 §,
12. vad ett värdepappersinstitut ska iaktta för att uppfylla  skyldigheterna i 8 kap. 11 §,
13. de processer för produktgodkännande och översyn ett  värdepappersinstitut ska ha enligt 8 kap. 13 §,
14. den information ett värdepappersinstitut ska lämna enligt 
8 kap. 14 § första stycket,
15. de arrangemang ett värdepappersinstitut ska ha för att få  information och för att förstå egenskaperna hos finansiella  instrument och den fastställda målgruppen för instrumenten  enligt 8 kap. 14 § andra stycket,
16. de arrangemang ett värdepappersinstitut som distribuerar  finansiella instrument ska ha för urvalet av finansiella  instrument och tjänster som erbjuds eller rekommenderas till  kunder,
17. kraven för bedömning av kunskap och kompetens enligt 
8 kap. 15 §,
18. dokumentation enligt 8 kap. 16 § och hur lång tid  dokumentation ska sparas enligt 8 kap. 20 §,
19. övervakning av handeln och kursbildningen enligt 8 kap. 
21 § och 13 kap. 7 §,
20. vad en återhämtningsplan enligt 8 a kap. 2 § och en  koncernåterhämtningsplan enligt 8 a kap. 3 § ska innehålla,  när planerna ska upprättas och hur ofta de ska uppdateras,
21. vad det beslut som styrelsen i det stödgivande företaget  fattar enligt 8 b kap. 8 § ska innehålla,
22. offentliggörandet av information enligt 8 b kap. 16 §,
23. vad ett värdepappersinstitut ska iaktta för att uppfylla  skyldigheterna i 9 kap. 1 §,
24. på vilket sätt information enligt 9 kap. 19 § ska lämnas  till kunderna,
25. kriterierna för att bedöma vilka ersättningar och förmåner  ett värdepappersinstitut får lämna till eller ta emot av någon  annan än kunden samt vilka uppgifter som ska lämnas till  kunden om ersättningar och förmåner som institutet lämnar till  eller tar emot av någon annan än kunden enligt 9 kap. 21 §,
26. tidpunkt, omfattning och riktlinjer för återbetalning till  kunden av mottagna ersättningar eller förmåner enligt 9 kap. 
22 § första stycket,
27. kriterierna för att bedöma vilka icke-monetära förmåner  ett värdepappersinstitut får ta emot och behålla när det  tillhandahåller investeringsrådgivning på oberoende grund  eller portföljförvaltning enligt 9 kap. 22 § andra stycket,
28. villkoren för att ett värdepappersinstitut ska få ta emot  investeringsanalyser från en tredjepart utan att det är att  betrakta som en ersättning eller förmån enligt 9 kap. 21 eller 
22 §,
29. undantag från skyldigheten att offentliggöra en order  enligt 9 kap. 39 §,
30. hantering av finansiella instrument enligt 9 kap. 40 §,
31. hantering av medel enligt 9 kap. 41 §,
32. mottagande av medel på konto samt bolagets eller  företagets system för hantering av vissa uppgifter enligt 
9 kap. 42 §,
33. vilka åtgärder ett värdepappersinstitut ska vidta för att  säkerställa att det följer förbudet i 9 kap. 43 §,
34. vilka begränsningar som ska gälla vid ställande av  säkerhet enligt 9 kap. 44 § tredje meningen,
35. tillhandahållande av tjänster till en jävskrets som avses  i 9 kap. 45 §,
36. den informationsplikt som enligt 11 kap. 6 § gäller för  utgivare av vissa överlåtbara värdepapper som handlas på en  handelsplattform,
37. storleken av aktiekapitalet, summan av gjorda  medlemsinsatser och förlagsinsatser samt kravet på  startkapital enligt 12 kap. 7 §,
38. handelsregler för en reglerad marknad i fråga om  aktiebolags förvärv och överlåtelse av egna aktier vid den  reglerade marknaden,
39. disciplinnämnd och handläggningen av disciplinärenden  enligt 13 kap.,
40. övervakningen av deltagarna i handeln på en reglerad  marknad,
41. den informationsplikt som enligt 15 kap. gäller för  emittenter av överlåtbara värdepapper som är upptagna till  handel på en reglerad marknad eller för vilka ansökan om  upptagande till handel lämnats in,
42. börsens övervakning enligt 15 kap. 9 §,
43. villkoren för inregistrering enligt 15 kap. 12 §,
44. kvantitativa tröskelvärden (positionslimiter) för den  nettoposition som en fysisk eller juridisk person får inneha i  råvaruderivat som handlas på en handelsplats och OTC-kontrakt  som ekonomiskt motsvarar dessa enligt 15 a kap. 1-4 §§,
45. vad som krävs för att bestämmelser om års- och  koncernredovisning samt halvårsrapport som finns i en  offentlig reglering i en stat utanför EES ska få tillämpas  enligt 16 kap. 11 § första stycket,
46. övervakningen av regelbunden finansiell information vid  ett övervakningsorgan som avses i 16 kap. 12 §,
47. innehållet, omfattningen och fullgörandet av sådan  rapportering som avses i 16 kap. 15 §,
48. hur och på vilket språk sådan information som avses i 
17 kap. 1 § ska offentliggöras,
49. hur information ska lämnas till Finansinspektionen enligt 
17 kap. 3 §,
50. förutsättningarna för att sådana krav i en utländsk  reglering som avses i 18 kap. 8 § ska anses motsvara  bestämmelserna i 18 kap. 3-6 §§,
51. förutsättningarna för att sådana krav i en utländsk  reglering som avses i 18 kap. 9 § ska anses motsvara  bestämmelserna i 18 kap. 10-12 §§,
52. vilka upplysningar ett företag ska lämna till  Finansinspektionen enligt 23 kap. 2 § första och andra  styckena och när upplysningarna ska lämnas,
53. att vissa uppgifter som enligt 23 kap. 2 § första stycket  ska lämnas till Finansinspektionen i stället ska lämnas till  Statistiska centralbyrån,
54. hur skyldigheten att lämna uppgifter till  Finansinspektionen enligt 23 kap. 3 § och artikel 26.6 i  kommissionens delegerade förordning (EU) 2017/565 av den 
25 april 2016 om komplettering av Europaparlamentets och  rådets direktiv 2014/65/EU vad gäller organisatoriska krav och  villkor för verksamheten i värdepappersföretag, och  definitioner för tillämpning av det direktivet ska fullgöras,
55. vilka värdepappersbolag som ska upprätta register som  avses i 23 kap. 3 d §, vad registren ska innehålla och när  värdepappersbolagen ska ge in registren för olika typer av  avtal,
56. löpande bokföring, årsbokslut och årsredovisning hos  börser och sådana utländska företag som har tillstånd att  driva en reglerad marknad från filial i Sverige, och
57. produktingripande enligt artikel 42 i Europaparlamentets  och rådets förordning (EU) nr 600/2014. Förordning (2024:1294).
2 §
Innan Finansinspektionen meddelar föreskrifter med stöd av 
1 § 53, ska inspektionen ge Riksbanken och Statistiska  centralbyrån tillfälle att yttra sig. Förordning (2024:1294).
3 §
Finansinspektionen får besluta att överlämna uppgiften att  övervaka att en emittent som avses i 16 kap. 1 § första  stycket lagen (2007:528) om värdepappersmarknaden upprättar  sådan regelbunden finansiell information som anges i 16 kap. 
4 § och 5 § första stycket samma lag i enlighet med de  bestämmelser som gäller för emittenten till ett organ med  representativa företrädare på redovisningsområdet.  Förordning (2019:426).
4 §
Polismyndigheten får meddela föreskrifter om hur uppgifter  enligt 1 kap. 11 b § första stycket och 12 § lagen (2007:528)  om värdepappersmarknaden ska lämnas. Förordning (2025:196).
7 kap. Kapitlet har upphävts genom förordning (2019:134).
Övergångsbestämmelser
2018:1373
1. Denna förordning träder i kraft den 1 januari 2019.
2. Äldre föreskrifter gäller fortfarande för övervakning av  sådan regelbunden finansiell information som har  offentliggjorts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.