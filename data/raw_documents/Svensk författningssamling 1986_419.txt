Title: Förordning (1986:419) om försöksverksamhet med en 
samordnad länsförvaltning i Norrbottens län
SFS Number: Svensk författningssamling 1986:419
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1986419-om-forsoksverksamhet-med-en_sfs-1986-419/
Source Link: http://rkrattsbaser.gov.se/sfst?bet=1986:419
Amendment Register Link: http://rkrattsbaser.gov.se/sfsr?bet=1986:419
Ministry/Authority: Civildepartementet ST
Issued: 1986-06-05
Metadata: {"Utfärdad": "1986-06-05"}

==================================================

Förordning (1986:419) om försöksverksamhet med en 
samordnad länsförvaltning i Norrbottens län
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1986:419
Departement/myndighet
:   
Civildepartementet ST
Utfärdad
:   
1986-06-05
Tidsbestämd
: 
1991-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Utöver förordningen (1988:972) med instruktion för länsstyrelsen i Norrbottens län gäller för respektive verksamhets mål och allmänna inriktning under försöksverksamheten med en samordnad länsförvaltning i tillämpliga delar
1. instruktionen (1971:959) för länsvägnämnderna,
2. förordningen (1988:815) med instruktion för den statliga skoladministrationen,
3. förordningen (1988:854) med instruktion för lantbruksstyrelsen och lantbruksnämnderna,
4. förordningen (1988:863) med instruktion för fiskeristyrelsen och fiskenämnderna,
5. förordningen (1988:590) med instruktion för plan- och bostadsverket,
6. förordningen (1988:591) med instruktion för länsbostadsnämnderna.
Förordning (1988:975).
2 §
Om det i en lag eller någon annan författning anges att länsvägnämnden, länskolnämnden, lantbruksnämnden, fiskenämnden eller länsbostadsnämnden skall samråda med varandra eller länsstyrelsen i någon angelägenhet eller att länsstyrelsen skall samråda med någon av nämnderna, skall detta ske på det sätt som länsstyrelsen bestämmer.
Detsamma gäller om nämnderna och länsstyrelsen skall inhämta yttrande från varandra eller underrätta varandra om beslut eller andra åtgärder.
3 §
Om det i en lag eller någon annan författning anges att länsstyrelsen kan vidta en viss åtgärd efter framställning av länsvägnämnden, länsskolnämnden, lantbruksnämnden, fiskenämnden eller länsbostadsnämnden, får länsstyrelsen vidta åtgärden utan sådan framställning.
4 §
Om det i en lag eller någon annan författning anges att ett beslut som har meddelats av länsvägnämnden, länsskolnämnden, lantbruksnämnden, fiskenämnden eller länsbostadsnämnden får överklagas hos länsstyrelsen, skall beslutet i stället överklagas hos regeringen.
5 §
För försöksverksamheten gäller inte bestämmelserna i 7 §
jordförvärvsförordningen (1979:231) och 1 § tredje stycket rennäringsförordningen (1971:438).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.