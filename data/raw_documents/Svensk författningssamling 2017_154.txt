Title: Förordning (2017:154) med instruktion för Skatteverket
SFS Number: Svensk författningssamling 2017:154
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017154-med-instruktion-for_sfs-2017-154/
Source Link: http://rkrattsbaser.gov.se/sfst?bet=2017:154
Amendment Register Link: http://rkrattsbaser.gov.se/sfsr?bet=2017:154
Ministry/Authority: Finansdepartementet S3
Issued: 2017-02-23
Metadata: {"Utfärdad": "2017-02-23", "Ändrad": "t.o.m. SFS 2024:1332"}

==================================================

Förordning (2017:154) med instruktion för Skatteverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:154
Departement/myndighet
:   
Finansdepartementet S3
Utfärdad
:   
2017-02-23
Ändrad
:   
t.o.m. SFS 2024:1332
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Skatteverket ska fastställa och ta ut skatter,  socialavgifter och andra avgifter så att en riktig uppbörd  kan säkerställas.
Skatteverket ska fastställa rättvisande taxeringsvärden på  fastigheter så att korrekt underlag finns för skatteberäkning  och andra ändamål.
2 §
Skatteverket ansvarar för frågor om folkbokföring och  personnamn.
Uppgifterna i folkbokföringen ska spegla befolkningens  bosättning, identitet och familjerättsliga förhållanden så  att olika samhällsfunktioner får ett korrekt underlag för  beslut och åtgärder.
3 §
Skatteverket utfärdar identitetskort för folkbokförda i  Sverige.
4 §
Skatteverket ansvarar för registrering av bouppteckningar  och handläggning av ärenden enligt 16 kap. ärvdabalken.
5 §
Skatteverket ansvarar för äktenskapsregistret och för  registreringsärenden enligt 16 kap. äktenskapsbalken.
6 §
Skatteverket ska förebygga och motverka ekonomisk  brottslighet.
Skatteverket ska medverka i brottsutredningar som rör vissa  brott.
Skatteverket ska delta i det myndighetsgemensamma arbetet mot  den grova och organiserade brottsligheten samt delta i det  myndighetsgemensamma arbetet mot arbetslivskriminalitet.
Förordning (2024:1325).
7 §
Skatteverket ansvarar för vissa borgenärsuppgifter.
8 §
Skatteverket ska fastställa pensionsgrundande inkomst.
9 §
Skatteverket ska bestyrka skriftliga uppgifter om  sökandens ekonomiska förhållanden vid ansökan om fri  rättshjälp hos Europadomstolen för de mänskliga  rättigheterna.
10 §
Skatteverket ska bidra till ett väl fungerande samhälle  och utföra sina uppgifter på ett sätt som är rättssäkert,  kostnadseffektivt och enkelt för såväl allmänhet och företag  som Skatteverket.
11 §
Skatteverket ska tillhandahålla behovsanpassad,  lättillgänglig och kvalificerad information och service till  allmänhet och företag.
12 §
Skatteverket får bedriva tjänsteexport som är direkt  förenlig med myndighetens uppgifter och verksamhetsområde.
12 a §
Skatteverket är beredskapsmyndighet och sektorsansvarig  myndighet enligt förordningen (2022:524) om statliga  myndigheters beredskap. Förordning (2022:567).
12 b §
Skatteverket ansvarar för utbetalning av garantibelopp  och därmed sammanhängande uppgifter enligt lönegarantilagen 
(1992:497) och lönegarantiförordningen (2024:1329).
Förordning (2024:1332).
Information till regeringen
13 §
Skatteverket ska snarast informera Regeringskansliet 
(Finansdepartementet) om viktiga frågor som uppkommer i  verksamheten och som bör komma till regeringens kännedom.
14 §
I 67 kap. 3 § skatteförfarandelagen (2011:1244) finns en  bestämmelse om att det ska finnas ett allmänt ombud hos  Skatteverket. Det allmänna ombudet ska senast den 22 februari  varje år lämna en redogörelse för ombudets verksamhet till  Regeringskansliet (Finansdepartementet).
Samverkan
15 §
Skatteverket ska tillsammans med Kronofogdemyndigheten  bestämma den gemensamma utvecklingen och användningen av  administrativt och tekniskt stöd inom Skatteverket.
15 a §
Skatteverket ska ingå serviceavtal med Statens  servicecenter om att Statens servicecenter ska utföra  uppgifter enligt lagen (2019:212) om viss gemensam offentlig  service för Skatteverkets räkning. Förordning (2019:219).
15 b §
Skatteverket ska samverka med Utbetalningsmyndigheten i  syfte att motverka felaktiga utbetalningar från  välfärdssystemen.
Skatteverket ska tillsammans med Utbetalningsmyndigheten  bestämma vilka uppgifter inom ramen för systemet med  transaktionskonto som Skatteverket ska utföra för  Utbetalningsmyndighetens räkning.
Skatteverket ska tillsammans med Utbetalningsmyndigheten  bestämma vilka it-drifttjänster samt vilket tekniskt och  administrativt stöd som Skatteverket ska tillhandahålla för  Utbetalningsmyndighetens räkning. Förordning (2023:470).
Ledning
16 §
Skatteverket leds av en styrelse.
Förordning (2018:395).
17 §
Styrelsen består av högst åtta ledamöter.
Förordning (2021:551).
Delegering
17 a §
Styrelsen får överlåta till myndighetschefen att  besluta om mindre ändringar i arbetsordningen och om  föreskrifter som inte har särskild principiell betydelse eller  annars är av större vikt. Förordning (2021:551).
Organisation
18 §
Skatteverket ska bedriva verksamhet vid de platser som  motiveras av myndighetens uppgifter.
19 §
Vid Skatteverket ska det finnas en eller flera särskilda  enheter för uppgiften att medverka i brottsutredningar.
Skatteverkets ledning bestämmer i övrigt den närmare  utformningen av organisationen.
20 §
Inom Skatteverket ska det finnas ett gemensamt kansli  för Skatterättsnämnden och Forskarskattenämnden. Kansliet  leds av en kanslichef.
21 §
Har upphävts genom förordning (2018:1492).
22 §
Skatteverket ska upplåta lokaler och sköta  administrativa och handläggande uppgifter åt Valmyndigheten.  Skatteverket ska i samråd med Valmyndigheten uppdra åt någon  som är anställd vid Skatteverket att vara sekreterare i  Valmyndighetens nämnd. Skatteverket ska även utse en  ersättare.
Särskilda organ
Nämnden för dödförklaring
23 §
I lagen (2005:130) om dödförklaring finns bestämmelser  om att Skatteverkets beslut i frågor om dödförklaring i vissa  fall fattas av en särskild nämnd (nämnden för  dödförklaring).
24 §
Nämnden för dödförklaring ska ha en ordförande och  ytterligare fyra ledamöter.
För ordföranden ska det finnas en ersättare, vice ordförande.  Ordföranden och vice ordföranden ska vara jurister och ha  domarerfarenhet.
25 §
Nämnden för dödförklaring är beslutsför när ordföranden  eller vice ordföranden och tre övriga ledamöter är  närvarande.
26 §
Skatteverket ska betala ersättning till ledamöter som  deltagit i sammanträde med nämnden för dödförklaring.  Skatteverket beslutar om ersättningens storlek.
SPAR-nämnden
27 §
I förordningen (1998:1234) om det statliga  personadressregistret (SPAR) finns bestämmelser om att  Skatteverkets beslut i frågor om SPAR i vissa fall ska fattas  av en särskild nämnd (SPAR-nämnden).
28 §
SPAR-nämnden ska ha en ordförande och ytterligare fem  ledamöter. Fyra av ledamöterna ska vara eller ha varit  riksdagsledamöter.
För ordföranden ska det finnas en ersättare, vice  ordförande.
29 §
SPAR-nämnden är beslutsför när ordföranden eller vice  ordföranden och ytterligare tre övriga ledamöter är  närvarande.
Anställningar och uppdrag
30 §
Generaldirektören är myndighetschef.
31 §
Vid Skatteverket ska det finnas en överdirektör.
32 §
Skatteverket ska utse en ersättare för det allmänna  ombudet efter anmälan av det allmänna ombudet.
33 §
Skatteverket ska utse ledamöter i nämnden för  dödförklaring. Ledamöterna ska utses att tjänstgöra för en  viss tid, som längst två år.
34 §
Regeringen utser ledamöterna i SPAR-nämnden.
Regeringen utser även ordförande i nämnden.
35 §
Anställning som kanslichef vid Skatterättsnämndens och
Forskarskattenämndens kansli beslutas av regeringen.
Personalansvarsnämnd
36 §
Vid Skatteverket ska det finnas en  personalansvarsnämnd.
Tillämpligheten av vissa förordningar
37 §
Skatteverket ska tillämpa personalföreträdarförordningen 
(1987:1101) och internrevisionsförordningen (2006:1228).
Avgifter
38 §
Skatteverket ska disponera intäkter från avgifter som  myndigheten tar ut enligt bestämmelser som finns i
1. lagen (2009:1289) om prissättningsbesked vid  internationella transaktioner,
2. förordningen (2015:904) om identitetskort för folkbokförda  i Sverige,
3. lagen (2001:181) om behandling av uppgifter i  Skatteverkets beskattningsverksamhet,
4. lagen (2001:182) om behandling av personuppgifter i  Skatteverkets folkbokföringsverksamhet,
5. förordningen (2015:905) om behandling av personuppgifter i  Skatteverkets äktenskapsregister- och  bouppteckningsverksamheter,
6. förordningen (1998:1234) om det statliga  personadressregistret, och
7. förordningen (2017:120) om personnamn.
Intäkterna enligt första stycket 1 och 2 ska disponeras så  att minst hälften av dessa verksamheters kostnader täcks.
Undantag från myndighetsförordningen
39 §
Skatteverket ska inte tillämpa följande bestämmelser i  myndighetsförordningen (2007:515):
- 21 § 3-5 om myndighetens beslut, när det gäller beslut som  fattas genom automatiserad behandling, och
- 29 § om ärendeförteckning.
Övergångsbestämmelser
2017:154
1. Denna förordning träder i kraft den 1 juli 2017 i fråga om 
38 § första stycket 7 och i övrigt den 1 april 2017.
2. Genom förordningen upphävs förordningen (2007:780) med  instruktion för Skatteverket.
2018:395
1. Denna förordning träder i kraft den 1 augusti 2018.
Förordning (2018:1514).
2. Myndighetschefen har, till dess styrelsens ledamöter har  utsetts, de befogenheter som myndighetens ledning har enligt 
4 § myndighetsförordningen (2007:515).  Förordning (2018:1514).
3. Myndighetschefen får avgöra ärenden som avser föreskrifter  t.o.m. den 31 oktober 2018. Förordning (2018:1514).
2024:1332
1. Denna förordning träder i kraft den 1 februari 2025.
2. Den nya bestämmelsen tillämpas inte på fordringar hos en  arbetsgivare som före ikraftträdandet har försatts i konkurs  eller blivit föremål för något annat insolvensförfarande som  avses i 1 § lönegarantilagen (1992:497).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.