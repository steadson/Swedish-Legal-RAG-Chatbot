Title: Förordning (2011:556) med instruktion för Statens skolinspektion
SFS Number: Svensk författningssamling 2011:556
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011556-med-instruktion-for-statens_sfs-2011-556/
Source Link: http://rkrattsbaser.gov.se/sfst?bet=2011:556
Amendment Register Link: http://rkrattsbaser.gov.se/sfsr?bet=2011:556
Ministry/Authority: Utbildningsdepartementet
Issued: 2011-05-12
Metadata: {"Utfärdad": "2011-05-12", "Ändrad": "t.o.m. SFS 2024:622"}

==================================================

Förordning (2011:556) med instruktion för Statens skolinspektion
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:556
Departement/myndighet
:   
Utbildningsdepartementet
Utfärdad
:   
2011-05-12
Ändrad
:   
t.o.m. SFS 2024:622
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Statens skolinspektion ska genom granskning av huvudmän  och verksamheter verka för att alla barn och elever får  tillgång till en likvärdig utbildning och annan verksamhet av  god kvalitet i en trygg miljö. Myndigheten ska bidra till goda  förutsättningar för barnens utveckling och lärande samt  förbättrade kunskapsresultat för eleverna. Inom ramen för  detta ska myndigheten främja en stärkt likvärdighet mellan  skolor och mellan förskolor.
Myndigheten ska i sitt arbete beakta att utbildningen enligt 
1 kap. 5 § tredje stycket skollagen (2010:800) ska vila på  vetenskaplig grund och beprövad erfarenhet.
Myndigheten har även andra uppgifter som följer av denna  förordning eller av andra föreskrifter eller särskilda beslut.
Förordning (2024:622).
Tillsyn och kvalitetsgranskning
2 §
I 26 kap. skollagen (2010:800) finns bestämmelser om  myndighetens ansvar för tillsyn och kvalitetsgranskning.  Myndigheten har även tillsyn över vissa andra utbildningar och  verksamheter i den omfattning som följer av föreskrifter eller  särskilda beslut.
Kvalitetsgranskningen och den tillsyn som utövas löpande ska  genomföras med utgångspunkt dels i en behovsanalys, dels i att  de ska omfatta sådana aspekter som kräver en kvalitativ  bedömning av undervisningen och verksamheten.
Den löpande tillsynen över förskola, fritidshem och annan  pedagogisk verksamhet ska i huvudsak utövas på huvudmannanivå.  Den löpande tillsynen över övrig barn- och ungdomsutbildning  samt vuxenutbildning ska utövas på huvudmannanivå och  skolnivå. Förordning (2021:1272).
3 §
Om myndigheten vid sin tillsyn enligt skollagen (2010:800)
finner brister som rör åtgärder mot kränkande behandling och som föranleder ett ingripande av myndigheten, ska Barn- och elevombudet informeras om detta innan ärendet slutligt avgörs.
4 §
Myndigheten ska sammanfatta och publicera resultaten av  sitt arbete med tillsyn och kvalitetsgranskning. Myndigheten  ska lämna en redovisning av resultaten till de granskade  verksamheterna.
Myndigheten ska till Regeringskansliet 
(Utbildningsdepartementet) årligen senast den 15 mars lämna  en sammanfattning och analys av erfarenheterna av sin  verksamhet när det gäller tillsyn och kvalitetsgranskning.
Förordning (2016:1186).
4 a §
Myndigheten ska när det gäller tillsyn och  kvalitetsgranskning i årsredovisningen redovisa sin verksamhet  och resursåtgång uppdelad på samtliga skol- och  verksamhetsformer samt på offentliga respektive enskilda  huvudmän. Av redovisningen ska det, när det gäller tillsyn,  framgå hur möjligheterna till ingripanden enligt 26 kap.  skollagen (2010:800) har använts. Förordning (2024:622).
Prövning av ärenden
5 §
I skollagen (2010:800) finns bestämmelser om att myndigheten prövar ärenden om godkännande och rätt till bidrag samt om återkallelse av godkännande och av rätt till bidrag i vissa fall.
Myndigheten ska följa upp ett beslut om godkännande eller rätt till bidrag i nära anslutning till att beslutet fattats.
Myndigheten ska även sprida kunskap om vad som krävs för att börja bedriva en sådan verksamhet som avses i 2 kap. 7 §
skollagen.
6 §
Har upphävts genom förordning (2013:930).
Arbetets bedrivande
7 §
Myndigheten ska integrera ett jämställdhetsperspektiv och  perspektivet mänskliga rättigheter i sin verksamhet.
Vid alla åtgärder som rör barn ska myndigheten i sin  verksamhet i första hand beakta vad som bedöms vara barnets  bästa enligt Förenta nationernas konvention om barnets  rättigheter. Förordning (2024:622).
8 §
Har upphävts genom förordning (2024:622).
Ledning
9 §
Myndigheten leds av en myndighetschef.
10 §
Vid myndigheten finns ett insynsråd som består av högst  elva ledamöter. Förordning (2019:339).
Organisation
Skolväsendets överklagandenämnd
11 §
Myndigheten ska upplåta lokaler åt Skolväsendets  överklagandenämnd. Vid myndigheten ska det finnas ett kansli  som utför administrativa och handläggande uppgifter åt  nämnden.
Myndigheten ska efter att ha hört nämnden uppdra åt någon som  är anställd vid myndigheten att ansvara för kansliet.
Myndigheten ska i årsredovisningen lämna en  verksamhetsberättelse och en ekonomisk redovisning när det  gäller verksamheten vid nämnden. Av årsredovisningen ska  följande framgå:
1.  ärendenas antal och innehåll,
2. vilken skol- eller verksamhetsform ärendena hänför sig  till,
3. de beslut som nämnden har fattat,
4. ärendenas handläggningstider, och
5. vilka kansliresurser som myndigheten tillhandahåller för  nämnden och hur det bidrar till att nämndens arbete kan  bedrivas rättssäkert och effektivt. Förordning (2017:1301).
Barn- och elevombudet
12 §
Inom myndigheten ska det finnas ett ombud för barn och  elever som benämns Barn- och elevombudet.
Inom myndigheten ska det finnas ett kansli för Barn- och  elevombudet som ansvarar för kansligöromål, föredragning av  ärenden och därmed sammanhängande uppgifter i den omfattning  som behövs.
Myndigheten ska i årsredovisningen när det gäller Barn- och  elevombudet redovisa
1. hur myndigheten arbetar för att handläggningstiderna för  de ärenden som ombudet fattar beslut i ska hållas så korta  som möjligt och för att i övrigt säkerställa en rättssäker  och effektiv verksamhet,
2. ärendenas antal och innehåll,
3. vilken skol- eller verksamhetsform ärendena hänför sig  till,
4. de beslut som ombudet har fattat,
5. resultatet av de domstolsprocesser som ombudet har  drivit,
6. en redogörelse för ombudets verksamhet utöver  ärendehanteringen, och
7. kostnader för ombudets verksamhet uppdelat på kostnader  för anmälningar, kostnader för informationsinsatser och  indirekta kostnader. Förordning (2017:1301).
13 §
Barn- och elevombudet ska
1. utföra de uppgifter som enligt 6 kap. skollagen (2010:800)
ska ombesörjas av myndigheten när det gäller att tillvarata barns och elevers enskilda rätt,
2. ta initiativ till eller medverka i utbildnings- och informationsverksamhet som rör 6 kap. skollagen samt genom rådgivning och upplysning förklara hur bestämmelserna förhåller sig till diskrimineringslagen (2008:567), och
3. upprätthålla kontakter med Diskrimineringsombudsmannen, kommuner, andra myndigheter, elevorganisationer och andra organisationer vars verksamheter rör kränkande behandling.
14 §
Barn- och elevombudet ska i sitt arbete enligt 13 §
1 beakta myndighetens tillsyn enligt skollagen (2010:800).
Om Barn- och elevombudet i sitt arbete enligt 13 § 1 får uppgifter som kan ha betydelse för tillsynen, ska berörd enhet inom myndigheten informeras om detta.
15 §
Barn- och elevombudet får bestämma att någon annan tjänsteman vid ombudets kansli får utföra ombudets arbetsuppgifter när denne är förhindrad att göra det.
Barn- och elevombudet får ge i uppdrag åt ett ombud att föra talan för myndighetens räkning i ett mål om skadestånd som avses i 6 kap. 13 § skollagen (2010:800).
Anställningar och uppdrag
16 §
Generaldirektören är myndighetschef.
17 §
Har upphävts genom förordning (2013:930).
18 §
Barn- och elevombudet anställs av regeringen.
Anställningen får begränsas att gälla längst till och med en viss tidpunkt.
Personalansvarsnämnd
19 §
Vid myndigheten finns en personalansvarsnämnd.
Tillämpligheten av vissa förordningar
20 §
Myndigheten ska tillämpa personalföreträdarförordningen
(1987:1101).
Avgifter
21 §
Myndigheten får ta ut avgifter för sådana varor och tjänster som avses i 4 § första stycket 1-3 avgiftsförordningen
(1992:191), utan den begränsning som föreskrivs i andra stycket samma paragraf.
Övergångsbestämmelser
2011:556
1. Denna förordning träder i kraft den 1 juli 2011, då förordningen (2009:1215) med instruktion för Statens skolinspektion ska upphöra att gälla. Föreskrifterna om tillsyn och Barn- och elevombudet i den upphävda förordningen ska fortsätta att gälla för kommunal vuxenutbildning, vuxenutbildning för utvecklingsstörda och svenskundervisning för invandrare till utgången av juni 2012.
2. Myndigheten ska ha tillsyn över sådan visstidsutbildning vid resurscenter som anordnas för elever som avses i 11 § andra stycket lagen (2010:801) om införande av skollagen (2010:800).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.