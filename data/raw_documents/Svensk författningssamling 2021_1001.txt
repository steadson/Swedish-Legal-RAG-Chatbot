Title: Förordning (2021:1001) om producentansvar för fiskeredskap
SFS Number: Svensk författningssamling 2021:1001
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20211001-om-producentansvar-for_sfs-2021-1001/
Source Link: http://rkrattsbaser.gov.se/sfst?bet=2021:1001
Amendment Register Link: http://rkrattsbaser.gov.se/sfsr?bet=2021:1001
Ministry/Authority: Klimat- och näringslivsdepartementet
Issued: 2021-11-03
Metadata: {"Utfärdad": "2021-11-03", "Ändrad": "t.o.m. SFS 2025:831"}

==================================================

Förordning (2021:1001) om producentansvar för fiskeredskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:1001
Departement/myndighet
:   
Klimat- och näringslivsdepartementet
Utfärdad
:   
2021-11-03
Ändrad
:   
t.o.m. SFS 2025:831
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om ett system för  utökat producentansvar för avfallshantering av fiskeredskap.
Syftet med förordningen är att inrätta ett system för att
1. öka insamlingen, återanvändningen och materialåtervinningen  av fiskeredskap, och
2. minska nedskräpningen från fiskeredskap.
2 §
Förordningen är meddelad med stöd av
- 15 kap. 12 § miljöbalken i fråga om 45 §§,
- 15 kap. 13 § miljöbalken i fråga om 46-48 och 50 §§,
- 15 kap. 14 § miljöbalken i fråga om 20-22 och 50 §§,
- 15 kap. 15 § miljöbalken i fråga om 23-34, 35-44 och 50 §§,
- 15 kap. 21 § miljöbalken i fråga om 4 §,
- 15 kap. 45 § miljöbalken i fråga om 49 §,
- 8 kap. 11 § regeringsformen i fråga om 56 §, och
- 8 kap. 7 § regeringsformen i fråga om övriga bestämmelser.
Ytterligare bestämmelser i andra författningar
3 §
I 3 kap. 5 § förordningen (1980:789) om åtgärder mot  förorening från fartyg finns bestämmelser om att det ska  finnas mottagningsanordningar för avfall i hamnar. I 3 kap. 
40 § avfallsförordningen (2020:614) finns bestämmelser om att  en kommun ska ansvara för att avfall transporteras bort från  sådana mottagningsanordningar. Förordning (2025:831).
4 §
I 15 kap. 20 och 20 a §§ miljöbalken finns bestämmelser om  att en kommun ska hantera avfall som utgörs av fiskeredskap  som är kommunalt avfall. Detta ansvar begränsas av denna  förordning endast i fråga om avfall som hämtas av någon som  med stöd av denna förordning ska behandla avfallet.
5 §
I 3 kap. 2 och 21 §§ avfallsförordningen (2020:614) finns  bestämmelser om att fiskeredskap ska samlas in separat och  skyldighet att sortera ut avfall som utgörs av fiskeredskap  från annat avfall. Förordning (2025:831).
6 §
I förordningen (2025:813) med kompletterande bestämmelser  till EU-förordningen om batterier och förordningen (2022:1276)  om producentansvar för elutrustning finns det andra  bestämmelser om producentansvar. Förordning (2025:819).
7 §
I avfallsförordningen (2020:614) och  miljöprövningsförordningen (2013:251) finns bestämmelser om  anmälnings- och tillståndsplikt för hantering av avfall.
Undantag från förordningens tillämpningsområde
8 §
Denna förordning ska inte tillämpas på avfall som utgörs  av fiskeredskap som förlorats till havs eller som skräpats ned  och därefter samlats in inom ramen för ett projekt som  finansieras av offentliga medel.
9 §
Denna förordning ska inte tillämpas på fiskeredskap som  omfattas av förordningen (2022:1276) om producentansvar för  elutrustning, om elutrustningen inte kan avlägsnas från  fiskeredskapet på ett enkelt sätt. Förordning (2022:1277).
Ordförklaringar
10 §
Med polymer avses i denna förordning detsamma som i  artikel 3.5 i Europaparlamentets och rådets förordning (EG) nr 
1907/2006 av den 18 december 2006 om registrering,  utvärdering, godkännande och begränsning av kemikalier 
(Reach), inrättande av en europeisk kemikaliemyndighet,  ändring av direktiv 1999/45/EG och upphävande av rådets  förordning (EEG) nr 793/93 och kommissionens förordning (EG)  nr 1488/94 samt rådets direktiv 76/769/EEG och kommissionens  direktiv 91/155/EEG, 93/67/EEG, 93/105/EG och 2000/21/EG.
11 §
Med plast avses i denna förordning en polymer som kan  användas som huvudsaklig strukturkomponent i slutprodukter,  oavsett om polymeren har tillförts tillsatser eller andra  ämnen.
Med plast avses inte en polymer som förekommer naturligt i  miljön och som inte har modifierats på kemisk väg.
12 §
Med fiskeredskap avses i denna förordning föremål eller  redskap som innehåller plast och
1. används inom fiske eller vattenbruk för att lokalisera,  fånga eller föda upp marina eller limniska biologiska  resurser, eller
2. flyter på vattenytan och används i syfte att dra till sig,  fånga eller föda upp marina eller limniska biologiska  resurser.
13 §
Naturvårdsverket får, efter att ha gett Havs- och  vattenmyndigheten och Statens jordbruksverk tillfälle att  yttra sig, meddela ytterligare föreskrifter om vad som vid  tillämpningen av denna förordning ska avses med fiskeredskap  enligt 12 §.
14 §
Med producent avses i denna förordning den som  yrkesmässigt
1. för in fiskeredskap till Sverige,
2. tillverkar fiskeredskap i Sverige, eller
3. från ett annat land än Sverige säljer fiskeredskap till en  slutlig användare i Sverige.
Med producent avses inte den som bedriver fiskeverksamhet  enligt definitionen i artikel 4.28 i Europaparlamentets och  rådets förordning (EU) nr 1380/2013 av den 11 december 2013 om  den gemensamma fiskeripolitiken, om ändring av rådets  förordningar (EG) nr 1954/2003 och (EG) nr 1224/2009 och om  upphävande av rådets förordningar (EG) nr 2371/2002 och (EG)  nr 639/2004 och rådets beslut 2004/585/EG, i lydelsen enligt  Europaparlamentets och rådets förordning (EU) nr 2019/1241.
15 §
I denna förordning avses med
tillhandahålla på den svenska marknaden: att mot betalning  eller gratis göra en produkt tillgänglig för distribution,  förbrukning eller användning på den svenska marknaden i  samband med yrkesmässig verksamhet,
släppa ut på den svenska marknaden: att för första gången  tillhandahålla en produkt på den svenska marknaden, och
vara etablerad i Sverige: att ha hemvist eller säte i Sverige  och bedriva en yrkesmässig verksamhet här.
16 §
Med samla in avfall separat avses i denna förordning  detsamma som i 1 kap. 6 § avfallsförordningen (2020:614).
17 §
Ord och uttryck i denna förordning har i övrigt samma  betydelse som i 15 kap. miljöbalken.
Mål för insamlingen av avfall som utgörs av fiskeredskap
18 §
Målet är att mängden avfall som utgörs av fiskeredskap  som samlats in separat under ett kalenderår senast 2027 ska  utgöra minst 20 procent av mängden fiskeredskap som släppts ut  på den svenska marknaden under samma kalenderår. Beräkningen  ska göras utifrån vikt.
Om målet inte uppnås
19 §
Om Naturvårdsverket bedömer att det finns risk för att  målet för insamlingen inte uppnås ska myndigheten lämna  förslag till regeringen på ändamålsenliga åtgärder.
Ombud
20 §
En producent som är etablerad i Sverige och säljer  fiskeredskap till ett annat land i Europeiska ekonomiska  samarbetsområdet (EES) där producenten inte är etablerad ska  utse ett ombud i det landet. Ombudet ska fullgöra det ansvar  som producenten har i det landet enligt de nationella  bestämmelser som genomför Europaparlamentets och rådets  direktiv (EU) 2019/904 av den 5 juni 2019 om minskning av  vissa plastprodukters inverkan på miljön.
21 §
En producent som inte är etablerad i Sverige får utse ett  ombud som är etablerat i Sverige. Ombudet ska utses genom en  skriftlig fullmakt.
Ombudet ska i stället för producenten fullgöra skyldigheterna  i denna förordning i fråga om de produkter som omfattas av  ombudets anmälan enligt 22 §.
22 §
Ett ombud som har utsetts enligt 21 § ska göra en anmälan  till Naturvårdsverket.
Anmälan ska innehålla
1. ombudets namn, kontaktuppgifter och person- eller  organisationsnummer,
2. en kopia på fullmakten,
3. producentens namn, kontaktuppgifter och  skatteregistreringsnummer, och
4. uppgift om vilken produkt som ombudet ska ansvara för.
Ombudet ska snarast underrätta Naturvårdsverket om ändringar i  fråga om de uppgifter som har lämnats.
En producent ska anlita en producentansvarsorganisation
23 §
En producent som på den svenska marknaden släpper ut  fiskeredskap ska anlita eller själv tillhandahålla en  producentansvarsorganisation som uppfyller kraven i denna  förordning.
Insamling av avfall som utgörs av fiskeredskap som är avsedda  att användas i yrkesmässig verksamhet
24 §
En producentansvarsorganisation för fiskeredskap ska på  lättillgängliga platser samla in avfall som utgörs av  fiskeredskap som är avsedda att användas i yrkesmässig  verksamhet.
Insamlingen ska ske i den omfattning som är skälig med hänsyn  särskilt till verksamheters lokalisering och förekomsten av  fiskevatten.
25 §
En producentansvarsorganisation ska
1. se till att den som vill lämna avfall som utgörs av  fiskeredskap som är avsedda att användas i yrkesmässig  verksamhet till en producentansvarsorganisation kan göra det  enkelt och utan att betala något, och
2. effektivt bidra till att nå det mål för insamling som anges  i 18 §.
Hämtning av avfall som samlats in eller transporterats bort av  en kommun
26 §
En producentansvarsorganisation för fiskeredskap ska  tillhandahålla en tjänst som innebär att avfall som utgörs av  fiskeredskap hämtas, om kommunen
1. separat samlat in avfall som utgörs av fiskeredskap enligt 
15 kap. 20 och 20 a §§ miljöbalken, eller
2. transporterat bort avfall som utgörs av fiskeredskap från  en sådan mottagningsanordning som avses i 3 kap. 5 §  förordningen (1980:789) om åtgärder mot förorening från  fartyg.
Avfallet ska hämtas gratis vid minst en av kommunens platser  för hantering av avfall eller på en plats som kommunen och  producentansvarsorganisationen har kommit överens om. Avfall  ska hämtas i den omfattning som är skälig med hänsyn till  mängden avfall som kommunen samlat in eller transporterat  bort.
27 §
En producentansvarsorganisation för fiskeredskap ska, om  det behövs, samordna hämtningen enligt 26 § med andra  producentansvarsorganisationer för fiskeredskap.
Hantering av avfall som utgörs av fiskeredskap
28 §
En producentansvarsorganisation ska ansvara för att allt  avfall som utgörs av fiskeredskap som samlats in separat  hanteras på ett hälso- och miljömässigt godtagbart sätt och  genomgår ett fullständigt behandlingsförfarande i enlighet med 
15 kap. 10 § miljöbalken.
En producentansvarsorganisations resurser
29 §
En producentansvarsorganisation ska ha de ekonomiska och  organisatoriska resurser som krävs för att fullgöra  skyldigheterna enligt denna förordning.
Avgifter för att täcka kommunens kostnader
30 §
En producentansvarsorganisation för fiskeredskap ska från 
2025 betala en avgift som ska täcka kommunens kostnader för  att
1. transportera bort avfall som utgörs av fiskeredskap enligt 
3 kap. 40 § avfallsförordningen (2020:614),
2. separat samla in avfall som utgörs av fiskeredskap enligt 
15 kap. 20 och 20 a §§ miljöbalken på ett kostnadseffektivt  sätt som främjar återanvändning eller materialåtervinning,
3. separat samla in avfall som utgörs av fiskeredskap på ett  kostnadseffektivt sätt som främjar återanvändning eller  materialåtervinning i en mottagningsanordning enligt 3 kap. 
5 § förordningen (1980:789) om åtgärder mot förorening från  fartyg, och
4. samla in och rapportera uppgifter som ska lämnas enligt  denna förordning eller föreskrifter som har meddelats med stöd  av förordningen. Förordning (2025:831).
31 §
Avgiften ska efter beslut av kommunen betalas till  kommunen eller den som samlar in eller transporterar avfallet.
32 §
Avgiftens storlek ska bestämmas av Naturvårdsverket i  föreskrifter som meddelas med stöd av 33 §. Avgiften ska  bestämmas till högst det belopp som behövs för att täcka  nödvändiga kostnader för sådan verksamhet som avses i 30 §.
33 §
Naturvårdsverket får meddela ytterligare föreskrifter om  den avgift som en producentansvarsorganisation ska betala till  en kommun enligt denna förordning.
34 §
Om fler än en producentansvarsorganisation för  fiskeredskap har anmälts enligt 38 § ska Naturvårdsverket  varje år fatta beslut om hur stor andel av kommunernas  kostnader som varje producentansvarsorganisation ska betala.  Andelen för en producentansvarsorganisation ska motsvara  marknadsandelen för de producenter som anlitat  producentansvarsorganisationen under föregående kalenderår  utifrån de uppgifter som lämnats enligt 42 och 48 §§.  Marknadsandelen ska beräknas utifrån vikt.
Samverkan om fördelning av kostnader och intäkter mellan olika  producentansvarsorganisationer
35 §
En producentansvarsorganisation för fiskeredskap ska  samverka med andra producentansvarsorganisationer för  fiskeredskap i fråga om hur kostnader och intäkter för det  avfall som har tagits emot ska fördelas mellan  producentansvarsorganisationerna.
Fördelningen ska göras
1. på ett sätt som motsvarar de anslutna producenternas andel  av marknaden för nya fiskeredskap, eller
2. på något annat sätt står i rimlig proportion till de  anslutna producenternas verksamhet. Förordning (2025:819).
35 a §
Naturvårdsverket får meddela ytterligare föreskrifter  om hur kostnader och intäkter enligt 35 § ska fastställas och  fördelas. Förordning (2025:819).
Likabehandling
36 §
En producentansvarsorganisation ska ge producenter  oavsett storlek och ursprung möjlighet att uppfylla kravet i 
23 §, utan villkor som diskriminerar någon producent.
Ersättning från producenter till en  producentansvarsorganisation
37 §
Vid beräkningen av den ersättning som en  producentansvarsorganisation tar ut från en enskild producent  ska producentansvarsorganisationen ta hänsyn till
1. mängden fiskeredskap som producenten släpper ut på den  svenska marknaden, och
2. fiskeredskapens återanvändbarhet och  materialåtervinningsbarhet.
Anmälan av en producentansvarsorganisation
38 §
En producentansvarsorganisation för fiskeredskap får  bedrivas endast om den har anmälts till Naturvårdsverket.
Anmälan ska göras av producentansvarsorganisationen innan  verksamheten börjar bedrivas.
39 §
En anmälan enligt 38 § ska innehålla
1. producentansvarsorganisationens namn och adress,
2. producentansvarsorganisationens organisationsnummer, eller  om sådant inte finns, skatteregistreringsnummer, och
3. en kortfattad beskrivning av verksamheten och hur kraven i 
24-29 och 35-37 §§ ska uppfyllas.
Om det inträffar väsentliga ändringar som rör  producentansvarsorganisationen ska den snarast anmäla dessa  till Naturvårdsverket.
Information som en producentansvarsorganisation ska göra  tillgänglig
40 §
En producentansvarsorganisation ska på sin webbplats  tillgängliggöra information om
1. vilka som är producentansvarsorganisationens ägare,
2. vilka producenter som har anlitat  producentansvarsorganisationen,
3. hur den ersättning som producenterna ska betala till  producentansvarsorganisationen ska beräknas, angett i kronor  per såld produkt eller per ton produkter som släpps ut på den  svenska marknaden,
4. på vilka grunder producentansvarsorganisationen väljer att  anlita aktörer för att hantera avfall, och
5. hur producentansvarsorganisationens verksamhet bidrar till  att nå målet för insamling i 18 §.
Skyldighet för en producentansvarsorganisation att lämna  uppgifter
41 §
En producentansvarsorganisation ska senast den 31 mars  varje år till Naturvårdsverket lämna uppgifter om vikten i  kilogram på det avfall som utgörs av fiskeredskap som samlats  in under det närmast föregående kalenderåret.
Av uppgifterna ska det framgå hur mycket som
1. samlats in av producentansvarsorganisationen, och
2. hämtats av producentansvarsorganisationen efter att det  samlats in av en kommun eller någon som är ansvarig att  tillhandahålla en mottagningsanordning i hamn enligt  förordningen (1980:789) om åtgärder mot förorening från  fartyg.
42 §
En producentansvarsorganisation ska senast den 31 mars  varje år lämna uppgifter till Naturvårdsverket om vilka  producenter som anlitat producentansvarsorganisationen under  det närmast föregående kalenderåret.
Information till konsumenter
43 §
En producentansvarsorganisation ska informera konsumenter  om
1. hur fiskeredskap ska hanteras när de blir avfall,
2. hur fiskeredskap ska hanteras för att minska mängden  förlorade redskap, och
3. de negativa miljöeffekter som nedskräpning eller annat  olämpligt bortskaffande av fiskeredskap ger upphov till.
Informationen ska bidra till att fiskeredskap hanteras på ett  lämpligt sätt, färre förlorade redskap och mindre  nedskräpning.
Informationen ska vara lättillgänglig, lämnas återkommande och  uppmuntra till en ansvarsfull hantering av fiskeredskap.
Rutiner för internkontroll
44 §
En producentansvarsorganisation ska ha rutiner för  internkontroll för att säkerställa
1. att den ersättning som tas ut av producenterna uppfyller de  krav som anges i 37 §,
2. kvaliteten på de uppgifter som  producentansvarsorganisationen ska lämna enligt 41 och 42 §§,  och
3. att kraven i Europaparlamentets och rådets förordning (EG)  nr 1013/2006 av den 14 juni 2006 om transport av avfall  uppfylls.
45 §
En producent ska ha rutiner för internkontroll för att  säkerställa kvaliteten på de uppgifter som den ska lämna  enligt 48 §.
Skyldighet för producenter att lämna uppgifter
46 §
Den som avser att i egenskap av producent släppa ut  fiskeredskap på den svenska marknaden ska före utsläppandet  anmäla det till Naturvårdsverket. Anmälan ska innehålla  producentens namn, kontaktuppgifter och person- eller  organisationsnummer.
Producenten ska snarast underrätta Naturvårdsverket om  ändringar i fråga om de uppgifter som har lämnats.
47 §
Den som avser att i egenskap av producent släppa ut  fiskeredskap på den svenska marknaden ska före utsläppandet  lämna uppgifter till Naturvårdsverket om hur producenten avser  att uppfylla kravet i 23 § på att anlita eller själv  tillhandahålla en producentansvarsorganisation.
Producenten ska snarast underrätta Naturvårdsverket om  ändringar i fråga om de uppgifter som har lämnats.
48 §
En producent ska senast den 31 mars varje år lämna  uppgifter till Naturvårdsverket om den mängd fiskeredskap som  producenten har släppt ut på den svenska marknaden under det  närmast föregående kalenderåret.
Uppgifterna om mängd ska anges i vikt.
Redovisning av uppgifter från kommunerna
49 §
En kommun ska senast den 31 mars varje år till  Naturvårdsverket lämna uppgifter om
1. vikten i kilogram på det avfall som utgörs av fiskeredskap  som kommunen under det närmast föregående kalenderåret  transporterat bort och samlat in separat, och
2. de kostnader som kommunen har haft under det närmast  föregående kalenderåret för att
a) transportera bort avfall som utgörs av fiskeredskap enligt 
3 kap. 40 § avfallsförordningen (2020:614),
b) separat samla in avfall som utgörs av fiskeredskap enligt 
15 kap. 20 § miljöbalken,
c) separat samla in avfall som utgörs av fiskeredskap i en  mottagningsanordning enligt 3 kap. 5 § förordningen (1980:789)  om åtgärder mot förorening från fartyg, och
d) samla in och rapportera uppgifter som ska lämnas enligt  denna förordning eller föreskrifter som har meddelats med stöd  av förordningen. Förordning (2025:831).
Bemyndigande att meddela föreskrifter om uppgiftslämnande
50 §
Naturvårdsverket får meddela ytterligare föreskrifter om  vilka uppgifter som ska lämnas av producenter, producentombud  och producentansvarsorganisationer enligt 22, 41, 42 och 46-48 §§.
Statistik
51 §
Uppgifter som lämnas till Naturvårdsverket enligt denna  förordning får användas av Naturvårdsverket för att ta fram  statistik.
Dialog med aktörer
52 §
Naturvårdsverket ska se till att relevanta aktörer ges  möjlighet att föra en löpande dialog i frågor som har  betydelse för producentansvaret.
Tillsyn
53 §
I 26 kap. miljöbalken och 2 kap. 24 §  miljötillsynsförordningen (2011:13) finns bestämmelser om  tillsyn.
Avgifter
54 §
I förordningen (1998:940) om avgifter för prövning och  tillsyn enligt miljöbalken finns bestämmelser om  tillsynsavgifter.
Sanktioner
55 §
I förordningen (2012:259) om miljösanktionsavgifter finns  bestämmelser om miljösanktionsavgifter.
Bemyndigande att meddela föreskrifter om verkställighet
56 §
Naturvårdsverket får meddela
1. närmare föreskrifter om hur de uppgifter som avses i 22, 
41, 42 och 46-48 §§ ska lämnas, och
2. andra föreskrifter om verkställigheten av denna förordning.
Övergångsbestämmelser
2021:1001
1. Denna förordning träder i kraft den 31 december 2024 i  fråga om 23-31, 34-44, 47 och 49 §§ och i övrigt den 1 januari 
2023.
2. Bestämmelsen i 41 § tillämpas första gången i fråga om  avfall som samlats in under kalenderåret 2025.
3. Bestämmelsen i 42 § tillämpas första gången i fråga om  producenter som anlitat producentansvarsorganisationen under  kalenderåret 2025.
4. Bestämmelsen i 46 § tillämpas från den 1 november 2022 i  fråga om produkter som ska släppas ut på marknaden 2023.
5. Bestämmelsen i 47 § tillämpas från den 1 november 2024 i  fråga om uppgifter som avser tiden efter den 31 december 2024.
6. Bestämmelsen i 49 § 1 tillämpas första gången i fråga om  avfall som samlats in och transporterats under kalenderåret 
2025.
7. Bestämmelsen i 49 § 2 tillämpas första gången i fråga om  kommunens kostnader under kalenderåret 2025.
8. Bestämmelsen i 38 § tillämpas före ikraftträdandet på  anmälningar av en producentansvarsorganisation som lämnas in  till Naturvårdsverket efter den 1 januari 2024 och som avser  tid efter den 31 december 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.