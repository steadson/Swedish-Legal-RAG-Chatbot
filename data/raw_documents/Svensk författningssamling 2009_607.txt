Title: Förordning (2009:607) med instruktion för Konsumentverket
SFS Number: Svensk författningssamling 2009:607
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2009607-med-instruktion-for_sfs-2009-607/
Source Link: http://rkrattsbaser.gov.se/sfst?bet=2009:607
Amendment Register Link: http://rkrattsbaser.gov.se/sfsr?bet=2009:607
Ministry/Authority: Finansdepartementet KO
Issued: 2009-05-28
Metadata: {"Utfärdad": "2009-05-28", "Ändrad": "t.o.m. SFS 2025:691"}

==================================================

Förordning (2009:607) med instruktion för Konsumentverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:607
Departement/myndighet
:   
Finansdepartementet KO
Utfärdad
:   
2009-05-28
Ändrad
:   
t.o.m. SFS 2025:691
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Konsumentverket är förvaltningsmyndighet för  konsumentfrågor och har ansvar för att
1. utöva tillsyn, inklusive marknadskontroll, enligt de  konsumentskyddande regler som ligger inom myndighetens  ansvarsområde,
2. tillgängliggöra information och vägledning om konsumenters  rättigheter och skyldigheter samt annan information som ger  konsumenter goda förutsättningar att ta till vara sina  intressen om ingen annan myndighet har den uppgiften, och
3. stärka konsumenternas ställning på marknaden genom  kontakter med privata aktörer och i det arbetet bl.a.  tillhandahålla information om de konsumentskyddande regler som  ligger inom myndighetens ansvarsområde, ingå  branschöverenskommelser och genomföra insatser på  standardiseringsområdet. Förordning (2022:1707).
2 §
Myndigheten ska inom sitt verksamhetsområde
1. verka för att generationsmålet och miljökvalitetsmålen nås  och vid behov föreslå åtgärder för miljöarbetets utveckling,
2. integrera ett jämställdhetsperspektiv, och
3. integrera ett funktionshindersperspektiv och utifrån detta  stödja och driva på övriga berörda parter.  Förordning (2020:93).
3 §
Myndigheten ska utöver uppgifterna i 1 och 2 §§
1. bevaka och analysera marknaderna ur ett konsumentperspektiv  samt vid behov vidta eller föreslå åtgärder,
2. bevaka och analysera förutsättningarna för konsumenter att  agera på ett ur miljösynpunkt hållbart sätt,
3. stödja, med bl.a. utbildning och information,  konsumentverksamhet i kommunerna i frågor som rör  konsumentskydd och konsumentlagstiftning samt budget- och  skuldrådgivning,
4. utföra pris- och konsumtionsundersökningar som kan utgöra  underlag för regeringens beslut om riksnorm enligt 12 kap. 1 §  första stycket socialtjänstförordningen (2025:468),
5. bistå Försäkringskassan med ett referensmaterial om vad som  utgör normala levnadskostnader i syfte att underlätta  Försäkringskassans bedömning av merkostnader på grund av  funktionsnedsättning,
6. vara kontaktmyndighet för svenska myndigheters samarbete  med myndigheter inom EES och med Europeiska kommissionen i  konsumentrelaterade frågor som rör informationssamhällets  tjänster enligt lagen (2002:562) om elektronisk handel och  andra informationssamhällets tjänster,
7. vara kontaktmyndighet enligt Europaparlamentets och rådets  förordning (EU) 2017/2394 av den 12 december 2017 om samarbete  mellan de nationella myndigheter som har tillsynsansvar för  konsumentskyddslagstiftningen och om upphävande av förordning 
(EG) nr 2006/2004,
8. fullgöra de uppgifter som en behörig myndighet har enligt  Europaparlamentets och rådets förordning (EU) 2017/2394, i  fråga om att kontrollera att sådana regler som myndigheten har  tillsyn över följs,
9. bistå konsumenter vid gränsöverskridande tvister samt  samarbeta och utbyta information med alternativa  tvistlösningsorgan enligt artikel 14 respektive 17 i  Europaparlamentets och rådets direktiv 2013/11/EU av den 21  maj 2013 om alternativ tvistlösning vid konsumenttvister och  om ändring av förordning (EG) nr 2006/2004 och  direktiv 2009/22/EG, i den ursprungliga lydelsen,
10. vara kontaktpunkt för tvistlösning online enligt  Europaparlamentets och rådets förordning (EU) nr 524/2013 av  den 21 maj 2013 om tvistlösning online vid konsumenttvister  och om ändring av förordning (EG) nr 2006/2004 och direktiv 
2009/22/EG,
11. fullgöra de skyldigheter som en behörig myndighet har  enligt Europaparlamentets och rådets direktiv 2014/17/EU av  den 4 februari 2014 om konsumentkreditavtal som avser  bostadsfastighet och om ändring av direktiven 2008/48/EG och 
2013/36/EU och förordning (EU) nr 1093/2010, i den  ursprungliga lydelsen, inom ramen för sin befogenhet och i  fråga om att kontrollera att sådana regler som myndigheten har  tillsyn över följs,
12. fullgöra uppgifter som svensk representant i nätverket av  europeiska konsumentcentrum,
13. ta fram och utveckla statistik inom sitt  verksamhetsområde, och
14. vara godkänd enhet för väckande av grupptalan enligt 9 §  lagen (2023:730) om grupptalan till skydd för konsumenters  kollektiva intressen. Förordning (2025:490).
4 §
Myndigheten får meddela föreskrifter om skyldigheten att lämna prisinformation och om beräkningen av pris och jämförpris enligt prisinformationslagen (2004:347).
5 §
Konsumentombudsmannen får
1. göra anmälan om grupptalan till Allmänna  reklamationsnämnden enligt förordningen (2015:739) med  instruktion för Allmänna reklamationsnämnden,
2. väcka offentlig grupptalan enligt lagen (2002:599) om  grupprättegång i tvister mellan konsumenter och näringsidkare  som rör varor, tjänster eller andra nyttigheter som  tillhandahålls huvudsakligen för enskilt bruk, när  ombudsmannen anser att det är motiverat från allmän synpunkt,
3. besluta att biträda konsumenter enligt lagen (2011:1211) om  Konsumentombudsmannens medverkan i vissa tvister, och
4. väcka inhemsk eller gränsöverskridande grupptalan om en  åtgärd för gottgörelse enligt lagen (2023:730) om grupptalan  till skydd för konsumenters kollektiva intressen, när  ombudsmannen anser att det är motiverat från allmän synpunkt.
Förordning (2023:734).
5 a §
Om Konsumentombudsmannen beslutar att biträda en konsument enligt lagen (2011:1211) om Konsumentombudsmannens medverkan i vissa tvister, ska Konsumentombudsmannen kontrollera om konsumenten har rättshjälp. Om så är fallet ska Konsumentombudsmannen underrätta den myndighet som beslutar i rättshjälpsfrågan om sitt beslut att biträda konsumenten. Har konsumentens rättshjälp upphört när talan väcks vid allmän domstol, ska Konsumentombudsmannen upplysa domstolen om att konsumenten har haft rättshjälp i den rättsliga angelägenheten. Förordning (2011:1218).
Samverkan
6 §
Myndigheten ska
1. stödja och vara pådrivande i andra myndigheters arbete med  integrering av konsumentaspekter i verksamheten och  tillhandahållande av konsumentinformation, och
2. löpande samråda med Finansinspektionen och Läkemedelsverket  på de områden där myndigheterna har ett gemensamt  tillsynsansvar.
Myndigheten ska på begäran lämna Finansinspektionen de  uppgifter som behövs för tillsynen enligt konsumentkreditlagen 
(2010:1846). Förordning (2025:691).
Rapportering
7 §
Myndigheten ska
1. redogöra för grunderna bakom sin prioritering vid val  mellan olika insatser vid redovisningen enligt 3 kap. 1 §  förordningen (2000:605) om årsredovisning och budgetunderlag,
2. rapportera om sitt miljöarbete enligt 2 § 1 till  Naturvårdsverket efter samråd med verket om vilken  rapportering som behövs, och
3. redovisa sin statistik, sina uppföljningar och sina  analyser med kön som övergripande indelningsgrund och  uppdelade utifrån ålder och inrikes respektive utrikes födda,  om det inte finns särskilda skäl mot det.
Redovisningen av verksamheten enligt första stycket 1 ska  göras i förhållande till de uppgifter som framgår av 1-5 §§.
Förordning (2022:1707).
Ledning
8 §
Myndigheten leds av en myndighetschef.
9 §
Vid myndigheten ska det finnas ett insynsråd som består av högst tolv ledamöter.
Anställningar och uppdrag
10 §
Generaldirektören är myndighetschef och  Konsumentombudsman (KO). Han eller hon ska vara jurist.
Förordning (2016:242).
Personalansvarsnämnd
11 §
Vid myndigheten ska det finnas en personalansvarsnämnd.
Tillämpligheten av vissa förordningar
12 §
Myndigheten ska tillämpa personalföreträdarförordningen
(1987:1101).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.