Title: Förordning (2016:187) om ekodesign
SFS Number: Svensk författningssamling 2016:187
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016187-om-ekodesign_sfs-2016-187/
Source Link: http://rkrattsbaser.gov.se/sfst?bet=2016:187
Amendment Register Link: http://rkrattsbaser.gov.se/sfsr?bet=2016:187
Ministry/Authority: Klimat- och näringslivsdepartementet RSE
Issued: 2016-03-10
Metadata: {"Utfärdad": "2016-03-10", "Ändrad": "t.o.m. SFS 2022:1191"}

==================================================

Förordning (2016:187) om ekodesign
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:187
Departement/myndighet
:   
Klimat- och näringslivsdepartementet RSE
Utfärdad
:   
2016-03-10
Ändrad
:   
t.o.m. SFS 2022:1191
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller föreskrifter i anslutning  till lagen (2008:112) om ekodesign.
Förordningen är meddelad med stöd av
- 17 § lagen om ekodesign i fråga om 4 §,
- 8 kap. 7 § regeringsformen i fråga om övriga  bestämmelser.
Ordförklaringar
2 §
Ord och uttryck i denna förordning har samma betydelse  som i lagen (2008:112) om ekodesign.
Tillsyns- och marknadskontrollmyndighet
3 §
Statens energimyndighet är tillsynsmyndighet enligt 13 §  lagen (2008:112) om ekodesign.
3 a §
Statens energimyndighet är marknadskontrollmyndighet och  utövar marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i Europaparlamentets och rådets  direktiv 2009/125/EG av den 21 oktober 2009 om upprättande av  en ram för att fastställa krav på ekodesign för  energirelaterade produkter.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (2008:112) om ekodesign. Förordning (2022:1191).
Kostnader för provtagning
4 §
Tillverkaren av en energirelaterad produkt eller  energirelaterad del eller tillverkarens representant ska  ersätta Statens energimyndighet för kostnader för provtagning  och undersökning av prov av produkten eller delen.
Ersättningsskyldighet gäller dock bara i de fall då produkten  eller delen visat sig inte uppfylla de krav som gäller enligt  lagen (2008:112) om ekodesign, enligt föreskrifter som har  meddelats i anslutning till den lagen eller enligt  föreskrifter i en genomförandeåtgärd enligt artikel 15 i  Europaparlamentets och rådets direktiv 2009/125/EG av den 21  oktober 2009 om upprättande av en ram för att fastställa krav  på ekodesign för energirelaterade produkter.
Överklagande
5 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:897).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.