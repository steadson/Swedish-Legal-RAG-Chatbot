Title: Förordning (2017:871) om rennäringsdelegationer
SFS Number: Svensk författningssamling 2017:871
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017871-om-rennaringsdelegationer_sfs-2017-871/
Source Link: http://rkrattsbaser.gov.se/sfst?bet=2017:871
Amendment Register Link: http://rkrattsbaser.gov.se/sfsr?bet=2017:871
Ministry/Authority: Landsbygds- och infrastrukturdepartementet RSL
Issued: 2017-09-14
Metadata: {"Utfärdad": "2017-09-14", "Ändrad": "t.o.m. SFS 2018:924"}

==================================================

Förordning (2017:871) om rennäringsdelegationer
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:871
Departement/myndighet
:   
Landsbygds- och infrastrukturdepartementet RSL
Utfärdad
:   
2017-09-14
Ändrad
:   
t.o.m. SFS 2018:924
Ändringsregister
:
SFSR (Regeringskansliet)
Källa
:
Fulltext (Regeringskansliet)
Rennäringsdelegationens uppgifter
1 §
Av 16 § förordningen (2017:868) med  länsstyrelseinstruktion framgår att det inom länsstyrelserna  i Jämtlands, Västerbottens och Norrbottens län ska finnas en  delegation för rennäringsfrågor.
2 §
Rennäringsdelegationerna avgör frågor inom ansvarsområden  som är fastställda av länsstyrelsen.
Rennäringsdelegationens sammansättning
3 §
Rennäringsdelegationen ska bestå av sju ledamöter. För  ledamöterna ska det finnas lika många ersättare.  Länsstyrelsen ska utse ledamöter och ersättare i  delegationen. Tre ledamöter och deras ersättare ska vara  rennäringsutövare och utses efter samråd med Sametinget.
Landshövdingen, eller den landshövdingen utser inom  länsstyrelsen, är ordförande i delegationen.
4 §
Ledamöterna och ersättarna utses för fyra år. De ska vara  folkbokförda i länet eller, när det är fråga om  rennäringsutövare, vara medlemmar i en sameby som är  registrerad hos Sametinget.
Om en ledamot eller ersättare avgår, utses en ny ledamot  eller ersättare för återstoden av uppdragstiden.
Beslutsfattande
5 §
En rennäringsdelegation är beslutsför när ordföranden och  minst hälften av de andra ledamöterna är närvarande.
Minst en av de närvarande ska vara rennäringsutövare.
6 §
Den som vill anmäla avvikande mening enligt 30 §  första eller andra stycket förvaltningslagen (2017:900) i en  fråga som rennäringsdelegationen ska pröva ska göra det innan  sammanträdet med delegationen avslutas.
Vid sammanträden med rennäringsdelegationen får företrädare  för samefondens styrelse närvara och yttra sig, men inte  delta i besluten. Förordning (2018:924).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.