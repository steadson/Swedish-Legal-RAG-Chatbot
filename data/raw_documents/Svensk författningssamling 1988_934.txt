Title: Förordning (1988:934) om statsbidrag till vissa 
trafiksignalanläggningar
SFS Number: Svensk författningssamling 1988:934
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1988934-om-statsbidrag-till-vissa_sfs-1988-934/
Source Link: http://rkrattsbaser.gov.se/sfst?bet=1988:934
Amendment Register Link: http://rkrattsbaser.gov.se/sfsr?bet=1988:934
Ministry/Authority: Kommunikationsdepartementet
Issued: 1988-07-14
Metadata: {"Utfärdad": "1988-07-14"}

==================================================

Förordning (1988:934) om statsbidrag till vissa 
trafiksignalanläggningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:934
Departement/myndighet
:   
Kommunikationsdepartementet
Utfärdad
:   
1988-07-14
Tidsbestämd
: 
1991-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om statsbidrag till  kommuner som är väghållare enligt väglagen (1971:948) och till huvudmän  som avses i lagen (1978:438) om huvudmannaskap för viss kollektiv  persontrafik (trafikhuvudmän) för investeringar som prioriterar  framkomligheten för bussar och spårvagnar i kollektiv persontrafik.
2 §
Bidrag lämnas för investeringar i trafiksignalanläggningar och  utrustning i fordon.
3 §
Bidrag lämnas i mån av tillgång på anslagna medel med 50 procent av  kostnaderna för de bidragsberättigade åtgärderna. Bidrag lämnas dock  inte för åtgärder som har påbörjats före den 1 september 1988.
4 §
Ansökningar om bidrag prövas av vägförvaltningen i det län där  kommunen är belägen eller trafikhuvudmannen har sitt ansvarsområde.
5 §
Ansökan om bidrag skall vara skriftlig. Den skall ha kommit in till  vägförvaltningen senast den 1 november 1988.
6 §
Vägförvaltningen skall på grundval av inkomna ansökningar upprätta  en plan över de investeringar som uppfyller förutsättningarna för  bidrag. I planen skall investeringarna tas upp efter angelägenhetsgrad.
7 §
Vägverket fördelar anslagna medel mellan vägförvaltningarna på  grundval av de upprättade planerna. Därefter fastställer  vägförvaltningarna planen med hänsyn till medelstilldelningen.
8 §
Bidrag betalas ut av vägförvaltningen. Hälften av bidraget betalas  ut när kommunen eller trafikhuvudmannen har anmält att arbetet påbörjats  och hälften när anmälan skett om att arbetet slutförts.
9 §
Vägförvaltningens beslut att fastställa en plan får överklagas hos  vägverket av kommunen och trafikhuvudmannen. Andra beslut enligt denna  förordning får inte överklagas.
10 §
Närmare föreskrifter om tillämpningen av denna förordning meddelas  av vägverket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.