Title: Förordning (2016:98) om fritidsbåtar och vattenskotrar
SFS Number: Svensk författningssamling 2016:98
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201698-om-fritidsbatar-och_sfs-2016-98/
Source Link: http://rkrattsbaser.gov.se/sfst?bet=2016:98
Amendment Register Link: http://rkrattsbaser.gov.se/sfsr?bet=2016:98
Ministry/Authority: Landsbygds- och infrastrukturdepartementet RSIB TM
Issued: 2016-02-11
Metadata: {"Utfärdad": "2016-02-11", "Ändrad": "t.o.m. SFS 2022:1190"}

==================================================

Förordning (2016:98) om fritidsbåtar och vattenskotrar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:98
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2016-02-11
Ändrad
:   
t.o.m. SFS 2022:1190
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde och innehåll
1 §
Denna förordning gäller sådana produkter som omfattas av  lagen (2016:96) om fritidsbåtar och vattenskotrar.
Förordningen innehåller också bestämmelser om marknadskontroll  som kompletterar Europaparlamentets och rådets förordning (EU) 
2019/1020 av den 20 juni 2019 om marknadskontroll och  överensstämmelse för produkter och om ändring av direktiv 
2004/42/EG och förordningarna (EG) nr 765/2008 och (EU) nr 
305/2011.
Termer och uttryck som används i lagen om fritidsbåtar och  vattenskotrar har samma betydelse i denna förordning.
Förordning (2021:695).
2 §
Transportstyrelsen får meddela ytterligare föreskrifter  om vilken utrustning för fritidsbåtar och vattenskotrar, när  utrustningen släpps ut separat, som ska omfattas av lagen 
(2016:96) om fritidsbåtar och vattenskotrar.
Transportstyrelsen får meddela föreskrifter om vilka  fritidsbåtar, vattenskotrar och andra produkter som lagen om  fritidsbåtar och vattenskotrar inte ska tillämpas på.
Grundläggande säkerhets- och miljökrav
3 §
Transportstyrelsen får meddela föreskrifter om vilka  grundläggande säkerhets- och miljökrav som ska uppfyllas av  produkter som omfattas av lagen (2016:96) om fritidsbåtar och  vattenskotrar när produkterna tillhandahålls på marknaden  eller tas i bruk.
Transportstyrelsen får meddela föreskrifter om att produkter  som anges i 5 § lagen om fritidsbåtar och vattenskotrar får  undantas från krav i lagen och om närmare villkor för  undantagen.
Bedömning av överensstämmelse
4 §
Transportstyrelsen får meddela föreskrifter om  förfarandet för bedömning av produkters överensstämmelse med  de grundläggande säkerhets- och miljökraven och om innehållet  i den tekniska dokumentation som kan ligga till grund för  bedömningen av överensstämmelse.
Försäkran om överensstämmelse och annan försäkran
5 §
Transportstyrelsen får meddela föreskrifter om  utformningen av och innehållet i försäkran om  överensstämmelse och annan försäkran som åtföljer en  produkt.
CE-märkning
6 §
Transportstyrelsen får meddela närmare föreskrifter om  CE-märkning av produkter som omfattas av denna förordning.
Dokumentation som följer med produkten
7 §
Transportstyrelsen får meddela föreskrifter om sådan  information och dokumentation som avses i 9 § lagen (2016:96)  om fritidsbåtar och vattenskotrar.
Skadeförebyggande skyldigheter
8 §
Transportstyrelsen får meddela föreskrifter om  tillverkares och importörers skyldigheter att bedriva  skadeförebyggande arbete i syfte att få kännedom om risker  hos produkter som de har tillhandahållit.
Identifiering av aktörer
9 §
Transportstyrelsen får meddela föreskrifter om vilka  uppgifter tillverkare, tillverkarnas representanter,  importörer, distributörer och privatimportörer ska kunna  lämna till en marknadskontrollmyndighet i fråga om  identifiering av aktörer som har levererat eller mottagit en  produkt.
Överföring av tillverkarens skyldigheter till en annan  aktör 10 § Transportstyrelsen får meddela föreskrifter om  krav på innehållet i och omfattningen av en skriftlig  fullmakt där en tillverkare utser en representant att utföra  uppgifter som anges i fullmakten.
11 §
Transportstyrelsen får meddela föreskrifter om  förfarandet för bedömning av överensstämmelse med kraven när  sådana produkter som anges i 24 § lagen (2016:96) om  fritidsbåtar och vattenskotrar släpps ut på marknaden eller  tas i bruk.
Marknadskontroll och andra uppgifter
12 §
Transportstyrelsen är marknadskontrollmyndighet och  utövar marknadskontroll enligt förordning (EU) 2019/1020 över  att produkter överensstämmer med kraven i Europaparlamentets  och rådets direktiv 2013/53/EU av den 20 november 2013 om  fritidsbåtar och vattenskotrar och om upphävande av direktiv 
94/25/EG.
Bestämmelser om information och samarbete mellan myndigheter  om marknadskontroll finns i förordningen (2014:1039) om  marknadskontroll av varor och annan närliggande tillsyn.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (2016:96) om fritidsbåtar och vattenskotrar.
Förordning (2022:1190).
13 §
Transportstyrelsen ska när så är befogat och för  Sveriges räkning invända mot ett beslut som en  marknadskontrollmyndighet i en annan medlemsstat har fattat  om förbud, begränsat tillhandahållande, tillbakadragande  eller återkallelse från marknaden av fritidsbåtar,  vattenskotrar och andra produkter som av  marknadskontrollmyndigheten bedöms utgöra en risk på  nationell nivå. Transportstyrelsen ska skyndsamt informera  regeringen om invändningen och skälen till den.
Transportstyrelsen ska på begäran av Europeiska kommissionen  samråda med kommissionen och andra medlemsstater i fråga om  beslut beträffande produkter som bedöms utgöra en risk på  nationell nivå som fattats av Transportstyrelsen eller av en  marknadskontrollmyndighet i en annan medlemsstat.
14 §
Transportstyrelsen ansvarar för att tilldela en unik kod  som identifierar tillverkare av fritidsbåtar och  vattenskotrar samt för att tilldela identifikationskod för  organ som har godkänts av en anmälande myndighet att utföra  bedömning av färdigbyggd produkt.
Avgifter
15 §
Transportstyrelsen får meddela föreskrifter om avgifter
- enligt 29 § lagen (2016:96) om fritidsbåtar och  vattenskotrar,
- för marknadskontroll enligt förordning (EU) 2019/1020, och
- för utfärdande av tillverkarkod och identifikationskod för  anmälda organ enligt 14 §.
Sådana avgifter får tas ut av de aktörer som ansvarar för att  produkten uppfyller föreskrivna krav när produkten  tillhandahålls eller släpps ut på marknaden eller när den tas  i bruk. Avgifterna får bestämmas upp till full  kostnadstäckning. Förordning (2022:1190).
Överklagande
16 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än Transportstyrelsens beslut enligt  föreskrifter som har meddelats med stöd av 15 § får dock inte  överklagas. Förordning (2018:895).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.