Title: Lag (2011:846) om miljökrav vid upphandling av bilar och vissa tjänster 
inom vägtransportområdet
SFS Number: Svensk författningssamling 2011:846
URL: https://www.riksdagen.se/sv/dokument-och-lagar/dokument/svensk-forfattningssamling/lag-2011846-om-miljokrav-vid-upphandling-av_sfs-2011-846/
Source Link: http://rkrattsbaser.gov.se/sfst?bet=2011:846
Amendment Register Link: http://rkrattsbaser.gov.se/sfsr?bet=2011:846
Ministry/Authority: Landsbygds- och infrastrukturdepartementet RSIB TM
Issued: 2011-06-17
Metadata: {"Utfärdad": "2011-06-17", "Ändrad": "t.o.m. SFS 2022:314"}

==================================================

Lag (2011:846) om miljökrav vid upphandling av bilar och vissa tjänster 
inom vägtransportområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:846
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2011-06-17
Ändrad
:   
t.o.m. SFS 2022:314
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna lag syftar till att främja och stimulera marknaden för rena och energieffektiva fordon och till att förbättra transportsektorns bidrag till Europeiska unionens gemensamma miljö-, klimat- och energipolitik.
Ord och uttryck i lagen
2 §
Bil, personbil, lätt lastbil, tung lastbil, buss och  totalvikt har samma betydelse i denna lag som i lagen 
(2001:559) om vägtrafikdefinitioner.
Med ambulans, likbil, mobilkran, rullstolsanpassad bil och  bepansrad bil avses detsamma som i Europaparlamentets och  rådets förordning (EU) 2018/858 av den 30 maj 2018 om  godkännande av och marknadskontroll över motorfordon och  släpfordon till dessa fordon samt av system, komponenter och  separata tekniska enheter som är avsedda för sådana fordon, om  ändring av förordningarna (EG) nr 715/2007 och (EG)  nr 595/2009 samt om upphävande av direktiv 2007/46.
Lag (2022:314)
.
3 §
I denna lag betyder
alternativa drivmedel: bränslen eller kraftkällor som,  åtminstone delvis, fungerar som ersättning för fossila  oljekällor för energiförsörjning till transporter och som kan  bidra till förbättring av miljöprestandan inom  transportsektorn,
den första referensperioden: tiden från och med den 2 augusti 
2021 till och med den 31 december 2025,
den andra referensperioden: tiden från och med den 1 januari 
2026 till och med den 31 december 2030,
lätt bil: en personbil, en lätt lastbil eller en buss med en  totalvikt av högst 5 ton,
ren lätt bil:
1. under den första referensperioden: en lätt bil vars utsläpp  uppgår till
a) högst 50 gram koldioxid per kilometer, och
b) mindre än 80 procent av de tillämpliga utsläppsgränserna  för luftföroreningar vid verklig körning (RDE) enligt bilaga 1  till Europaparlamentets och rådets förordning (EG) nr 715/2007  av den 20 juni 2007 om typgodkännande av motorfordon med  avseende på utsläpp från lätta personbilar och lätta  nyttofordon (Euro 5 och Euro 6) och om tillgång till  information om reparation och underhåll av fordon och EU-
förordningar som har antagits med stöd av den förordningen,  och
2. under den andra referensperioden och under varje följande  femårsperiod: en lätt bil som inte släpper ut någon koldioxid,
ren tung buss: en buss med en totalvikt över 5 ton som
a) är ett elfordon, eller
b) drivs med ett annat alternativt drivmedel än el,
ren tung lastbil: en tung lastbil som
a) är ett elfordon, eller
b) drivs med ett annat alternativt drivmedel än el,
utsläppsfri buss: en buss med en totalvikt över 5 ton vars  utsläpp uppgår till
a) mindre än 1 gram koldioxid per kilowattimme, fastställt i  enlighet med Europaparlamentets och rådets förordning (EG)  nr 595/2009 av den 18 juni 2009 om typgodkännande av  motorfordon och motorer vad gäller utsläpp från tunga fordon 
(Euro 6) och om tillgång till information om reparation och  underhåll av fordon samt om ändring av förordning (EG)  nr 715/2007 och direktiv 2007/46/EG och om upphävande av  direktiven 80/1269/EEG, 2005/55/EG och 2005/78/EG och EU-
förordningar som har antagits med stöd av den förordningen,  eller
b) mindre än 1 gram koldioxid per kilometer, fastställt i  enlighet med Europaparlamentets och rådets förordning (EG)  nr 715/2007 och EU-förordningar som har antagits med stöd av  den förordningen.
Lag (2022:314)
.
4 §
Andra ord och uttryck som används i lagen har samma  betydelse som i lagen (2016:1145) om offentlig upphandling och  lagen (2016:1146) om upphandling inom försörjningssektorerna.
Lag (2022:314)
.
Lagens tillämpningsområde
5 §
Denna lag gäller vid upphandling enligt lagen (2016:1145)  om offentlig upphandling eller lagen (2016:1146) om  upphandling inom försörjningssektorerna, om upphandlingen  avser
1. köp, leasing, hyra eller hyrköp av bilar, eller
2. köp av följande tjänster som omfattas av angiven CPV-kod  enligt Europaparlamentets och rådets förordning (EG)  nr 2195/2002 av den 5 november 2002 om en gemensam terminologi  vid offentlig upphandling (CPV), i lydelsen enligt  kommissionens förordning (EG) nr 213/2008:
a) kollektivtrafik på väg, CPV-kod 60112000-6,
b) passagerartransporter på väg för särskilda ändamål, CPV-kod 
60130000-8,
c) icke-reguljära passagerartransporter, CPV-kod 60140000-1,
d) sophämtning, CPV-kod 90511000-2,
e) posttransporter på väg, CPV-kod 60160000-7,
f) pakettransporter, CPV-kod 60161000-4,
g) postutdelning, CPV-kod 64121100-1, och
h) paketutlämning, CPV-kod 64121200-2.
Lagen gäller dock endast om upphandlingens värde beräknas  uppgå till minst det tröskelvärde som avses i 5 kap. 1 eller 
2 § lagen om offentlig upphandling eller 5 kap. 1 § lagen om  upphandling inom försörjningssektorerna.
Av 4 a kap. 5 § andra stycket lagen (2010:1065) om  kollektivtrafik framgår att denna lag även gäller vid  upphandling av tjänstekoncessioner för kollektivtrafik med  buss.
Lag (2022:314)
.
6 §
Lagen gäller inte i fråga om
1. bussar med en totalvikt som överstiger 5 ton och som inte  är klass I- eller klass A-fordon enligt definitionerna i  artikel 3.2 och 3.3 i Europaparlamentets och rådets förordning 
(EG) nr 661/2009 av den 13 juli 2009 om krav för  typgodkännande av allmän säkerhet hos motorfordon och deras  släpvagnar samt av de system, komponenter och separata  tekniska enheter som är avsedda för dem,
2. bilar som är konstruerade och tillverkade eller anpassade  för användning av Försvarsmakten, det civila försvaret,  räddningstjänsten eller ordningsmakten,
3. bilar som används uteslutande inom inhägnade järnvägs-,  industri- eller tävlingsområden eller andra liknande inhägnade  områden, och
4. ambulanser, likbilar, mobilkranar och bilar som är  rullstolsanpassade eller bepansrade.
Lag (2022:314)
.
7 §
Lagen hindrar inte att en upphandlande myndighet eller enhet ställer andra eller längre gående krav på den upphandlade varan eller tjänsten än som följer av denna lag.
Lag (2022:314)
.
Krav vid upphandling
8 §
En upphandlande myndighet eller enhet ska för varje  referensperiod och för varje följande femårsperiod uppfylla  kraven i 9 och 10 §§ genom de avtal som myndigheten eller  enheten tilldelar efter upphandlingar som omfattas av denna  lag.
I fråga om ett avtal om tjänster ska antalet bilar som är  avsedda att användas för att tillhandahålla de tjänster som  ingår i avtalet utgöra underlag för beräkningen av om kraven  är uppfyllda.
Lag (2022:314)
.
9 §
För varje referensperiod och för varje följande  femårsperiod ska andelen rena lätta bilar uppgå till minst 
38,5 procent av det totala antalet lätta bilar som de  tilldelade avtalen omfattar.
Lag (2022:314)
.
10 §
För den första referensperioden ska andelen rena tunga  lastbilar uppgå till minst 10 procent och andelen rena tunga  bussar uppgå till minst 45 procent av det totala antalet tunga  lastbilar respektive tunga bussar som de tilldelade avtalen  omfattar.
För den andra referensperioden och för varje följande  femårsperiod ska andelen rena tunga lastbilar uppgå till minst 
15 procent och andelen rena tunga bussar uppgå till minst 
65 procent av det totala antalet tunga lastbilar respektive  tunga bussar som de tilldelade avtalen omfattar.
Minst hälften av de rena tunga bussar som anges i första och  andra styckena ska utgöras av utsläppsfria bussar. För den  första referensperioden får dock andelen utsläppsfria bussar i  stället utgöra en fjärdedel av andelen rena tunga bussar om  mer än 80 procent av samtliga bussar i de tilldelade avtalen  är tvåvåningsbussar.
Lag (2022:314)
.
Bemyndiganden
11 §
Regeringen får meddela föreskrifter om undantag i fråga  om
1. vilka upphandlande myndigheter och enheter som ska uppfylla  kraven i 8-10 §§, och
2. den andel rena bilar som tilldelade avtal ska omfatta.
Lag (2022:314)
.
12 §
Regeringen får meddela ytterligare föreskrifter om  betydelsen i denna lag och i föreskrifter som har meddelats i  anslutning till lagen av uttrycket alternativa drivmedel.
Regeringen får meddela föreskrifter om betydelsen i denna lag  och i föreskrifter som har meddelats i anslutning till lagen  av ordet elfordon.
Lag (2022:314)
.
13 §
Regeringen eller den myndighet som regeringen bestämmer  får meddela föreskrifter om uppgiftsskyldighet för de  upphandlande myndigheterna och enheterna i fråga om de avtal  som myndigheterna eller enheterna har tilldelat efter  upphandlingar som omfattas av denna lag.
Lag (2022:314)
.
Övergångsbestämmelser
2011:846
Denna lag träder i kraft den 1 juli 2011, men tillämpas inte på upphandlingar som har påbörjats före ikraftträdandet.
2016:1159
1. Denna lag träder i kraft den 1 januari 2017.
2. Äldre bestämmelser gäller fortfarande för upphandlingar  som har påbörjats före den 1 januari 2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.