Title: Förordning (1994:1966) om omföring av allmän pensionsavgift
SFS Number: Svensk författningssamling 1994:1966
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19941966-om-omforing-av-allman_sfs-1994-1966/
Source Link: http://rkrattsbaser.gov.se/sfst?bet=1994:1966
HTML Document Link: None
Amendment Register Link: http://rkrattsbaser.gov.se/sfsr?bet=1994:1966
Ministry/Authority: Finansdepartementet S3
Issued: 1994-12-20
Metadata: {"Utfärdad": "1994-12-20", "Ändrad": "t.o.m. SFS 2025:386"}

==================================================

Förordning (1994:1966) om omföring av allmän pensionsavgift
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1994:1966
Departement/myndighet
: 
Finansdepartementet S3
Utfärdad
: 
1994-12-20
Ändrad
: 
t.o.m. SFS 2025:386
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning regleras omföring mellan vissa inkomsttitlar på statsbudgeten beträffande allmän pensionsavgift enligt lagen (1994:1744) om allmän pensionsavgift samt överföring av sådana avgifter till Allmänna pensionsfonden.
Med restförda avgifter menas av Skatteverket beslutad nedsättning av avgifter på grund av skuldsanering, F-skuldsanering, ackord och företagsrekonstruktion samt restförda avgifter minskade med indrivna avgifter.
Förordning (2016:693).
2 §
Pensionsmyndigheten ska omföra den allmänna pensionsavgiften. Förordning (2009:1183).
3 §
Omföring av pensionsavgiften skall ske från inkomsttiteln fysiska personers inkomstskatt till inkomsttiteln allmän pensionsavgift.
4 §
Har upphävts genom förordning (1997:1002).
5 §
Pensionsmyndigheten ska under månaderna februari till och med december under beskattningsåret omföra en tolftedel av det i januari månad under beskattningsåret preliminärt beräknade omföringsbeloppet avseende hela beskattningsåret.
Omföringsbeloppet under januari månad året efter beskattningsåret ska utgöras av skillnaden mellan det i december månad preliminärt beräknade omföringsbeloppet avseende hela beskattningsåret och summan av de under beskattningsåret tidigare omförda preliminära beloppen.
Regeringskansliet ska i januari och december månad under beskattningsåret lämna Pensionsmyndigheten uppgift om de preliminära omföringsbelopp som avses i första och andra styckena. Förordning (2011:1451).
6 §
Skatteverket ska i december månad året efter beskattningsåret lämna Pensionsmyndigheten uppgift om dels den debiterade allmänna pensionsavgiften avseende beskattningsåret, dels under samma år beräknade restförda avgifter. Skatteverket ska i december månad även lämna uppgift om det belopp varmed tidigare debiterade avgifter ändrats efter omprövning. Förordning (2011:1451).
7 §
Skillnaden mellan preliminärt omfört belopp för ett beskattningsår och debiterad avgift för samma beskattningsår ska regleras senast i februari månad andra året efter beskattningsåret. Avgift som ändrats efter omprövning regleras i februari månad året efter det att uppgift om ändringsbelopp lämnats. Förordning (2011:1451).
8 §
/Upphör att gälla U:2026-01-01/
Överföring av allmän pensionsavgift till Första-Fjärde AP-fonderna, enligt 6 § lagen (1994:1744) om allmän pensionsavgift, ska avse debiterad avgift minskad med beräknade restförda avgifter. Skillnaden mellan till Första-
Fjärde AP-fonderna preliminärt överförd avgift för ett beskattningsår och debiterad avgift för samma beskattningsår minskad med under samma år beräknade restförda avgifter ska regleras senast i februari månad andra året efter beskattningsåret. Förordning (2011:1451).
8 §
/Träder i kraft I:2026-01-01/
Överföring av allmän pensionsavgift till Andra-Fjärde AP-
fonderna, enligt 6 § lagen (1994:1744) om allmän pensionsavgift, ska avse debiterad avgift minskad med beräknade restförda avgifter. Skillnaden mellan den avgift som preliminärt överförts till Andra-Fjärde AP-fonderna för ett beskattningsår och debiterad avgift för samma beskattningsår minskad med de restförda avgifter som beräknats under samma år ska regleras senast i februari månad andra året efter beskattningsåret. Förordning (2025:386).
Övergångsbestämmelser
1994:1966
1. Denna förordning träder i kraft den 1 januari 1995 och tillämpas första gången på avgifter som skall uppbäras uppbördsmånaden februari 1995.
2. Förordningen (1994:752) om omföring av vissa allmänna avgifter skall upphöra att gälla vid utgången av uppbördsmånaden januari 1995. Den upphävda förordningen gäller dock fortfarande för avgifter som belöper på tid före utgången av år 1994.
1997:1002
Denna förordning träder i kraft den 1 januari 1998 och tillämpas första gången på avgifter som skall uppbäras under februari 1998. Äldre föreskrifter gäller fortfarande i fråga om avgifter som belöper på tid före utgången av år 1997.
2009:1183
Denna förordning träder i kraft den 1 januari 2010 och tillämpas första gången på avgifter som avser inkomståret 2010. Äldre bestämmelser gäller fortfarande i fråga om avgifter som avser inkomstår före 2010.
2011:1451
1. Denna förordning träder i kraft den 1 januari 2012.
2. Förordningen tillämpas första gången på avgifter som avser det beskattningsår som börjar den 1 januari 2013.
2025:386
1. Denna förordning träder i kraft den 1 januari 2026.
2. Förordningen tillämpas första gången för det beskattningsår som börjar den 1 januari 2026.
3. Äldre bestämmelser gäller fortfarande i fråga om avgifter som avser beskattningsår före 2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.