Title: Lag (1959:590) om gränstullsamarbete med annan stat
SFS Number: Svensk författningssamling 1959:590
URL: https://www.riksdagen.se/sv/dokument-och-lagar/dokument/svensk-forfattningssamling/lag-1959590-om-granstullsamarbete-med-annan_sfs-1959-590/
Source Link: http://rkrattsbaser.gov.se/sfst?bet=1959:590
Amendment Register Link: http://rkrattsbaser.gov.se/sfsr?bet=1959:590
Ministry/Authority: Finansdepartementet S3
Issued: 1959-12-18
Metadata: {"Utfärdad": "1959-12-18", "Ändrad": "t.o.m. SFS 2023:495"}

==================================================

Lag (1959:590) om gränstullsamarbete med annan stat
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1959:590
Departement/myndighet
:   
Finansdepartementet S3
Utfärdad
:   
1959-12-18
Ändrad
:   
t.o.m. SFS 2023:495
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Regeringen får, efter avtal med annan stat, föreskriva  att 2-13 §§ helt eller delvis ska tillämpas för samarbete i  fråga om tullkontroll och tullklarering av trafik mellan  Sverige och den andra staten (gränstullsamarbete).
Med tullklarering förstås i denna lag Tullverkets åtgärder i  fråga om en vara som hänförts till ett tullförfarande eller  återexporteras och motsvarande åtgärder av tullmyndighet i  den andra staten.
Lag (2016:255)
.
2 §
För gränstullsamarbete må, enligt vad regeringen därom förordnar,  upprättas särskild zon inom vilken samarbetet här i riket skall bedrivas 
(kontrollzon). Finnes kontrollzon böra upprättas längs rikets gräns mot  den andra staten, skall den vara av samma bredd som motsvarande zon inom  den andra staten, dock högst femton kilometer. Kontrollzon annorstädes  inom riket må omfatta landsvägssträcka, järnvägssträcka med tillhörande  stationsområde, flygplats, farled eller hamnområde.
Lag (1975:686)
.
3 §
Inom kontrollzon här i riket tillämpas med avseende å tullkontroll  och tullklarering för den andra statens räkning de i den staten gällande  bestämmelserna om tull samt in- och utförsel jämte de bestämmelser i  övrigt, vilkas efterlevnad dess tullväsen har att övervaka. Tvångsmedel,  som enligt den andra statens lagstiftning tulltjänsteman äger anlita, må  därvid användas inom kontrollzonen, dock endast vid undersökning i  omedelbart samband med smugglingsbrott eller försök därtill, varigenom  lag eller författning i den andra staten överträtts.
4 §
Tullpersonal från den andra staten må inom kontrollzon här i riket  utöva tulltjänst, som omfattas av gränstullsamarbete, under iakttagande  av den stats instruktioner och reglementen, för vilken tulltjänsten  bedrives.
5 §
Inom kontrollzon i den andra staten tillämpas med avseende å  tullkontroll och tullklarering för svenska statens räkning de i Sverige  gällande bestämmelserna om tull samt in- och utförsel jämte de  bestämmelser i övrigt, vilkas efterlevnad det svenska tullverket har att  övervaka. Tvångsmedel, som enligt svensk lagstiftning tulltjänsteman  äger anlita, må därvid användas inom kontrollzonen, dock endast vid  undersökning i omedelbart samband med smugglingsbrott eller försök  därtill, varigenom svensk lag eller författning överträtts.
6 §
Det åligger svensk tullpersonal och personal vid den svenska  kustbevakningen att utöva tulltjänst, som omfattas av  gränstullsamarbete, under iakttagande av den stats instruktioner och  reglementen, för vilken tulltjänsten bedrives.
Lag (1988:433)
.
7 §
Åtgärd, som i anledning av gränstullsamarbete för svensk räkning  vidtagits av myndighet eller personal tillhörande den andra statens  tullväsen, skall anses som om den vidtagits av svensk tullmyndighet  eller tullpersonal. Av tullmyndighet i den andra staten anbragt insegel  anses därvid såsom svensk tullmyndighets insegel.
8 §
En tulltjänsteman från den andra staten har, under sin  utövning här i riket av tulltjänst som omfattas av  gränstullsamarbete, skydd enligt 17 kap. 5 § första stycket  brottsbalken men ska inte vara underkastad ansvar enligt 
20 kap. samma balk.
Om en svensk tulltjänsteman eller tjänsteman vid den svenska  kustbevakningen, som med anledning av gränstullsamarbete har  utövat tulltjänst för den andra staten, har begått brott som  avses i 20 kap. 1 eller 3 § brottsbalken eller annars gjort  sig skyldig till tjänsteförseelse, ska han eller hon anses ha  begått brottet eller gjort sig skyldig till förseelsen under  utövning av svensk tulltjänst.
Lag (2023:495)
.
9 §
Om svensk tulltjänsteman eller tjänsteman vid den svenska  kustbevakningen under utövning av tulltjänst för annan stat i anledning  av gränstullsamarbete åstadkommer skada för vilken han är ansvarig  enligt svenska skadeståndsregler, skall kronan ersätta skadan, kronan  obetaget att av tjänstemannen söka åter vad sålunda utgivits. Lag 
(1988:433).
10 §
Egendom som i anledning av smugglingsbrott eller försök därtill  tagits i beslag inom kontrollzon i den andra staten skall, därest  gärningen inneburit sådant brott mot lag eller författning såväl i  Sverige som i den andra staten, som kan föranleda förverkande av  egendomen, överlämnas till tull- eller polismyndighet i sistnämnda stat  om ej särskilda skäl annat föranleda. Har beslaget ägt rum inom  kontrollzon här i riket, må egendomen överlämnas till myndighet i den  andra staten om särskilda skäl därtill äro.
Har egendom med tillämpning av vad i första stycket sägs överlämnats  till myndighet i den andra staten, skall vad i svensk lag eller  författning må vara stadgat om skyldighet att ersätta värdet av sådan  egenom icke äga tillämpning.
11 §
Den som i samband med verkställt eller tillämnat gränsöverskridande  gripits på svenskt område inom kontrollzon längs riksgränsen såsom  skäligen misstänkt för brott mot bestämmelse, som avses i 3 §, eller  försök till sådant brott må, om ej särskilda skäl däremot äro,  omedelbart föras till tull- eller polismyndighet i den andra staten,  därest
han är okänd och undandrager sig att uppgiva namn och hemvist eller  anledning förekommer, att hans uppgift därom är osann;
han ej äger hemvist i Sverige eller i den andra staten och det skäligen  kan befaras, att han genom att begiva sig till en tredje stat  undandrager sig lagföring eller straff; eller
det i annat fall skäligen kan befaras, att han undandrager sig lagföring  eller straff eller genom undanröjande av bevis eller på annat sätt  försvårar sakens utredning.
Åtgärd, som avses i första stycket, må vidtagas mot den som ej äger  hemvist och medborgarskap i den andra staten endast om den andra staten  förbundit sig dels att icke utan medgivande av regeringen utlämna den  misstänkte till tredje stat, dels ock att ej utan sådant medgivande låta  den misstänkte åtalas eller straffas för annat brott som begåtts före  gripandet. Den andra staten må dock i sådan förbindelse förbehålla sig  att låta åtala eller straffa för annat brott, där
fråga är om överträdelse av tullförfattningar; eller
den misstänkte själv inför domstol samtyckt därtill; eller
han underlåtit att, oaktat hinder ej mött, lämna den andra staten inom  en månad efter rättegång och undergående av straff eller annan påföljd  som må hava ådömts honom för brott, varför han förts till den andra  staten; eller
han åtevänt till den andra staten, sedan han lämnat denna. Lag 
(1975:686).
12 §
Har någon med tillämpning av bestämmelser i den andra staten,  motsvarande stadgandena i 11 §, förts till svensk myndighet må han,  därest han ej äger hemvist och medborgarskap i Sverige, icke utan  vederbörligt medgivande av myndighet i den andra staten utlämnas till  tredje stat, ej heller utan sådant medgivande åtalas eller straffas för  annat brott som begåtts före gripandet, med mindre
fråga är om överträdelse av tullförfattningar; eller
den misstänkte själv inför domstol samtyckt därtill; eller
han underlåtit att, oaktat hinder ej mött, lämna Sverige inom en månad  efter rättegång och undergående av straff eller annan påföljd som må  hava ådömts honom för brott, varför han förts till Sverige; eller
han återvänt till Sverige, sedan han lämnat landet.
13 §
Vad som enligt 3--5, 10 och 11 §§ gäller inom kontrollzon skall äga  tillämpning jämväl utanför sådan zon, när i anledning av smugglingsbrott  eller försök därtill den misstänkte förföljes utanför zonen i omedelbart  samband med gärningen.
14 §
har upphävts genom
lag (1975:686)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.