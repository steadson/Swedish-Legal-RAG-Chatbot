Title: Förordning (2007:855) med instruktion för Granskningsnämnden för 
försvarsuppfinningar
SFS Number: Svensk författningssamling 2007:855
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007855-med-instruktion-for_sfs-2007-855/
Source Link: http://rkrattsbaser.gov.se/sfst?bet=2007:855
Amendment Register Link: http://rkrattsbaser.gov.se/sfsr?bet=2007:855
Ministry/Authority: Försvarsdepartementet
Issued: 2007-11-08
Metadata: {"Utfärdad": "2007-11-08"}

==================================================

Förordning (2007:855) med instruktion för Granskningsnämnden för 
försvarsuppfinningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:855
Departement/myndighet
:   
Försvarsdepartementet
Utfärdad
:   
2007-11-08
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Granskningsnämnden för försvarsuppfinningar utför de uppgifter som följer av lagen (1971:1078) om försvarsuppfinningar.
Ledning
2 §
Myndigheten leds av en nämnd.
Organisation
3 §
Bestämmelser om nämndens sammansättning finns i lagen
(1971:1078) om försvarsuppfinningar.
4 §
Hos nämnden finns en sekreterare som utses av nämnden.
Ärendenas handläggning
5 §
Ärenden avgörs av nämnden i plenum. Bestämmelser om beslutförhet och omröstning till beslut finns i lagen
(1971:1078) om försvarsuppfinningar.
6 §
Sammanträde med nämnden hålls i Stockholm, om särskilda skäl inte föranleder att det hålls på annan ort.
7 §
När ett ärende som berör en statlig myndighets eller institutions verksamhetsområde föredras och prövas, får en representant för myndigheten eller institutionen närvara och delta i överläggningen.
8 §
Nämnden ska snarast besluta om en uppfinning ska hållas hemlig eller meddelat förordnande om hemlighållande ska fortsätta att gälla.
9 §
Beslut enligt lagen (1971:1078) om försvarsuppfinningar ska snarast meddelas den som beslutet rör.
Årlig redogörelse
10 §
Granskningsnämnden för försvarsuppfinningar ska senast den 1 mars varje år lämna en kortfattad redogörelse till regeringen om sin verksamhet under det senaste kalenderåret samt kostnaderna för den. Vidare ska granskningsnämnden senast den 1 mars varje år lämna en sammanställning till regeringen av behovet av resurser för nästkommande kalenderår.
Anställningar och uppdrag
11 §
Regeringen utser vice ordförande i nämnden.
Tillämpligheten av vissa förordningar
12 §
Förordningen (2000:605) om årsredovisning och budgetunderlag ska inte tillämpas på Granskningsnämnden för försvarsuppfinningar.
Undantag från myndighetsförordningen
13 §
Följande bestämmelser i myndighetsförordningen (2007:515)
ska inte tillämpas på Granskningsnämnden för försvarsuppfinningar:
7 § om medverkan i EU-arbetet och annat internationellt samarbete, och
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.