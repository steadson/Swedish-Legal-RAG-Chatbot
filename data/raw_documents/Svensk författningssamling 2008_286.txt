Title: Lag (2008:286) om kvalitets- och säkerhetsnormer vid hantering av mänskliga vävnader och celler
SFS Number: Svensk författningssamling 2008:286
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008286-om-kvalitets-och-sakerhetsnormer_sfs-2008-286/
Source Link: http://rkrattsbaser.gov.se/sfst?bet=2008:286
Amendment Register Link: http://rkrattsbaser.gov.se/sfsr?bet=2008:286
Ministry/Authority: Socialdepartementet
Issued: 2008-05-15
Metadata: {"Utfärdad": "2008-05-15", "Ändrad": "t.o.m. SFS 2024:856"}

==================================================

Lag (2008:286) om kvalitets- och säkerhetsnormer vid hantering av mänskliga vävnader och celler
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:286
Departement/myndighet
:   
Socialdepartementet
Utfärdad
:   
2008-05-15
Ändrad
:   
t.o.m. SFS 2024:856
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Allmänna bestämmelser
Innehåll och syfte
1 §
Denna lag innehåller bestämmelser om kvalitets- och  säkerhetsnormer vid hantering av mänskliga vävnader och  celler avsedda för användning på människor eller för  tillverkning av läkemedel avsedda för användning på  människor. Lagen innehåller även bestämmelser om import av  vävnadsprodukter.
Syftet med lagen är att skydda människors hälsa.
Lag (2017:224)
.
Definitioner
2 §
I denna lag används följande beteckningar med nedan  angiven betydelse.
Allvarlig avvikande händelse	Händelse i samband med 
				tillvaratagande, kontroll, 
				bearbetning, förvaring och 
				distribution av vävnader och 
				celler som kan
1. leda till överföring av en 
				smittsam sjukdom eller till 
				döden,
2. vara livshotande, vara 
				invalidiserande eller medföra 
				betydande funktionsnedsättning 
				för patienten, eller
3. leda till eller förlänga 
				sjukdom eller behov av 
				sjukhusvård.
Allvarlig biverkning		Sådan icke avsedd reaktion, 
				inbegripet smittsam sjukdom, 
				hos givare eller mottagare i 
				samband med att vävnader och 
				celler tillvaratas från givare 
				eller används på mottagare, som 
				kan leda till döden, livshotande 
				eller invalidiserande tillstånd 
				eller som medför betydande 
				funktionsnedsättning eller leder 
				till eller förlänger sjukdom 
				eller behov av sjukhusvård.
Celler				Enskilda mänskliga celler eller 
				en grupp mänskliga celler, som 
				inte är förenade av något slag 
				av bindväv.
Organ				En differentierad och vital del 
				av människokroppen bestående av 
				olika sorters vävnad, vilken 
				upprätthåller sin struktur, 
				kärlbildning och förmåga att 
				utveckla fysiologiska 
				funktioner med en betydande 
				grad av autonomi.
Organisation för  tillvaratagande			En vårdinrättning, en avdelning 
				på ett sjukhus eller en annan 
				inrättning som tillvaratar 
				mänskliga vävnader eller 
				celler, och som inte behöver ha 
				tillstånd att bedrivas som en 
				vävnadsinrättning.
Organisation med ansvar för  användning på människa		En vårdinrättning, en avdelning 
				på ett sjukhus eller en annan 
				inrättning som använder 
				mänskliga vävnader eller celler 
				på människa.
Tredjeland			En stat som varken ingår i 
				Europeiska unionen eller är 
				ansluten till Europeiska 
				ekonomiska samarbetsområdet.
Vävnad				Alla de beståndsdelar av 
				människokroppen som består av 
				celler.
Vävnadsinrättning		Inrättning där fysisk eller 
				juridisk person
1. bedriver verksamhet som 
				innefattar kontroll, bearbetning, 
				konservering, förvaring eller 
				distribution av mänskliga 
				vävnader eller celler avsedda 
				för användning på människor 
				eller för tillverkning av 
				läkemedel avsedda för användning 
				på människor, och som också kan 
				innefatta tillvaratagande eller 
				export av mänskliga vävnader 
				eller celler, eller
2. har ingått avtal med en 
				leverantör i ett tredjeland om 
				import av mänskliga vävnader 
				eller celler avsedda för 
				användning på människor eller 
				för tillverkning av läkemedel 
				avsedda för användning på 
				människor eller om import av 
				en vävnadsprodukt.
Vävnadsprodukt			En produkt som är tillverkad 
				av mänskliga vävnader eller 
				celler avsedd för användning 
				på människor som inte är ett 
				läkemedel och inte heller är 
				en produkt som omfattas av någon 
				annan EU-rättsakt än 
				kommissionens direktiv (EU) 
				2015/566 av den 8 april 2015 om 
				genomförande av direktiv 
				2004/23/EG vad gäller 
				förfarandena för kontroll av 
				likvärdiga kvalitets- och 
				säkerhetsnormer för importerade 
				vävnader och celler.
Lag (2017:224)
.
Tillämpningsområde
3 §
Lagen är tillämplig på verksamhet vid vävnadsinrättningar.
Bestämmelsen om anmälningsplikt i 20 a § tillämpas även på verksamhet vid organisationer för tillvaratagande och bestämmelserna om anmälningsplikt i 20 b § och om uppgiftsskyldighet i 21 a § tillämpas även på verksamhet vid organisationer med ansvar för användning på människa.
Lag (2008:1060)
.
4 §
Lagen är inte tillämplig vid forskning där mänskliga vävnader och celler används för annat syfte än för användning på människor.
5 §
Lagen är inte tillämplig
1. när vävnader och celler tas från och används på samma människa vid samma kirurgiska ingrepp, eller
2. på organ eller delar av organ, som ska användas för samma ändamål som ett helt organ i människokroppen.
Förhållandet till bestämmelser i annan lag
6 §
Denna lag gäller inte när lagen (2006:496) om blodsäkerhet är tillämplig.
7 §
Vid bearbetning, konservering, förvaring och distribution  av mänskliga vävnader och celler som är avsedda att användas  för framställning av läkemedel gäller i stället  läkemedelslagen (2015:315).
Lag (2015:322)
.
Förhållandet till annan dataskyddsreglering
8 §
Denna lag innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:446)
.
Tillstånd och villkor
9 §
Verksamhet vid en vävnadsinrättning får bedrivas endast av den som har tillstånd. Tillståndet ska vara tidsbegränsat och förenat med villkor.
Tillstånd får meddelas endast om verksamheten håller en hög kvalitet och säkerhet.
Den som bedriver en vävnadsinrättning ska systematiskt och fortlöpande utveckla och säkra verksamheten.
10 §
Regeringen meddelar föreskrifter om vilken eller vilka myndigheter som beslutar om tillstånd till att bedriva en vävnadsinrättning och de villkor som ska gälla för verksamheten.
11 §
Den som bedriver en vävnadsinrättning får inte göra någon väsentlig förändring av verksamheten utan att tillståndsmyndigheten i förväg har lämnat ett skriftligt godkännande av förändringen.
12 §
Om en vävnadsinrättning uppdrar åt någon annan att utföra visst arbete för inrättningens räkning, ska inrättningen upprätta ett skriftligt avtal med uppdragstagaren om det finns risk för att arbetet kan komma att påverka vävnadernas och cellernas kvalitet och säkerhet.
Det ska framgå av avtalet vilka skyldigheter uppdragstagaren har gentemot vävnadsinrättningen.
13 §
Vid en vävnadsinrättning ska det finnas någon som svarar för verksamheten (verksamhetschef).
Verksamhetschefen ska vara en särskilt utsedd befattningshavare med tillräcklig kompetens och erfarenhet.
Verksamhetschefen får uppdra åt sådana befattningshavare inom verksamheten som har tillräcklig kompetens och erfarenhet att utföra vissa ledningsuppgifter.
Import och export
13 a §
En vävnadsinrättning som avser att importera mänskliga  vävnader och celler som tillvaratas, kontrolleras, bearbetas,  konserveras eller förvaras i ett tredjeland, eller avser att  importera en vävnadsprodukt från ett tredjeland, ska ingå ett  skriftligt avtal med berörd leverantör.
Avtalet ska precisera de krav som ska uppfyllas för att  säkerställa att kvalitets- och säkerhetsnormerna för det som  ska importeras är likvärdiga med de normer som gäller enligt  denna lag och föreskrifter som meddelats med stöd av denna  lag.
Lag (2017:224)
.
14 §
Endast vävnadsinrättningar som har beviljats tillstånd  till export enligt 9 § får exportera vävnader och celler till  ett tredjeland.
Lag (2017:224)
.
14 a §
Regeringen eller den myndighet som regeringen  bestämmer får meddela föreskrifter om undantag från kraven i  denna lag och i föreskrifter meddelade i anslutning till  lagen när det gäller export av vävnader eller celler till ett  tredjeland eller import av vävnader, celler eller  vävnadsprodukter från ett tredjeland.
Den myndighet som regeringen bestämmer får i enskilda fall  besluta om undantag från sådana krav. Beslut får förenas med  särskilda villkor.
Lag (2017:224)
.
Tillsyn m.m.
15 §
Regeringen meddelar föreskrifter om vilken eller vilka myndigheter som utövar tillsyn över efterlevnaden av denna lag och av de föreskrifter och villkor som har meddelats i anslutning till lagen.
16 §
En tillsynsmyndighet har rätt att på begäran få de upplysningar, handlingar, prover och annat material som behövs för tillsynen.
Har flera tillsynsmyndigheter utsetts, ska de lämna varandra de uppgifter som de behöver för tillsynen.
17 §
En tillsynsmyndighet ska regelbundet inspektera och kontrollera vävnadsinrättningar. Det får inte gå längre tid än två år mellan inspektionerna.
Tillsynsmyndigheten ska dessutom vid behov inspektera och kontrollera vävnadsinrättningar, om allvarlig biverkning hos givare eller mottagare uppkommit eller allvarligt avvikande händelse inträffat.
Tillsynsmyndigheten har rätt till tillträde till områden, lokaler och andra utrymmen som används i verksamheten och får i sådana utrymmen göra undersökningar. Den vars verksamhet inspekteras är skyldig att lämna den hjälp som behövs vid inspektionen.
18 §
En tillsynsmyndighet får meddela de förelägganden som behövs för genomförande av tillsyn, inspektioner och kontroller. Ett föreläggande får förenas med vite.
19 §
Vid inspektion enligt denna lag har den som utför inspektionen rätt att av Polismyndigheten få den hjälp som behövs för att inspektionen ska kunna genomföras.
Begäran om hjälp enligt första stycket får göras endast om
1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller
2. det annars finns synnerliga skäl.
Lag (2014:767)
.
Anmälan av allvarliga biverkningar och allvarliga avvikande händelser
20 §
Verksamhetschefen ska se till att misstänkta eller konstaterade allvarliga biverkningar och allvarliga avvikande händelser anmäls till tillsynsmyndigheten utan dröjsmål.
20 a §
En organisation för tillvaratagande ska till den vävnadsinrättning som har tagit emot vävnaderna eller cellerna utan dröjsmål anmäla varje misstänkt eller konstaterad
a) allvarlig biverkning hos levande givare som kan påverka vävnadernas eller cellernas kvalitet och säkerhet, och
b) allvarlig avvikande händelse under tillvaratagandet som kan påverka de mänskliga vävnadernas eller cellernas kvalitet och säkerhet.
Lag (2008:1060)
.
20 b §
En organisation med ansvar för användning på människa ska till den vävnadsinrättning som har distribuerat vävnaderna eller cellerna utan dröjsmål anmäla varje misstänkt eller konstaterad
a) allvarlig biverkning som iakttagits under eller efter den kliniska användningen och som kan hänföras till vävnadernas eller cellernas kvalitet och säkerhet, och
b) allvarlig avvikande händelse som kan påverka vävnadernas eller cellernas kvalitet och säkerhet.
Lag (2008:1060)
.
Register
21 §
Den som har tillstånd att bedriva en vävnadsinrättning ska föra ett register med uppgifter om
1. sin verksamhet,
2. givare och mottagare av mänskliga vävnader och celler, och
3. kontroller som utförts av mänskliga vävnader och celler.
Registret får ha till ändamål endast att säkerställa spårbarhet av mänskliga vävnader och celler för att förhindra överföring av sjukdomar. Registret får föras med hjälp av automatiserad behandling.
Registret får i fråga om personuppgifter innehålla uppgifter endast om
1. givarens identitet,
2. givarens uppgivna sjukdomshistoria,
3. resultatet av undersökningar på givaren och av kontroller av de mänskliga vävnaderna och cellerna, och
4. mottagarens identitet.
Uppgifterna i registret ska gallras 30 år efter införandet.
Den som har tillstånd att bedriva en vävnadsinrättning är personuppgiftsansvarig för registret.
Lag (2008:1060)
.
21 a §
En organisation med ansvar för användning på människa ska lämna uppgifter om mottagarens identitet till den vävnadsinrättning som har distribuerat vävnaderna eller cellerna.
Lag (2008:1060)
.
22 §
Regeringen, eller den myndighet som regeringen bestämmer, får meddela föreskrifter om att uppgifterna i det register som anges i 21 § ska bevaras under en längre tid än vad som sägs där.
23 §
Inspektionen för vård och omsorg ska med hjälp av automatiserad behandling föra ett register över dem som har tillstånd att bedriva en vävnadsinrättning. Registret har till ändamål att ge offentlighet åt vilka vävnadsinrättningar som har tillstånd och för vilken verksamhet dessa har beviljats tillstånd.
Registret får också användas för tillsyn, forskning och statistik.
Registret får i fråga om personuppgifter innehålla uppgifter endast om den som har tillstånd att bedriva en vävnadsinrättning och om verksamhetschefen.
Inspektionen för vård och omsorg är personuppgiftsansvarig för registret.
Lag (2012:953)
.
24 §
Regeringen meddelar föreskrifter om vilken myndighet som ska lämna de uppgifter till Inspektionen för vård och omsorg som är nödvändiga för att inspektionen ska kunna föra register enligt 23 §.
Regeringen meddelar föreskrifter om vilka myndigheter som får ha direktåtkomst till uppgifterna i Inspektionen för vård och omsorgs register.
Lag (2012:953)
.
25 §
Regeringen, eller den myndighet som regeringen bestämmer, meddelar närmare föreskrifter om vilka uppgifter registren i 21 och 23 §§ ska innehålla.
26 §
Har upphävts genom
lag (2018:446)
.
Tystnadsplikt
27 §
Den som tillhör eller har tillhört personal inom en  enskilt bedriven vävnadsinrättning där det sker  tillvaratagande och kontroll av mänskliga vävnader och celler  avsedda att användas vid tillverkning av läkemedel avsedda  för användning på människor eller import av vävnadsprodukter,  får inte obehörigen röja vad han eller hon i verksamheten har  fått veta om en enskild givares hälsotillstånd eller andra  personliga förhållanden. Som obehörigt röjande anses inte att  någon fullgör uppgiftsskyldighet som följer av lag eller  förordning.
I verksamhet inom den enskilda hälso- och sjukvården  tillämpas bestämmelserna i 6 kap. 12 § patientsäkerhetslagen 
(2010:659).
För det allmännas verksamhet gäller bestämmelserna i  offentlighets- och sekretesslagen (2009:400).
Lag (2017:224)
.
Avgifter
28 §
Den som ansöker om tillstånd enligt 9 § ska betala ansökningsavgift. Så länge ett tillstånd gäller ska även årsavgift betalas.
Regeringen får meddela föreskrifter om avgifternas storlek.
Återkallelse av tillstånd m.m.
29 §
Om en tillsynsmyndighet får kännedom om att någon brutit mot en bestämmelse som gäller verksamhet som står under myndighetens tillsyn enligt denna lag, ska myndigheten vidta åtgärder för att vinna rättelse.
30 §
Om en tillsynsmyndighet finner att en vävnadsinrättning inte uppfyller kraven enligt denna lag eller de föreskrifter som meddelats med stöd av lagen, får myndigheten förelägga vävnadsinrättningen att avhjälpa missförhållandena.
Föreläggandet får förenas med vite.
Ett föreläggande enligt första stycket ska innehålla uppgifter om de åtgärder som tillsynsmyndigheten anser bör vidtas för att de påtalade missförhållandena ska kunna avhjälpas.
31 §
Om ett föreläggande enligt 30 § inte följs och om missförhållandena är allvarliga, får tillsynsmyndigheten återkalla tillståndet att bedriva en vävnadsinrättning.
Om det finns sannolika skäl för att ett tillstånd kommer att återkallas enligt första stycket och ett sådant beslut inte kan avvaktas, får tillsynsmyndigheten besluta om återkallelse av tillståndet tills vidare i avvaktan på slutligt avgörande.
Beslut enligt andra stycket gäller i högst sex månader. Om det finns synnerliga skäl, får beslutets giltighetstid förlängas med ytterligare högst sex månader.
32 §
Om det är fara för människors liv eller hälsa, får tillsynsmyndigheten utan föregående föreläggande återkalla tillståndet att bedriva en vävnadsinrättning.
33 §
En tillsynsmyndighet som får kännedom om att verksamhet bedrivs utan tillstånd enligt 9 § ska anmäla detta till Polismyndigheten eller till Åklagarmyndigheten om det finns misstanke om brott.
Lag (2014:767)
.
Ansvar
34 §
Den som uppsåtligen bedriver en vävnadsinrättning utan tillstånd enligt 9 § döms till böter eller fängelse i högst ett år. I ringa fall ska inte dömas till ansvar.
35 §
Har upphävts genom
lag (2024:856)
.
Överklagande m.m.
36 §
En myndighets beslut enligt denna lag får överklagas hos allmän förvaltningsdomstol, om beslutet gäller
1. tillstånd eller återkallelse av tillstånd enligt 9, 31 eller 32 §, eller
2. föreläggande enligt 18 eller 30 §.
Prövningstillstånd krävs vid överklagande till kammarrätten.
37 §
Beslut som en tillstånds- eller tillsynsmyndighet, förvaltningsrätt eller kammarrätt meddelar enligt denna lag gäller omedelbart, om inte annat anges i beslutet.
Lag (2009:855)
.
Ytterligare bemyndigande
38 §
Regeringen, eller den myndighet som regeringen bestämmer, får meddela ytterligare föreskrifter om vävnadsinrättningar och hanteringen av mänskliga vävnader och celler som behövs till skydd för liv eller hälsa.
Övergångsbestämmelser
2008:286
1. Denna lag träder i kraft den 1 juli 2008.
2. En vävnadsinrättning som har inrättats före lagens ikraftträdande får fortsätta att bedriva sin verksamhet, om verksamhetschefen senast den 1 december 2008 ansöker om tillstånd som sägs i 9 §. Verksamheten får efter en sådan ansökan fortsätta i avvaktan på tillståndsmyndighetens eller domstols beslut.
2012:953
1. Denna lag träder i kraft den 1 juni 2013.
2. Vid tillämpning av 7 a § förvaltningsprocesslagen
(1971:291) ska Inspektionen för vård och omsorg vara den enskildes motpart, om inspektionen efter ikraftträdandet är behörig att handlägga den typ av fråga som är föremål för prövning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.