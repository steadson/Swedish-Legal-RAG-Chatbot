Title: Förordning (2020:711) om undantag från vissa bestämmelser om sjukpenning med anledning av sjukdomen covid-19
SFS Number: Svensk författningssamling 2020:711
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020711-om-undantag-fran-vissa_sfs-2020-711/
Source Link: http://rkrattsbaser.gov.se/sfst?bet=2020:711
Amendment Register Link: http://rkrattsbaser.gov.se/sfsr?bet=2020:711
Ministry/Authority: Socialdepartementet
Issued: 2020-07-02
Metadata: {"Utfärdad": "2020-07-02", "Ändrad": "t.o.m. SFS 2021:577"}

==================================================

Förordning (2020:711) om undantag från vissa bestämmelser om sjukpenning med anledning av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:711
Departement/myndighet
:   
Socialdepartementet
Utfärdad
:   
2020-07-02
Ändrad
:   
t.o.m. SFS 2021:577
Tidsbestämd
: 
2022-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns bestämmelser om undantag från  bestämmelserna om sjukpenning i 27 kap. 48 och 49 §§  socialförsäkringsbalken.
Förordningen är meddelad med stöd av 8 kap. 7 §  regeringsformen.
Bedömning av arbetsförmågans nedsättning efter dag 180 och dag 
365 i rehabiliteringskedjan
2 §
Om den försäkrades vård eller rehabilitering har försenats  på grund av effekter av sjukdomen covid-19 och övervägande  skäl talar för att han eller hon kan förväntas återgå i sitt  vanliga arbete i samma omfattning som före sjukfallet när  vården eller rehabiliteringen har slutförts, gäller inte  bestämmelserna om bedömning av arbetsförmågans nedsättning i 
27 kap. 48 och 49 §§ socialförsäkringsbalken. För en försäkrad  som är arbetstagare ska annat tillgängligt arbete hos  arbetsgivaren likställas med den försäkrades vanliga arbete.
För tid efter det att vården eller rehabiliteringen har  slutförts gäller dock 27 kap. 48 och 49 §§  socialförsäkringsbalken.
En försening av vård eller rehabilitering ska anses vara  orsakad av effekter av sjukdomen covid-19, om inte utredningen  i ärendet visar något annat. Förordning (2021:141).
3 §
Har upphävts genom förordning (2021:141).
Övergångsbestämmelser
2020:711
1. Denna förordning träder i kraft den 17 juli 2020.
2. Förordningen tillämpas dock på sjukpenning som avser tid  från och med den 2 april 2020.
3. Förordningen upphör att gälla vid utgången av 2020.
4. Den upphävda förordningen gäller dock fortfarande för  sjukpenning som avser tid före utgången av 2021.  Förordning (2021:577).
2021:59
1. Denna förordning träder i kraft den 8 februari 2021.
2. De nya bestämmelserna i 2 och 3 §§ ska dock tillämpas på  sjukpenning som avser tid från och med den 21 december 2020.
3. För sjukpenning som avser tid före den 21 december 2020  gäller 2 § i den äldre lydelsen.
2021:141
1. Denna förordning träder i kraft den 15 mars 2021.
2. Äldre bestämmelser gäller fortfarande för sjukpenning som  avser tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.