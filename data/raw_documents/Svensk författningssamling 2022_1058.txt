Title: Förordning (2022:1058) med kompletterande bestämmelser till EU:s gräns- och kustbevakningsförordning
SFS Number: Svensk författningssamling 2022:1058
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221058-med-kompletterande_sfs-2022-1058/
Source Link: http://rkrattsbaser.gov.se/sfst?bet=2022:1058
Amendment Register Link: http://rkrattsbaser.gov.se/sfsr?bet=2022:1058
Ministry/Authority: Justitiedepartementet L4
Issued: 2022-06-22
Metadata: {"Utfärdad": "2022-06-22"}

==================================================

Förordning (2022:1058) med kompletterande bestämmelser till EU:s gräns- och kustbevakningsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1058
Departement/myndighet
:   
Justitiedepartementet L4
Utfärdad
:   
2022-06-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller kompletterande bestämmelser  till
1. Europaparlamentets och rådets förordning (EU) 2019/1896 av  den 13 november 2019 om den europeiska gräns- och  kustbevakningen och om upphävande av förordningarna (EU) nr 
1052/2013 och (EU) 2016/1624 (EU:s gräns- och  kustbevakningsförordning), och
2. lagen (2022:1057) med kompletterande bestämmelser till EU:s  gräns- och kustbevakningsförordning.
2 §
Termer och uttryck i denna förordning har samma betydelse  som i EU:s gräns- och kustbevakningsförordning.
3 §
Denna förordning är meddelad med stöd av 8 kap. 7 §  regeringsformen.
Gränsförvaltningsmyndigheternas ansvar
4 §
Polismyndigheten, Kustbevakningen, Tullverket,  Kriminalvården och Migrationsverket, här kallade  gränsförvaltningsmyndigheterna, är de nationella myndigheter  som utgör Sveriges del av den europeiska gräns- och  kustbevakningen enligt artikel 4 i EU:s gräns- och  kustbevakningsförordning.
Gränsförvaltningsmyndigheterna ska tillsammans, inom ramen för  respektive myndighets verksamhetsområde, ansvara för att  Sverige uppfyller sina åligganden enligt EU:s gräns- och  kustbevakningsförordning och att Sverige vid behov kan begära  och ta emot bistånd från Europeiska gräns- och  kustbevakningsbyrån (Frontex).
Polismyndigheten ska vara samordnande myndighet, om det inte  är uppenbart att någon annan myndighet bör vara ansvarig för  samordningen.
5 §
Polismyndigheten ska
1. vara nationell kontaktpunkt enligt artikel 13 i EU:s gräns-  och kustbevakningsförordning,
2. vara nationell samordningscentral enligt artikel 21 i EU:s  gräns- och kustbevakningsförordning,
3. vara central nationell myndighet med ansvar för att  förvalta det ekonomiska stödet i enlighet med artikel 61 i  EU:s gräns- och kustbevakningsförordning, och
4. ansvara för att anmäla till kommissionen vilken svensk  myndighet som är ansvarig för personuppgiftsbehandling enligt  artikel 89.1 i EU:s gräns- och kustbevakningsförordning.
6 §
Den samordnande myndigheten ska efter samråd med övriga  gränsförvaltningsmyndigheter bereda och till regeringen  överlämna förslag till beslut om
1. Sveriges nationella strategi för europeisk integrerad  gränsförvaltning enligt artikel 8.6 i EU:s gräns- och  kustbevakningsförordning eller uppdatering av denna, och
2. indelning av Sveriges yttre gräns i gränsavsnitt enligt  artikel 30 i EU:s gräns- och kustbevakningsförordning.
Vid behov får även andra myndigheter än  gränsförvaltningsmyndigheter delta i arbetet enligt första  stycket.
7 §
Om en insats enligt EU:s gräns- och  kustbevakningsförordning ska genomföras i Sverige, eller  utomlands med svenskt deltagande, ska en operativ plan för  insatsen upprättas i enlighet med artikel 38 i EU:s gräns- och  kustbevakningsförordning. Den samordnande myndigheten och  övriga berörda gränsförvaltningsmyndigheter ansvarar för  svenskt deltagande i utformningen av en sådan plan.
8 §
Om det har beslutats att det ska genomföras en insats i  Sverige enligt EU:s gräns- och kustbevakningsförordning, ska  den samordnande myndigheten genast underrätta Försvarsmakten  om de utländska tjänstemännen kommer att använda statsfartyg  eller statsluftfartyg på svenskt territorium.
I tillträdesförordningen (1992:118) finns bestämmelser om  tillstånd för tillträde till svenskt territorium.
Gränsförvaltningsmyndigheternas befogenheter
9 §
Den samordnande myndigheten får efter samråd med övriga  berörda gränsförvaltningsmyndigheter, efter regeringens  medgivande, begära bistånd från Frontex i form av snabba  gränsinsatser, utplaceringar av stödenheter för  migrationshantering och återvändandeinterventioner enligt  artikel 37.2, 40 respektive 53 i EU:s gräns- och  kustbevakningsförordning.
Den samordnande myndigheten får efter samråd med övriga  berörda gränsförvaltningsmyndigheter, utan regeringens  medgivande, även begära sådana typer av bistånd från Frontex  som inte framgår av första stycket.
Den samordnande myndigheten ska underrätta Regeringskansliet 
(Justitiedepartementet) innan
1. ett beslut fattas om en begäran om bistånd i form av en  gemensam insats eller en återvändandeinsats enligt  artikel 37.1 respektive 50 i EU:s gräns- och  kustbevakningsförordning, och
2. ett samtycke ges till en av Frontex initierad  återvändandeinsats enligt artikel 50.1 i EU:s gräns- och  kustbevakningsförordning.
10 §
Den samordnande myndigheten får efter samråd med övriga  berörda myndigheter besluta om att ge utländska tjänstemän som  tjänstgör i Sverige enligt EU:s gräns- och  kustbevakningsförordning tillstånd att utföra  förvaltningsuppgifter som innefattar myndighetsutövning enligt 
3 § första och andra stycket och 4 § lagen (2022:1057) med  kompletterande bestämmelser till EU:s gräns- och  kustbevakningsförordning.
11 §
Den samordnande myndigheten får efter samråd med övriga  berörda gränsförvaltningsmyndigheter förhandla om och ingå  överenskommelser med
1. Frontex i alla frågor som föranleds av samarbetet enligt  EU:s gräns- och kustbevakningsförordning, och
2. andra stater inom ramen för insatser i tredjeland som  Sverige deltar eller ska delta i enligt EU:s gräns- och  kustbevakningsförordning.
En överenskommelse enligt första stycket får inte ingås om  överenskommelsen kräver riksdagens eller Utrikesnämndens  medverkan. Innan en överenskommelse enligt första stycket 2  ingås ska den samordnande myndigheten underrätta  Regeringskansliet (Justitiedepartementet).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.