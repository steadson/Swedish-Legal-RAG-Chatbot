Title: Förordning (2009:602) med instruktion för Inspektionen för socialförsäkringen
SFS Number: Svensk författningssamling 2009:602
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2009602-med-instruktion-for_sfs-2009-602/
Source Link: http://rkrattsbaser.gov.se/sfst?bet=2009:602
Amendment Register Link: http://rkrattsbaser.gov.se/sfsr?bet=2009:602
Ministry/Authority: Socialdepartementet
Issued: 2009-05-28
Metadata: {"Utfärdad": "2009-05-28", "Ändrad": "t.o.m. SFS 2024:1067"}

==================================================

Förordning (2009:602) med instruktion för Inspektionen för socialförsäkringen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:602
Departement/myndighet
:   
Socialdepartementet
Utfärdad
:   
2009-05-28
Ändrad
:   
t.o.m. SFS 2024:1067
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Inspektionen för socialförsäkringen har till uppgift  att genom systemtillsyn och effektivitetsgranskning värna  rättssäkerheten och effektiviteten inom  socialförsäkringsområdet.
Med systemtillsyn avses granskning av om tillsynsobjektets  egna system för styrning och kontroll säkerställer en  korrekt och enhetlig tillämpning av det regelverk som  tillsynsobjektet ska tillämpa. Med effektivitetsgranskning  avses granskning av om tillsynsobjektets verksamhet fungerar  effektivt med utgångspunkt i det statliga åtagandet.
Myndigheten ska i sin systemtillsyn och  effektivitetsgranskning belysa hur socialförsäkringen  fungerar för kvinnor och män samt för flickor och  pojkar. Förordning (2018:39).
2 §
Myndigheten ska utöva systemtillsyn över och utföra  effektivitetsgranskning av den verksamhet som bedrivs av
1. Försäkringskassan,
2. Pensionsmyndigheten, i de delar som inte står under  Finansinspektionens tillsyn, och
3. Skatteverket, i de delar som avser beslut om  pensionsgrundande inkomst.
För Försäkringskassan och Pensionsmyndigheten finns  bestämmelser om skyldighet att lämna uppgifter till  myndigheten i 4 § förordningen (1980:995) om skyldighet för  Försäkringskassan och Pensionsmyndigheten att lämna uppgifter  till andra myndigheter. För Skatteverket finns motsvarande  bestämmelser i 7 b § förordningen (2001:588) om behandling av  uppgifter i Skatteverkets beskattningsverksamhet.  Förordning (2024:1067).
3 §
Myndigheten får även utöva systemtillsyn över och utföra  effektivitetsgranskning av verksamheter som gränsar till  socialförsäkringsområdet. Detsamma gäller samverkansinsatser  med anknytning till socialförsäkringsområdet.
Förordning (2024:1067).
3 a §
Myndigheten får, i de fall det är nödvändigt, bedriva  den forskning som behövs för att myndigheten ska kunna  fullgöra sina uppgifter enligt 1-3 §§. Förordning (2024:1067).
Samverkan
4 §
Myndigheten ska i sin systemtillsyn och  effektivitetsgranskning samverka med de tillsynsmyndigheter  som kan komma att beröras av myndighetens tillsyns- eller  granskningsverksamhet. Förordning (2024:1067).
Ledning
5 §
Myndigheten leds av en myndighetschef.
6 §
Vid myndigheten ska det finnas ett insynsråd som består av högst nio ledamöter.
Anställningar och uppdrag
7 §
Generaldirektören är myndighetschef.
Personalansvarsnämnd
8 §
Vid myndigheten ska det finnas en personalansvarsnämnd.
Tillämpligheten av viss förordning
9 §
Myndigheten ska tillämpa personalföreträdarförordningen
(1987:1101).
Undantag från myndighetsförordningen
10 §
Bestämmelsen i 27 § myndighetsförordningen (2007:515) om myndighetens rätt att företräda staten vid domstol ska inte tillämpas på myndigheten.
Rapportering
11 §
Myndigheten ska löpande redovisa resultatet av sådan  tillsyn och granskning som avses i 2 och 3 §§ till regeringen.
De myndigheter som varit föremål för tillsynen och  granskningen ska informeras om resultatet.
Förordning (2024:1067).
12 §
Har upphävts genom förordning (2021:450).
13 §
Har upphävts genom förordning (2021:450).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.