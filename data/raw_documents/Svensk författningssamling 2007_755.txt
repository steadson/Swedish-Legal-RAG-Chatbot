Title: Förordning (2007:755) om det allmänna myndighetsregistret
SFS Number: Svensk författningssamling 2007:755
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007755-om-det-allmanna_sfs-2007-755/
Source Link: http://rkrattsbaser.gov.se/sfst?bet=2007:755
Amendment Register Link: http://rkrattsbaser.gov.se/sfsr?bet=2007:755
Ministry/Authority: Finansdepartementet SFÖ
Issued: 2007-10-25
Metadata: {"Utfärdad": "2007-10-25"}

==================================================

Förordning (2007:755) om det allmänna myndighetsregistret
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:755
Departement/myndighet
:   
Finansdepartementet SFÖ
Utfärdad
:   
2007-10-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
Regeringen föreskriver följande.
1 §
Statistiska centralbyrån ska föra ett register över statliga myndigheter. Registret ska innehålla uppgifter om dels domstolar, dels affärsverk och övriga förvaltningsmyndigheter.
Även uppgifter om myndigheter som avses i 1 § första stycket förordningen (1992:247) med instruktion för utrikesrepresentationen ska ingå i registret.
Registret ska inte innehålla uppgifter om kommittéer och särskilda utredare som regleras i kommittéförordningen
(1998:1474).
2 §
Registret ska innehålla följande uppgifter om myndigheterna:
- organisationsnummer
- namn
- besöks- och postadress
- telefonnummer
- faxnummer
- e-postadress
- webbadress.
3 §
Uppgifter till registret ska, i den utsträckning det är möjligt, hämtas från det allmänna företagsregistret, som regleras i förordningen (1984:692) om det allmänna företagsregistret.
4 §
Statistiska centralbyrån ska avgiftsfritt hålla det allmänna myndighetsregistret tillgängligt för allmänheten genom en publik webbplats.
5 §
Statistiska centralbyrån ska fastställa organisationsnummer för statliga myndigheter i enlighet med 3 § lagen (1974:174) om identitetsbeteckning för juridiska personer m.fl. Ett organisationsnummer ska inte fastställas om det redan finns ett organisationsnummer som myndigheten använder eller kan använda eller om det annars är uppenbart att det inte behövs.
6 §
En myndighet under regeringen som avses i 1 § ska anmäla till Statistiska centralbyrån när den påbörjar sin verksamhet om organisationsnummer inte har fastställts för den.
När en registrerad myndighet under regeringen upphör, ska myndigheten anmäla detta till Statistiska centralbyrån och ange tidpunkten för upphörandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.