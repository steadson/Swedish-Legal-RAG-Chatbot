Title: Förordning (2025:747) om tillhandahållande och användning av hållbara flygbränslen
SFS Number: Svensk författningssamling 2025:747
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025747-om-tillhandahallande-och_sfs-2025-747/
Source Link: http://rkrattsbaser.gov.se/sfst?bet=2025:747
Amendment Register Link: http://rkrattsbaser.gov.se/sfsr?bet=2025:747
Ministry/Authority: Landsbygds- och infrastrukturdepartementet
Issued: 2025-06-19
Metadata: {"Utfärdad": "2025-06-19"}

==================================================

Förordning (2025:747) om tillhandahållande och användning av hållbara flygbränslen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:747
Departement/myndighet
:   
Landsbygds- och infrastrukturdepartementet
Utfärdad
:   
2025-06-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningen kompletterar en EU-förordning
1 §
Denna förordning ansluter till lagen (2025:606) om  tillhandahållande och användning av hållbara flygbränslen och  kompletterar Europaparlamentets och rådets förordning (EU) 
2023/2405 av den 18 oktober 2023 om säkerställande av lika  villkor för hållbar lufttransport (ReFuelEU Aviation).
EU-förordningen innehåller krav på att
1. vid flygplatser tillhandahålla flygbränslen som i viss  omfattning ska bestå av hållbart flygbränsle,
2. tanka hållbara flygbränslen, och
3. underlätta tillgång till hållbara flygbränslen.
2 §
Denna förordning är meddelad med stöd av
- 9 § lagen (2025:606) om tillhandahållande och användning av  hållbara flygbränslen i fråga om 17 §, och
- 8 kap. 7 § regeringsformen i fråga om övriga bestämmelser.
Ordförklaringar
3 §
Med EU-förordningen avses i denna  förordning Europaparlamentets och rådets förordning (EU) 
2023/2405, i den ursprungliga lydelsen.
4 §
Med flygplatsansvarig avses i denna förordning den som i  artikel 3.2 i EU-förordningen definieras som  unionsflygplatsens ledningsenhet.
5 §
Med luftfartygsoperatör, flygbränsleleverantör,  flygbränsle, hållbart flygbränsle, syntetiskt flygbränsle och  bränslehanterare avses i denna förordning detsamma som i EU-
förordningen.
Behöriga myndigheter
6 §
Transportstyrelsen och Statens energimyndighet är behöriga  myndig-heter enligt EU-förordningen och fullgör, enligt den  ansvarsfördelning som följer av 7-12 och 14-17 §§, de  uppgifter som en behörig myndighet har enligt EU-förordningen  och de rättsakter som antagits med stöd av EU-förordningen.
Undantag från tankningskrav
7 §
Transportstyrelsen prövar frågor om undantag från  tankningskrav enligt artikel 5.3 i EU-förordningen och fullgör  i övrigt de uppgifter som den behöriga myndigheten har enligt  artikel 5 i EU-förordningen.
Rapportering
8 §
Rapportering enligt artiklarna 7.3 och 8 i EU-förordningen  ska ske till Transportstyrelsen.
Tillsyn
9 §
Transportstyrelsen utövar tillsyn över att  luftfartygsoperatörer, flyg-platsansvariga, bränslehanterare  och sådana andra parter som avses i artikel 6.4 i EU-
förordningen följer EU-förordningen.
10 §
Statens energimyndighet utövar tillsyn över att  flygbränsleleverantörer följer EU-förordningen.
Prövning av frågor om sanktionsavgifter
11 §
Transportstyrelsen prövar frågor om sanktionsavgifter för  luftfartygsoperatörers överträdelser av EU-förordningen och  rättsakter som meddelats med stöd av EU-förordningen.
12 §
Statens energimyndighet prövar frågor om  sanktionsavgifter för flyg-bränsleleverantörers överträdelser  av EU-förordningen och rättsakter som meddelats med stöd av  EU-förordningen.
Beslut om sanktionsavgifter
13 §
I ett beslut om sanktionsavgift ska myndigheten redovisa  den metod som tillämpats för att fastställa priset på  flygbränsle, hållbart flygbränsle och syntetiskt flygbränsle.  Metoden ska baseras på kontrollerbara och objektiva kriterier,  inbegripet kriterier från den senast tillgängliga tekniska  rapport som avses i artikel 13 i EU-förordningen.
Redovisning av sanktionsintäkterna
14 §
Transportstyrelsen och Statens energimyndighet ska senast  den 31 mars varje år redovisa till Regeringskansliet 
(Landsbygds- och infrastrukturdepartementet) hur stora  intäkterna från sanktionsavgifter blev under det närmast  föregående kalenderåret.
Ytterligare uppgifter enligt EU-förordningen
15 §
Transportstyrelsen fullgör de uppgifter som Sverige eller  den behöriga myndigheten har enligt artiklarna 2.2, 2.3 och 6  i EU-förordningen.
16 §
Statens energimyndighet fullgör de uppgifter som Sverige  har enligt artikel 12.8 i EU-förordningen.
Avgifter för den behöriga myndighetens kostnader
17 §
Transportstyrelsen och Statens energimyndighet får inom  sina an-svarsområden meddela föreskrifter om avgifter för  myndighetens kostnader för att
1. pröva en ansökan om undantag enligt 4 § lagen (2025:606) om  tillhandahållande och användning av hållbara flygbränslen, och
2. utöva tillsyn enligt EU-förordningen, rättsakter som har  antagits med stöd av EU-förordningen, lagen om  tillhandahållande och användning av hållbara flygbränslen och  denna förordning.
Övergångsbestämmelser
2025:747
1. Denna förordning träder i kraft den 1 augusti 2025.
2. Genom förordningen upphävs förordningen (2024:1002) om  tillhandahållande och användning av hållbara flygbränslen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.