Title: Förordning (1987:74) om förändring av statliga personalpensioner under åren 1960-1975
SFS Number: Svensk författningssamling 1987:74
URL: https://www.riksdagen.se/sv/dokument-och-lagar/dokument/svensk-forfattningssamling/forordning-198774-om-forandring-av-statliga_sfs-1987-74/
Source Link: http://rkrattsbaser.gov.se/sfst?bet=1987:74
Amendment Register Link: http://rkrattsbaser.gov.se/sfsr?bet=1987:74
Ministry/Authority: Finansdepartementet ESA
Issued: 1987-02-26
Metadata: {"Utfärdad": "1987-02-26", "Ändrad": "t.o.m. SFS 2010:1669"}

==================================================

Förordning (1987:74) om förändring av statliga personalpensioner under åren 1960-1975
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:74
Departement/myndighet
:   
Finansdepartementet ESA
Utfärdad
:   
1987-02-26
Ändrad
:   
t.o.m. SFS 2010:1669
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning gäller förändring under åren 1960--1975 av normalbelopp (bruttobelopp) av pension enligt statens allmänna tjänstepensionsreglemente (1959:287, SPR) eller bruttobelopp och basbelopp enligt kungörelsen (1959:290) med bestämmelser om vissa pensionsförmåner enligt föreskrifter meddelade före utfärdandet av statens allmänna tjänstepensionsreglemente.
2 §
Med normalbelopp avses vid egenpension bruttobeloppet för månad utan höjning enligt 12 § 3 mom. SPR och vid familjepension det bruttobelopp för månad som gäller för ensam berättigad.
3 §
Bestämmelserna i 12 § 3 mom. och 15 § 1 mom. andra stycket SPR tillämpas även i fråga om egenpension enligt 1 § första stycket.
Ändring av pensionsbelopp
4 §
Normalbeloppet (basbeloppet) för månad höjs för det år och med den procentsats eller det krontalsbelopp som anges i följande sammanställning. Höjningen gäller i förhållande till normalbeloppet
(basbeloppet) vid utgången av det föregående året. Såvitt gäller familjepension är krontalsbeloppet hälften av det angivna.
Avgång Förmånens ökning
för år   i procent, såvitt gäller        i kronor, såvitt
gäller andra belopp
belopp enligt      andra        än basbelopp enligt
3 § tredje stycket belopp       3 § tredje stycket
kung. 1959:290                  kung. 1959:290
1958    1959    2                   2           --
1959    1960    5                   5           --
1960    1961    5                   5           --
1961    1962    6,5                 6,5         --
1962    1963    3,5                 3,5         --
1963    1964    3,5                 3,5         --
1964    1965    4,8                 4,8         --
1965    1966    7,5                 7,5         --
1966    1967    6                   6           --
1967    1968    5                   5           --
1968    1969    2                   --           53
1969    1970    2,5                 --           75
1970    1971    5                   --          110
1971    1972    5                   --           84
1972    1973    5                   --           84
1973    1974    7                   7           140, om den procentu-
ella höjningen
skulle ha blivit
lägre
1974    1975    7                  7            120, om normalbeloppet
efter den procentu-
ella höjningen
understiger 2 000
kronor för egen-
pension och 1 000
kronor för familje-
pension. Ökningen
får dock inte med-
föra att normal-
beloppet blir högre
än 2 000 respektive
1 000 kronor
5 §
Utöver den beloppshöjning för år 1974 som följer av 4 § höjs pension som bestämts enligt kungörelsen (1959:290) med bestämmelser om vissa pensionsförmåner enligt föreskrifter meddelade före utfärdandet av statens allmänna tjänstepensionsreglemente. Det sker genom att normalbeloppet eller normalbeloppet för det jämförelsebelopp som avses i 6 § kungörelsen ökas med ytterligare 45 kronor. Beloppet är detsamma för egen- och familjepension.
6 §
För tid från och med den 1 juli 1975 ändras normalbelopp och basbelopp av pension enligt 4 § i samma grad som prisbasbeloppet enligt 2 kap. 6 och 7 §§  socialförsäkringsbalken ändrats i förhållande till talet 9 300.
Första stycket gäller också sådan familjepension för frånskild make som är begränsad enligt 14 § 3 mom. SPR.
Förordning (2010:1669).
7 §
Är pensionen avkortad, begränsas höjningen med krontalsbelopp enligt 4 § i motsvarande mån. För tid, under vilken årlig ersättning har minskats med tio procent, begränsas höjningen i motsvarande mån.
Övergångsbestämmelser
1987:74
Denna förordning träder i kraft den 1 maj 1987 och tillämpas i fråga om förmåner som beviljas efter ikraftträdandet.
Genom förordningen upphävs
1. kungörelsen (1960:220) om vissa statliga personalpensioner m. m.
under år 1960,
2. kungörelsen (1962:228) om vissa statliga personalpensioner m. m.
under år 1962,
3. kungörelsen (1964:251) om vissa statliga personalpensioner m. m.
under år 1964,
4. kungörelsen (1966:473) om vissa statliga personalpensioner m. m.
under år 1966,
5. kungörelsen (1966:737) om förändring av vissa statliga personalpensioner m. m. från och med den 1 januari 1967,
6. kungörelsen (1967:442) om höjning av egenpensionsförmån m. m. inom den statliga personalpensioneringen för tiden januari--juni 1967,
7. kungörelsen (1967:710) om förändring av vissa statliga personalpensioner m. m. från och med den 1 januari 1968,
8. kungörelsen (1968:130) om höjning av egenpensionsförmåns bruttobelopp m. m. inom den statliga personalpensioneringen för tiden januari--juni 1968,
9. kungörelsen (1969:461) om vissa statliga personalpensioner m. m.
under år 1969,
10. kungörelsen (1969:543) om statliga personalpensioner från och med den 1 januari 1970,
11. kungörelsen (1971:523) om statliga personalpensioner m. m. under år 1971,
12. kungörelsen (1971:848) om statliga personalpensioner under år 1972,
13. kungörelsen (1972:619) om statliga personalpensioner under år 1973,
14. kungörelsen (1974:180) om statliga personalpensioner från och med den 1 maj 1974, m. m.,
15. förordningen (1975:237) om statliga personalpensioner från och med den 1 juni 1975, m. m.
De upphävda författningarna gäller fortfarande i fråga om förmåner som har beviljats före ikraftträdandet.
2010:1669
Denna förordning träder i kraft den 1 januari 2011. Äldre föreskrifter gäller fortfarande för uppräkning för tid före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.