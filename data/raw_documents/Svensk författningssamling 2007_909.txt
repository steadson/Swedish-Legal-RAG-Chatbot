Title: Förordning (2007:909) med instruktion för Nämnden för styrelserepresentationsfrågor
SFS Number: Svensk författningssamling 2007:909
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007909-med-instruktion-for-namnden_sfs-2007-909/
Source Link: http://rkrattsbaser.gov.se/sfst?bet=2007:909
Amendment Register Link: http://rkrattsbaser.gov.se/sfsr?bet=2007:909
Ministry/Authority: Arbetsmarknadsdepartementet ARM
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2021:1197"}

==================================================

Förordning (2007:909) med instruktion för Nämnden för styrelserepresentationsfrågor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:909
Departement/myndighet
:   
Arbetsmarknadsdepartementet ARM
Utfärdad
:   
2007-11-15
Ändrad
:   
t.o.m. SFS 2021:1197
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Nämnden för styrelserepresentationsfrågor prövar frågor om tillstånd enligt 9 § andra stycket lagen (1987:1245) om styrelserepresentation för de privatanställda och om undantag enligt 17 § samma lag.
Ledning
2 §
Myndigheten leds av en nämnd.
3 §
Nämnden ska bestå av en ordförande och åtta andra  ledamöter. Ordföranden, som ska vara eller ha varit ordinarie  domare, utses bland personer som inte kan anses företräda  arbetsgivar- eller arbetstagarintressen. Övriga ledamöter  utses efter förslag av Svenskt Näringsliv, Sveriges Kommuner  och Regioner, Arbetsgivaralliansen, Fremia,  Landsorganisationen i Sverige och Tjänstemännens  Centralorganisation. Svenskt Näringsliv och Sveriges Kommuner  och Regioner föreslår vardera två ledamöter och de övriga  vardera en ledamot. För ordföranden och varje annan ledamot  utses i samma ordning en ersättare. Förordning (2021:1197).
Organisation
4 §
Hos nämnden finns en sekreterare.
4 a §
Kammarkollegiet utför administrativa och handläggande  uppgifter åt myndigheten. Förordning (2017:1098).
Beslutförhet
5 §
Sekreteraren utses av nämnden i dess helhet. Andra ärenden avgörs av nämnden i dess helhet, om deras beskaffenhet kräver det.
6 §
Ordföranden prövar fråga om avvisning eller avskrivning i ett ärende som avses i 1 §. Ordföranden avgör även administrativa ärenden.
Nämnden får i arbetsordningen meddela föreskrifter om eller i enskilda fall besluta att ordföranden får avgöra även andra ärenden, med undantag för avgörande i sak av ärenden som avses i 1 §.
7 §
I prövningen av ärenden som avses i 1 § samt av andra  ärenden än de som avses i 5 och 6 §§ deltar ordföranden och  fyra andra ledamöter. Två av dessa ska vara utsedda på förslag  av arbetstagarorganisationerna och två av Svenskt Näringsliv.  I stället för den ene av de två sistnämnda ledamöterna  inträder
1. när ärendet gäller ett företag där en kommun eller en  region har ett bestämmande inflytande, en av de ledamöter som  har utsetts på förslag av Sveriges Kommuner och Regioner,
2. när ärendet gäller ett företag som är anslutet till  Arbetsgivaralliansen, den ledamot som har utsetts på förslag  av denna organisation,
3. när ärendet gäller ett företag som är anslutet till Fremia,  den ledamot som har utsetts på förslag av denna organisation.
Beslut som inte innefattar ett slutligt avgörande av ärendet  får dock fattas av ordföranden samt en ledamot för vardera  arbetstagarsidan och arbetsgivarsidan. Förordning (2021:1197).
8 §
Om det framkommer skiljaktiga meningar vid en överläggning, tillämpas föreskrifterna i 16 kap. rättegångsbalken om omröstning i tvistemål.
Ärendenas handläggning
9 §
Ordföranden ansvarar för beredningen av ärendena. Om det behövs, hålls muntlig förberedelse.
Sekreteraren får utfärda föreläggande att avhjälpa brist i en ansökan samt infordra förklaring, upplysning eller yttrande i ett ärende.
10 §
Ett ärende avgörs efter muntlig förhandling, om det inte finns särskilda skäl.
Ska muntlig förhandling inte hållas, avgörs ärendet efter föredragning. Föredragningen ankommer på sekreteraren eller en särskilt förordnad föredragande. Ordföranden får överta föredragningen av ett ärende.
Undantag från myndighetsförordningen
11 §
Följande bestämmelser i myndighetsförordningen (2007:515)
ska inte tillämpas på myndigheten:
5 § om delegering,
14 § om nämndens sammansättning,
15 och 16 §§ om beslutförhet, samt
20 § om föredragning.
Överklagande
12 §
Av 18 § lagen (1987:1245) om styrelserepresentation för de privatanställda framgår att nämndens beslut i fråga som avses i 1 § inte får överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.