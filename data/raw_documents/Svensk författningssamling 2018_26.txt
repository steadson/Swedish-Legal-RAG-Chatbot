Title: Förordning (2018:26) om Patientskadenämnden
SFS Number: Svensk författningssamling 2018:26
URL: https://www.riksdagen.se/sv/dokument-och-lagar/dokument/svensk-forfattningssamling/forordning-201826-om-patientskadenamnden_sfs-2018-26/
Source Link: http://rkrattsbaser.gov.se/sfst?bet=2018:26
Amendment Register Link: http://rkrattsbaser.gov.se/sfsr?bet=2018:26
Ministry/Authority: Socialdepartementet
Issued: 2018-01-25
Metadata: {"Utfärdad": "2018-01-25"}

==================================================

Förordning (2018:26) om Patientskadenämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:26
Departement/myndighet
:   
Socialdepartementet
Utfärdad
:   
2018-01-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Patientskadenämnden, som är den patientskadenämnd som  avses i 17 § patientskadelagen (1996:799), består av  ordföranden och sex andra ledamöter. Nämndens ordförande ska  vara eller ha varit ordinarie domare. Av de andra ledamöterna  ska tre företräda patienternas intressen, en vara medicinskt  sakkunnig, en vara väl förtrogen med personskadereglering hos  försäkringsgivare (försäkringsgivarledamot) och en ha  särskild kunskap om verksamhet som rör hälso- och sjukvård.
Det ska finnas en eller flera ersättare för ordföranden och  övriga ledamöter. En sådan ersättare ska uppfylla samma krav  som den ledamot som ska ersättas.
Utöver vad som sägs i första stycket får nämnden, när det  finns skäl att förstärka nämnden med medicinsk sakkunskap,  besluta att ytterligare en person med sådan kunskap ska ingå  i nämnden som särskild ledamot.
2 §
Patientskadenämndens ordförande, andra ledamöter och  ersättare för dessa utses av regeringen.  Försäkringsgivarledamoten och hans eller hennes ersättare  utses dock av Patientförsäkringsföreningen. Samtliga  ledamöter och ersättare ska utses för en tid av längst fyra  år.
3 §
Patientskadenämnden är beslutsför när ordföranden och  minst fyra andra ledamöter är närvarande. Minst två av  ledamöterna ska vara sådana som utsetts att företräda  patienternas intressen.
Som nämndens beslut gäller den mening som omfattats av mer än  hälften av antalet ledamöter. Vid lika röstetal har  ordföranden utslagsröst.
Ordföranden får ensam besluta i ärenden som är av enkel  beskaffenhet. Ärenden som är av principiell betydelse eller  som annars är av större vikt ska dock alltid avgöras av  nämnden.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.