Title: Förordning (2011:1494) om vissa fiskarter från Östersjöområdet
SFS Number: Svensk författningssamling 2011:1494
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20111494-om-vissa-fiskarter-fran_sfs-2011-1494/
Source Link: http://rkrattsbaser.gov.se/sfst?bet=2011:1494
Amendment Register Link: http://rkrattsbaser.gov.se/sfsr?bet=2011:1494
Ministry/Authority: Landsbygds- och infrastrukturdepartementet RSL
Issued: 2011-12-08
Metadata: {"Utfärdad": "2011-12-08"}

==================================================

Förordning (2011:1494) om vissa fiskarter från Östersjöområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:1494
Departement/myndighet
:   
Landsbygds- och infrastrukturdepartementet RSL
Utfärdad
:   
2011-12-08
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser om utsläppande på marknaden och utförsel av vissa fiskarter och fiskprodukter därav med ursprung i Östersjöområdet.
2 §
Fiskarter som omfattas av denna förordning är vildfångad
1. lax (Salmo salar),
2. sill/strömming (Clupea harengus) som är större än 17 cm,
3. röding (Salvelinus spp.),
4. flodnejonöga (Lampetra fluviatilis) och
5. öring (Salmo trutta).
3 §
Med Östersjöområdet avses i denna förordning
1. vatten i ICES statistiska delsektioner 24-32 (BAL 24-BAL 32) såsom dessa beskrivs i bilaga III till Europaparlamentets och rådets förordning (EG) nr 218/2009 av den 11 mars 2009 om avlämnande av statistikuppgifter om nominell fångst från medlemsstater som bedriver fiske i Nordatlantens östra del och
2. svenskt inre vatten enligt lagen (1966:374) om Sveriges sjöterritorium med undantag av inre vatten i Kattegatt och Skagerack.
Utsläppande på marknaden
4 §
Det är tillåtet att på den svenska marknaden släppa ut fiskarter som omfattas av denna förordning och fiskprodukter därav med ursprung i Östersjöområdet som är avsedda för konsumtion inom landet och som innehåller högre halter av dioxiner eller dioxinlika PCB eller icke dioxinlika PCB än de gränsvärden som anges i punkt 5.3 i bilagan till kommissionens förordning (EG) nr 1881/2006 av den 19 december 2006 om fastställande av gränsvärden för vissa främmande ämnen i livsmedel.
Utförsel till länder som är medlemmar i Europeiska unionen
5 §
Vildfångad lax och fiskprodukter därav med ursprung i Östersjöområdet får föras ut till andra länder inom Europeiska unionen än Finland och Lettland endast om fisken eller fiskprodukterna uppfyller kraven i punkt 5.3 i bilagan till kommissionens förordning (EG) nr 1881/2006.
Övrig vildfångad fisk som omfattas av denna förordning och fiskprodukter därav med ursprung i Östersjöområdet får föras ut till andra länder inom Europeiska unionen än Finland endast om fisken eller fiskprodukterna uppfyller kraven i punkt 5.3 i bilagan till kommissionens förordning (EG) nr 1881/2006.
Straff
6 §
Bestämmelser om ansvar för utförsel av fisk och fiskprodukter och försök till utförsel i strid mot denna förordning eller föreskrifter som meddelats med stöd av denna förordning finns i lagen (2000:1225) om straff för smuggling.
Anmälningsskyldighet
7 §
Om Livsmedelsverket misstänker att en straffbar överträdelse av denna förordning eller av någon föreskrift som meddelats med stöd av denna förordning har skett, ska detta anmälas till Tullverket.
Bemyndiganden
8 §
Livsmedelsverket får meddela närmare föreskrifter om vad som ska krävas för att utförsel av fisk och fiskprodukter ska anses vara tillåten enligt 5 §.
Livsmedelsverket får meddela de ytterligare föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.