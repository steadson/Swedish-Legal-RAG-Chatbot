Title: Lag (1994:692) om kommunala folkomröstningar
SFS Number: Svensk författningssamling 1994:692
URL: https://www.riksdagen.se/sv/dokument-och-lagar/dokument/svensk-forfattningssamling/lag-1994692-om-kommunala-folkomrostningar_sfs-1994-692/
Source Link: http://rkrattsbaser.gov.se/sfst?bet=1994:692
Amendment Register Link: http://rkrattsbaser.gov.se/sfsr?bet=1994:692
Ministry/Authority: Finansdepartementet K
Issued: 1994-06-09
Metadata: {"Utfärdad": "1994-06-09", "Ändrad": "t.o.m. SFS 2019:888"}

==================================================

Lag (1994:692) om kommunala folkomröstningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:692
Departement/myndighet
:   
Finansdepartementet K
Utfärdad
:   
1994-06-09
Ändrad
:   
t.o.m. SFS 2019:888
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller för folkomröstning som avses i kommunallagen 
(2017:725).
Lag (2017:738)
.
2 §
I anslutning till att fullmäktige beslutar om att hålla en folkomröstning skall fullmäktige besluta om
1. dag för omröstningen,
2. omröstningsdistrikt och omröstningslokaler,
3. den fråga och de svarsalternativ som skall ställas till de röstberättigade,
4. röstsedlarnas antal, innehåll och utseende,
5. huruvida röstning kan ske på annat sätt än genom personlig inställelse i omröstningslokalen, samt
6. när röstsammanräkningen senast skall vara avslutad.
Dagen för folkomröstningen skall beslutas efter samråd med den centrala valmyndigheten. Samrådet skall ske senast tre månader före omröstningsdagen.
Ett omröstningsdistrikt skall omfatta ett eller flera valdistrikt. Skall den kommunala folkomröstningen äga rum samtidigt med ett allmänt val eller en nationell folkomröstning, skall omröstningsdistrikt och valdistrikt sammanfalla.
Om den kommunala folkomröstningen skall hållas på samma dag som ett allmänt val eller en nationell folkomröstning, skall röstsedlarna för den kommunala folkomröstningen ha en färg som avviker från de övriga val- eller röstsedlarna.
Fullmäktige får besluta om de ytterligare föreskrifter som behövs för att genomföra folkomröstningen
Lag (2002:250)
.
3 §
Kommunen eller regionen ska på lämpligt sätt informera  sina medlemmar om det som fullmäktige beslutat enligt 2 § och  om vad som i övrigt gäller för folkomröstningen.
Lag (2019:888)
.
4 §
För folkomröstningens genomförande i en kommun svarar val-
nämnden.
För folkomröstningens genomförande i en region svarar  valnämnden i den kommun inom regionens område som regionen  träffar överenskommelse med. Om överenskommelse inte kan  träffas, ska folkomröstningen genomföras av valnämnden i den  kommun där regionen har sin anslagstavla.
Lag (2019:888)
.
5 §
Rösträtt vid folkomröstning i en kommun har den som är  folkbokförd i kommunen, senast på dagen för folkomröstningen  fyller 18 år och
1. är medborgare i Sverige eller i någon annan av Europeiska  unionens medlemsstater (unionsmedborgare),
2. är medborgare i Island eller Norge, eller
3. varit folkbokförd i Sverige tre år i följd före dagen för  folkomröstningen.
Rösträtt vid folkomröstning i en kommun har också en sådan  unionsmedborgare som avses i 1 kap. 5 § andra stycket  kommunallagen (2017:725).
Rösträtt vid folkomröstning i en region har den som har  rösträtt vid folkomröstning i en kommun inom regionen.
Lag (2019:888)
.
6 §
När en kommunal folkomröstning ska hållas, ska en  röstlängd upprättas för varje omröstningsdistrikt. Det är  uppgifterna i folkbokföringsdatabasen enligt lagen (2001:182)  om behandling av personuppgifter i skatteförvaltningens  folkbokföringsverksamhet och i fastighetsregistret enligt  lagen (2000:224) om fastighetsregister 30 dagar före dagen för  folkomröstningen som ska ligga till grund för uppgifterna i  röstlängderna.
Uppgifter för framställning av röstlängder och röstkort  tillhandahålls av den centrala valmyndigheten efter anmälan.
Ska folkomröstning äga rum samtidigt med ett allmänt val eller  en nationell folkomröstning, får röstlängderna och röstkorten  för den kommunala folkomröstningen samordnas med valet eller  den nationella folkomröstningen. I annat fall och för de  personer som inte är röstberättigade i det allmänna valet  eller den nationella folkomröstningen ska kommunen eller  regionen framställa röstlängd och upprätta röstkort med  ledning av registeruppgifterna från den centrala  valmyndigheten.
Centrala valmyndigheten har rätt till ersättning för de  kostnader som föranleds av den kommunala folkomröstningen.
Lag (2019:888)
.
7 §
Röstkorten skall skickas ut så snart som möjligt. Om förtidsröstning skall ske, skall röstkorten vara de röstberättigade till handa senast den dag som förtidsröstningen inleds.
Lag (2002:250)
.
8 §
Väljare som har förlorat sitt röstkort eller inte fått  något röstkort ska få ett duplettröstkort om de begär det.
Om den kommunala folkomröstningen ska hållas på samma dag som  ett allmänt val eller en nationell folkomröstning, får  duplettröstkort tillhandahållas hos centrala valmyndigheten,  länsstyrelsen, en utlandsmyndighet eller kommunen. I annat  fall får duplettröstkort tillhandahållas hos den kommun eller  region som ansvarar för folkomröstningen.
De som vill ha ett duplettröstkort ska lämna uppgift om namn  och personnummer.
Lag (2019:888)
.
9 §
Om folkomröstning ska äga rum samtidigt med ett allmänt  val eller en nationell folkomröstning, kan de som anser att  röstlängden innehåller felaktiga uppgifter om dem skriftligen  begära att uppgifterna rättas. Bestämmelserna i 5 kap. 5-7 §§  samt 15 kap. 3 § 2, 5 §, 6 § första stycket 2 och andra  stycket samt 9 § vallagen (2005:837) ska då tillämpas.
I annat fall ska de som anser att röstlängden innehåller  felaktiga uppgifter om dem skriftligen begära hos den kommun  eller region som ansvarar för omröstningen att uppgifterna  rättas. Det som inträffat senare än 30 dagar före valdagen får  inte ligga till grund för rättelse enligt denna paragraf.
Lag (2019:888)
.
10 §
En röstsedel är ogiltig om den
1. inte har tillhandahållits av valnämnden eller
2. har kännetecken som uppenbart gjorts med avsikt.
Om det i ett röstkuvert finns flera likalydande röstsedlar, skall endast en röstsedel räknas. Finns det i annat fall mer än en röstsedel i röstkuvertet, är samtliga dessa röstsedlar ogiltiga.
Lag (2002:250)
.
11 §
Sedan valnämnden har avslutat rösträkningen, skall röstsedlarna läggas in i särskilda omslag, de godkända för sig och de ogiltiga för sig. Omslagen skall förseglas.
Röstsedlarna skall förvaras minst ett år efter det att sammanräkningen har avslutats.
Lag (2002:250)
.
12 §
Tillkännagivandet om justering av valnämndens protokoll  med anledning av en folkomröstning i en region ska anslås på  regionens anslagstavla.
Lag (2019:888)
.
13 §
Valnämndens beslut med anledning av en folkomröstning i  en region får på begäran av en medlem av den regionen  överklagas genom laglighetsprövning enligt 13 kap.  kommunallagen (2017:725).
Lag (2019:888)
.
Övergångsbestämmelser
2017:738
1. Denna lag träder i kraft den 1 januari 2018.
2. Äldre bestämmelser gäller fortfarande för överklagande av  beslut som har tillkännagetts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.