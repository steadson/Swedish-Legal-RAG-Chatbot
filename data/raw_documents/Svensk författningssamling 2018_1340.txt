Title: Resegarantiförordning (2018:1340)
SFS Number: Svensk författningssamling 2018:1340
URL: https://www.riksdagen.se/sv/dokument-och-lagar/dokument/svensk-forfattningssamling/resegarantiforordning-20181340_sfs-2018-1340/
Source Link: http://rkrattsbaser.gov.se/sfst?bet=2018:1340
Amendment Register Link: http://rkrattsbaser.gov.se/sfsr?bet=2018:1340
Ministry/Authority: Finansdepartementet KO
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2021:508"}

==================================================

Resegarantiförordning (2018:1340)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1340
Departement/myndighet
:   
Finansdepartementet KO
Utfärdad
:   
2018-06-20
Ändrad
:   
t.o.m. SFS 2021:508
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Förordningen gäller sådana resegarantier som omfattas  av resegarantilagen (2018:1218).
Termer och uttryck som används i resegarantilagen har samma  betydelse i denna förordning.
Anmälan av verksamhet
2 §
En näringsidkares anmälan av verksamhet enligt 11 §  resegarantilagen (2018:1218) ska innehålla uppgifter om  näringsidkarens företagsnamn och organisationsnummer eller,  om sådana inte finns, uppgifter om namn och personnummer  eller samordningsnummer, samt kontaktuppgifter.
En anmälan ska även innehålla uppgifter om de paketresor  eller sammanlänkade researrangemang som näringsidkaren avser  att sälja eller underlätta uppkomsten av, vilka  betalningsvillkor som gäller för dessa samt, i förekommande  fall, den uppskattade kostnaden för hemtransport av  resenärerna och för inkvartering i avvaktan på hemtransporten  i händelse av insolvens.
Om en resegaranti har ordnats för paketresorna eller de  sammanlänkade researrangemangen ska anmälan innehålla  uppgifter om resegarantins omfattning och villkor.
Förordning (2018:1853).
3 §
Kammarkollegiet får meddela närmare föreskrifter om de  uppgifter som ska lämnas till myndigheten i en anmälan av  verksamhet enligt 11 § resegarantilagen (2018:1218) och i en  anmälan om ändrade förutsättningar enligt 16 § samma lag.
Prövning av skyldighet att ordna resegaranti
4 §
Kammarkollegiet prövar om det finns skyldighet att  ordna en resegaranti och om en ordnad resegaranti kan  godkännas enligt 12 § resegarantilagen (2018:1218).
5 §
Om resegarantin består av en betalningsutfästelse ska  denna vara ställd till Kammarkollegiet.
6 §
Om resegarantin består av en försäkring ska denna vara  tecknad hos en försäkringsgivare som har tillstånd att  bedriva försäkringsrörelse i ett land inom EES eller i ett  land som är medlem i Organisationen för ekonomiskt samarbete  och utveckling (OECD).
Kammarkollegiet får dock godkänna en resegaranti i form av en  försäkring som ordnas av någon annan än en sådan  försäkringsgivare som avses i första stycket om de krav som  gäller för den som står för resegarantin är tillräckliga för  att anta att denne kan infria sina åtaganden.
7 §
Om resegarantin består av deponerade medel ska dessa vara  deponerade hos Kammarkollegiet, ett kreditinstitut som har  tillstånd att driva bank- eller finansieringsrörelse enligt  lagen (2004:297) om bank- och finansieringsrörelse eller hos  ett sådant utländskt kreditinstitut som avses i arti-
kel 4.1.1 a i Europaparlamentets och rådets förordning (EU) nr 
575/2013 av den 26 juni 2013 om tillsynskrav för  kreditinstitut och om ändring av förordning (EU) nr 648/2012  och som är auktoriserat och står under tillsyn av behöriga  myndigheter i ett annat land inom EES.
Deponerade medel ska kunna tas i anspråk av Kammarkollegiet  efter beslut om ersättning ur resegarantin enligt 17 §  resegarantilagen (2018:1218). Förordning (2021:508).
8 §
En betalningsutfästelse eller deponerade medel ska  återgå när resegarantin inte längre behövs.
Ersättning från resegarantin
9 §
Om inte annat följer av de villkor som gäller för en  resegaranti ska Kammarkollegiet pröva begäran om ersättning  enligt 17 § resegarantilagen (2018:1218).
Om Kammarkollegiet förfogar över resegarantin ska myndigheten  verkställa de utbetalningar som den har beslutat om.
Kammarkollegiet får meddela närmare föreskrifter om de  uppgifter som ska lämnas i en begäran om ersättning från  resegarantin som ska prövas av myndigheten.
10 §
Om näringsidkaren har försatts i konkurs ska  Kammarkollegiet underrätta konkursförvaltaren om att  ersättning har begärts från resegarantin.
Tillsyn
11 §
Kammarkollegiet är tillsynsmyndighet enligt 19 §  resegarantilagen (2018:1218).
12 §
Kammarkollegiet ska föra ett register över  arrangörer, återförsäljare och näringsidkare som underlättar  uppkomsten av sammanlänkade researrangemang och som fullgör  sin skyldighet att ordna en resegaranti enligt 4 eller 5 §  resegarantilagen (2018:1218). Registret ska göras  tillgängligt för allmänheten genom en publik webbplats.
13 §
Om Kammarkollegiet begär att en arrangör,  återförsäljare eller näringsidkare som underlättar uppkomsten  av sammanlänkade researrangemang ska ge in ett certifikat,  intyg eller liknande dokument som visar att kravet på godkänd  resegaranti har uppfyllts, ska myndigheten godta motsvarande  dokument från ett annat land inom EES. Myndigheten får dock  begära en översättning av dokumentet till svenska.
Administrativt samarbete
14 §
Kammarkollegiet ska vara central kontaktpunkt för det  administrativa samarbetet och tillsynen av arrangörer,  återförsäljare och näringsidkare som underlättar uppkomsten  av sammanlänkade researrangemang i andra länder inom EES  enligt artikel 18.2 i Europaparlamentets och rådets direktiv 
(EU) 2015/2303 av den 25 november 2015 om paketresor och  sammanlänkade researrangemang, om ändring av förordning (EG)  nr 2006/2004 och Europaparlamentets och rådets direktiv 
2011/83/EU samt om upphävande av rådets direktiv 90/314/EEG,  i den ursprungliga lydelsen.
15 §
Kammarkollegiet ska på förfrågan från centrala  kontaktpunkter i andra länder inom EES lämna information om  och i vilken utsträckning en resegaranti har ordnats av  arrangörer, återförsäljare och näringsidkare som underlättar  uppkomsten av sammanlänkade researrangemang.
Förfrågningar enligt första stycket ska besvaras utan onödigt  dröjsmål. Ett första svar ska alltid lämnas inom 15  arbetsdagar från det att förfrågan mottagits.
16 §
Kammarkollegiet ska samverka med Konsumentverket i  frågor som rör resegarantier. Kammarkollegiet ska vid behov  även inhämta synpunkter från branschorganisationer inom  reseområdet och organisationer som företräder  konsumentintressen.
Överklagande
17 §
I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än beslut om att stryka näringsidkare från det  register som förs med stöd av 12 § får dock inte  överklagas.
Övergångsbestämmelser
2018:1340
1. Denna förordning träder i kraft den 1 augusti 2018.
2. Genom förordningen upphävs
a) förordningen (2007:1039) med instruktion för  Resegarantinämnden,
b) förordningen (2009:1076) om godkännande av dokument i  ärenden om säkerhet för resegaranti.
3. Ärenden om resegarantier som har inletts hos  Resegarantinämnden före ikraftträdandet ska efter  ikraftträdandet handläggas av Kammarkollegiet.  Resegarantinämnden ska överlämna handlingarna till  Kammarkollegiet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.