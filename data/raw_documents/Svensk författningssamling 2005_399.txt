Title: Förordning (2005:399) om arbetstid vid visst vägtransportarbete
SFS Number: Svensk författningssamling 2005:399
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2005399-om-arbetstid-vid-visst_sfs-2005-399/
Source Link: http://rkrattsbaser.gov.se/sfst?bet=2005:399
Amendment Register Link: http://rkrattsbaser.gov.se/sfsr?bet=2005:399
Ministry/Authority: Landsbygds- och infrastrukturdepartementet RSIB TM
Issued: 2005-06-02
Metadata: {"Utfärdad": "2005-06-02", "Ändrad": "t.o.m. SFS 2022:472"}

==================================================

Förordning (2005:399) om arbetstid vid visst vägtransportarbete
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:399
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2005-06-02
Ändrad
:   
t.o.m. SFS 2022:472
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Transportstyrelsen får i fråga om lagen (2005:395) om  arbetstid vid visst vägtransportarbete meddela föreskrifter
1. om avgifter för tillsyn och ärendehandläggning enligt lagen  och föreskrifter som har meddelats med stöd av lagen,
2. om sådana undantag som avses i 21 § andra stycket i lagen,
3. om registrering av arbetstid enligt 20 § första stycket i  lagen, och
4. för verkställigheten av lagen. Förordning (2022:472).
2 §
En kopia av en dom eller ett slutligt beslut i mål om  ansvar enligt 25, 26 och 26 a §§ lagen (2005:395) om  arbetstid vid visst vägtransportarbete ska sändas till  Transportstyrelsen. Detsamma gäller beslut varigenom någon  har påförts övertidsavgift enligt samma lag.
Förordning (2018:1153).
3 §
Bestämmelser om begäran om indrivning m.m. finns i 4-9 §§
indrivningsförordningen (1993:1229). Att den betalningsskyldige skall uppmanas att betala fordringen innan ansökan om indrivning görs framgår av 3 § samma förordning.
Indrivning behöver inte begäras för en fordran som understiger 100 kronor om det inte krävs från allmän synpunkt.
4 §
En polisman eller en bilinspektör ska i samband med  vägkontroller enligt förordningen (2004:865) om kör- och  vilotider samt färdskrivare, m.m. i lämplig utsträckning  kontrollera att föraren följer 12 § andra stycket lagen 
(2005:395) om arbetstid vid visst vägtransportarbete.
Om en polisman eller bilinspektör vid en kontroll misstänker  att lagen om arbetstid vid visst vägtransportarbete inte  följts, ska Polismyndigheten anmäla det till  Transportstyrelsen. Förordning (2021:1304).
5 §
Transportstyrelsen ska vid sin tillsyn minst kontrollera  att 12, 15 och 18 §§ lagen (2005:395) om arbetstid vid visst  vägtransportarbete följs. Om giltigt kollektivavtal slutits  eller godkänts enligt 2 § i den lagen, ska Transportstyrelsen  enbart kontrollera att bestämmelserna följs, i den  utsträckning avvikelser från dessa inte gjorts i  kollektivavtalet. Förordning (2021:1304).
6 §
Vid ett urval av vilken arbetsgivare eller egenföretagare  som ska kontrolleras ska Transportstyrelsen beakta ett  företags riskvärde enligt 7 kap. 13 § förordningen (2004:865)  om kör- och vilotider samt färdskrivare, m.m.
Förordning (2021:1304).
7 §
Transportstyrelsen ska utarbeta en tillsynsstrategi i  fråga om kontroller av arbetstid vid visst vägtransportarbete.  Polismyndigheten ska ges tillfälle att yttra sig när strategin  utarbetas. Förordning (2021:1304).
8 §
Transportstyrelsen ska fullgöra de uppgifter som Sverige  har enligt artikel 13 i Europaparlamentets och rådets direktiv 
2002/15/EG om arbetstidens förläggning för personer som utför  mobilt arbete avseende vägtransporter. Förordning (2021:1304).
9 §
Polismyndigheten ska senast den 15 februari varje år förse  Transportstyrelsen med de uppgifter som styrelsen behöver för  att fullgöra sin skyldighet enligt 8 §. Förordning (2021:1304).
10 §
Transportstyrelsen ska på begäran av en myndighet i en  annan stat inom EES lämna bistånd och information till den  myndigheten om tillämpningen av lagen (2005:395) om arbetstid  vid visst vägtransportarbete inom följande tidsfrister:
- I brådskande fall eller i fall som endast kräver en enkel  registerkontroll: senast tre arbetsdagar efter det att begäran  kom in till Transportstyrelsen.
- I andra fall: senast 25 arbetsdagar efter det att begäran  kom in till Transportstyrelsen, om inte Transportstyrelsen och  den behöriga myndigheten kommer överens om en kortare  tidsfrist.
Om Transportstyrelsen anser att begäran inte är tillräckligt  motiverad, ska myndigheten, senast tio arbetsdagar efter det  att begäran kom in, be den myndighet som begärt informationen  att komplettera sin begäran. Om en komplettering inte lämnas  in, får Transportstyrelsen avvisa begäran.
Om det är svårt eller omöjligt för Transportstyrelsen att  besvara en begäran om information eller att genomföra  kontroller, inspektioner eller utredningar, ska  Transportstyrelsen senast tio arbetsdagar efter det att  begäran kom in meddela detta till den myndighet som begärt  informationen i syfte att finna en lösning.
Förordning (2021:1304).
11 §
Om en myndighet i en annan stat inom EES återkommande  dröjer med att tillhandahålla sådan information som  Transportstyrelsen har begärt, ska Transportstyrelsen  underrätta Europeiska kommissionen om detta.
Förordning (2021:1304).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.