Title: Lag (2021:423) om särskild beräkning av vissa avgifter för arbetsgivare
SFS Number: Svensk författningssamling 2021:423
URL: https://www.riksdagen.se/sv/dokument-och-lagar/dokument/svensk-forfattningssamling/lag-2021423-om-sarskild-berakning-av-vissa_sfs-2021-423/
Source Link: http://rkrattsbaser.gov.se/sfst?bet=2021:423
Amendment Register Link: http://rkrattsbaser.gov.se/sfsr?bet=2021:423
Ministry/Authority: Finansdepartementet
Issued: 2021-05-27
Metadata: {"Utfärdad": "2021-05-27"}

==================================================

Lag (2021:423) om särskild beräkning av vissa avgifter för arbetsgivare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:423
Departement/myndighet
:   
Finansdepartementet
Utfärdad
:   
2021-05-27
Tidsbestämd
: 
2023-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag innehåller bestämmelser om särskild beräkning av
1. arbetsgivaravgifter enligt socialavgiftslagen (2000:980),
2. löneavgift enligt lagen (1994:1920) om allmän löneavgift,  och
3. löneskatt enligt lagen (1990:659) om särskild löneskatt på  vissa förvärvsinkomster.
2 §
Termer och uttryck som används i denna lag har samma  betydelse och tillämpningsområde som i inkomstskattelagen 
(1999:1229) och socialavgiftslagen (2000:980).
3 §
Bestämmelserna i denna lag tillämpas på avgiftspliktig  ersättning enligt 2 kap. socialavgiftslagen (2000:980) som en  arbetsgivare ger ut till en person som har anställts i en  näringsverksamhet under förutsättning att arbetsgivaren sedan  den 10 september 2020 och fram till dess anställningen  påbörjas uppfyller villkoren för ett växa-företag
1. enligt 4 § första stycket 1 a, 2 a eller 3 a,
2. enligt 4 § första stycket 1 b, 2 b eller 3 b, eller
3. enligt först 4 § första stycket 1 a, 2 a eller 3 a och  därefter enligt 4 § första stycket 1 b, 2 b eller 3 b.
Om verksamheten är påbörjad efter den 10 september 2020  tillämpas bestämmelserna i denna lag på avgiftspliktig  ersättning om arbetsgivaren sedan verksamheten påbörjades och  fram till dess anställningen påbörjas uppfyller villkoren  enligt första stycket.
Första stycket gäller endast anställningar som har påbörjats  under perioden 1 juli 2021-31 december 2022.
4 §
Med ett växa-företag avses i denna lag
1. en fysisk person som bedriver aktiv näringsverksamhet och  som
a) inte är skyldig att betala arbetsgivaravgifter på  ersättning till arbetstagare enligt socialavgiftslagen 
(2000:980) eller löneskatt enligt lagen (1990:659) om särskild  löneskatt på vissa förvärvsinkomster, eller
b) har en sådan skyldighet som avses i a men som gäller  ersättning till högst en arbetstagare,
2. ett aktiebolag som bedriver rörelse och som
a) inte är skyldigt att betala arbetsgivaravgifter på  ersättning till arbetstagare enligt socialavgiftslagen eller  löneskatt enligt lagen om särskild löneskatt på vissa  förvärvsinkomster, eller
b) har en sådan skyldighet som avses i a men som gäller  ersättning till högst en arbetstagare, och
3. ett handelsbolag med högst två delägare som bedriver aktiv  näringsverksamhet och som
a) inte är skyldigt att betala arbetsgivaravgifter på  ersättning till arbetstagare enligt socialavgiftslagen eller  löneskatt enligt lagen om särskild löneskatt på vissa  förvärvsinkomster, eller
b) har en sådan skyldighet som avses i a men som gäller  ersättning till högst en arbetstagare.
Vid tillämpning av första stycket 2 a och b ska ersättning  till en person som direkt eller indirekt äger andelar i  aktiebolaget eller är närstående till en sådan person inte  beaktas om sådan ersättning ges till högst en person i  bolaget.
Ett företag som bedriver verksamhet utomlands är ett växa-
företag om det uppfyller villkoren i första stycket och inte i  den utländska verksamheten har utgett ersättning, eller har  utgett ersättning till högst en arbetstagare, som skulle ha  medfört en skyldighet att betala arbetsgivaravgifter eller  särskild löneskatt, om ersättningen hade utgetts för arbete i  Sverige. Vid tillämpning av första stycket 2 a och b ska  ersättning till en person som direkt eller indirekt äger  andelar i företaget eller är närstående till en sådan person  inte beaktas om sådan ersättning ges till högst en person i  företaget.
Vid bedömningen av om växa-företaget har en sådan  avgiftsskyldighet som avses i första stycket ska det bortses  från sådana ersättningar till en och samma person som under  den tidsperiod som avses i 3 § första eller andra stycket  sammanlagt uppgår till högst 5 000 kronor.
5 §
På ersättning som utges till en person som under perioden 
1 juli 2021-31 december 2022 har påbörjat sin anställning i  ett växa-företag ska under längst 24 kalendermånader i följd  ingen annan avgift eller löneskatt betalas än  ålderspensionsavgift enligt socialavgiftslagen (2000:980), om  inte annat följer av 6 eller 7 §.
Första stycket gäller endast till den del den avgiftspliktiga  ersättningen till den anställde uppgår till högst 
25 000 kronor per kalendermånad.
6 §
Bestämmelserna i 5 § gäller inte
1. växa-företag enligt 4 § första stycket 1 om anställningen  avser en person som sedan den 10 september 2020 är eller har  varit anställd i en annan näringsverksamhet som, direkt eller  indirekt, bedrivs eller har bedrivits av samma arbetsgivare  eller någon närstående till arbetsgivaren, eller
2. växa-företag enligt 4 § första stycket 2 och 3
a) om anställningen avser en person som sedan den 10 september 
2020 är eller har varit anställd i en annan näringsverksamhet  som, direkt eller indirekt, bedrivs eller har bedrivits av  samma arbetsgivare eller någon närstående till en fysisk  person som, direkt eller indirekt, äger del i växa-företaget,  eller
b) om anställningen avser en person som sedan den 10 september 
2020 eller därefter är delägare eller företagsledare i växa-
företaget enligt bestämmelserna i 56 kap. 6 §  inkomstskattelagen (1999:1229) eller närstående till en sådan  person.
Bestämmelserna i 5 § gäller inte heller om arbetsgivaren redan  har utgett ersättning som blivit föremål för särskild  beräkning enligt denna lag i en annan näringsverksamhet.
7 §
Bestämmelserna i 5 § gäller endast om anställningsavtalet  avser en anställning på minst tre månader i följd och omfattar  en arbetstid på minst 20 timmar per vecka.
8 §
Företag i intressegemenskap ska ses som en enda  arbetsgivare vid tillämpningen av bestämmelserna i denna lag.
Med företag i intressegemenskap avses två företag som står  under i huvudsak gemensam ledning.
9 §
Särskild beräkning enligt 5 § får göras bara om  beräkningen uppfyller villkoren för att utgöra stöd av mindre  betydelse enligt
1. kommissionens förordning (EU) nr 1407/2013 av den 
18 december 2013 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse,
2. kommissionens förordning (EU) nr 1408/2013 av den 
18 december 2013 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse inom jordbrukssektorn, eller
3. kommissionens förordning (EU) nr 717/2014 av den 27 juni 
2014 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse  inom fiskeri- och vattenbrukssektorn.
10 §
Vid bedömningen av om den särskilda beräkningen enligt 
9 § anses vara stöd av mindre betydelse ska de villkor  tillämpas som avser
1. stöd inom sektorn för primärproduktion av  jordbruksprodukter, om den som utger ersättningen bedriver  verksamhet både inom denna sektor och inom någon annan sektor,  och
2. stöd inom fiskeri- och vattenbrukssektorn, om den som utger  ersättningen bedriver verksamhet både inom denna sektor och  inom någon annan sektor än sektorn för primärproduktion av  jordbruksprodukter.
Övergångsbestämmelser
2021:423
1. Denna lag träder i kraft den 1 juli 2021.
2. Lagen tillämpas på ersättning som utges från och med den 1  juli 2021.
3. Lagen upphör att gälla vid utgången av 2022.
4. Den upphävda lagen gäller dock fortfarande för ersättning  för anställningar som har påbörjats under perioden 1 juli 
2021-31 december 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.