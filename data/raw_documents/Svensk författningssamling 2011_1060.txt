Title: Förordning (2011:1060) om kontroll vid export av livsmedel
SFS Number: Svensk författningssamling 2011:1060
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20111060-om-kontroll-vid-export-av_sfs-2011-1060/
Source Link: http://rkrattsbaser.gov.se/sfst?bet=2011:1060
Amendment Register Link: http://rkrattsbaser.gov.se/sfsr?bet=2011:1060
Ministry/Authority: Landsbygds- och infrastrukturdepartementet RSL
Issued: 2011-09-29
Metadata: {"Utfärdad": "2011-09-29", "Ändrad": "t.o.m. SFS 2021:262"}

==================================================

Förordning (2011:1060) om kontroll vid export av livsmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:1060
Departement/myndighet
:   
Landsbygds- och infrastrukturdepartementet RSL
Utfärdad
:   
2011-09-29
Ändrad
:   
t.o.m. SFS 2021:262
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Bestämmelser om djurhälsokrav när djur eller produkter  exporteras eller återexporteras från Europeiska unionen till  ett tredjeland eller ett territorium finns i artikel 243.1 i  Europaparlamentets och rådets förordning (EU) 2016/429 av den 
9 mars 2016 om överförbara djursjukdomar och om ändring och  upphävande av vissa akter med avseende på djurhälsa 
("djurhälsolag").
Livsmedelsverket får, om villkoren i artikel 243.2 är  uppfyllda, besluta i enskilda fall att export och återexport  av produkter av animaliskt ursprung i stället får ske i  enlighet med bestämmelserna i tredjelandet eller territoriet.
En behörig myndighet får efter ansökan besluta att en  anläggning som bedriver sådan verksamhet som avses i 3 §  livsmedelslagen (2006:804) för export till ett land som inte  är medlem i Europeiska unionen, ska ställas under särskild  kontroll med anledning av importbestämmelser i det landet.
Med medlemsland i Europeiska unionen jämställs
1. Island i fråga om fiskvaror, och
2. Andorra, Liechtenstein, Färöarna, Norge och Schweiz i fråga  om samtliga animaliska livsmedel.
Behörig myndighet enligt denna förordning är den myndighet som  enligt 23 § livsmedelsförordningen (2006:813) är behörig att  pröva frågor om godkännande av livsmedelsanläggningar eller  att registrera livsmedelsanläggningar. Förordning (2021:262).
2 §
Den behöriga myndigheten utövar den kontroll som behövs för att kunna utfärda sådana intyg som avses i 3 §.
3 §
Livsmedel som exporteras från en exportkontrollerad anläggning ska åtföljas av ett exportintyg om det krävs enligt mottagarlandets importbestämmelser.
Exportintyget ska utfärdas av den behöriga myndigheten och innehålla de uppgifter som mottagarlandet behöver för importen.
Om mottagarlandet kräver det, ska exportintyget utfärdas på en särskild blankett.
4 §
Livsmedelsverket ska tillhandahålla sådana särskilda blanketter som avses i 3 §.
Livsmedelsverket får meddela föreskrifter om de särskilda blanketterna.
5 §
Innehavaren av en exportkontrollerad anläggning ska betala en avgift till den behöriga myndigheten för kontroll samt för utfärdandet av exportintyg och andra intyg enligt denna förordning.
Den behöriga myndigheten prövar frågor om sådana avgifter.
Livsmedelsverket får meddela föreskrifter om de avgifter som en statlig kontrollmyndighet ska ta ut.
I andra fall beslutar kommunen om avgiftens storlek och om hur avgiften ska betalas.
6 §
I 31 och 32 §§ livsmedelslagen (2006:804) finns det bestämmelser om överklagande av beslut enligt denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.