Title: Lag (1970:59) om tillfällig vattenreglering 
under år 1970
SFS Number: Svensk författningssamling 1970:59
URL: https://www.riksdagen.se/sv/dokument-och-lagar/dokument/svensk-forfattningssamling/lag-197059-om-tillfallig-vattenreglering-under_sfs-1970-59/
Source Link: http://rkrattsbaser.gov.se/sfst?bet=1970:59
Amendment Register Link: http://rkrattsbaser.gov.se/sfsr?bet=1970:59
Ministry/Authority: Justitiedepartementet L1
Issued: 1970-03-20
Metadata: {"Utfärdad": "1970-03-20"}

==================================================

Lag (1970:59) om tillfällig vattenreglering 
under år 1970
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:59
Departement/myndighet
:   
Justitiedepartementet L1
Utfärdad
:   
1970-03-20
Upphävd
: 
1971-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Om det är oundgängligen nödvändigt med hänsyn till landets  kraftförsörjning under år 1970, får Konungen lämna tillstånd till  tillfällig vattenreglering enligt denna lag efter ansökan av deltagarna  i regleringsföretag eller ägare till kraftverk vid vilket reglering ej  sker.
2 §
Tillstånd får avse reglering av vattnets avrinning vid befintlig  kraftverks-eller regleringsdamm och innefatta rätt för sökanden att  sänka vattenståndet till viss gräns under den som eljest är lagligen  gällande.
3 §
Tillstånd får ej avse längre tid än till utgången av juli 1970. Det  får förbindas med särskilda villkor om vattenhushållning och annat.
4 §
Tillstånd får meddelas endast under förutsättning att särskilda  byggnadsåtgärder icke behöver vidtagas för att sänkningen skall kunna  genomföras.
5 §
Ansökan skall innehålla uppgift om den gräns till vilken sänkning  bör få ske, om det krafttillskott som därigenom kan uppkomma, om  beräknade skadeverkningar och om uppskattade skadebelopp samt i övrigt  de upplysningar som behövs för bedömande av företagets beskaffenhet,  omfattning och verkningar. Om ansökan avser flera företag, skall anges i  vilken ordning de bör tagas i anspråk med hänsyn till främst  skadeverkningarna.
6 §
I fråga om delaktighet gäller samma bestämmelser för reglering  enligt denna lag som för det företag till vilket regleringen ansluter.
7 §
Sedan tillstånd lämnats gäller vattenlagen (1918:523) i tillämpliga  delar för företaget, om annat ej följer av denna lag.
8 §
För företag enligt denna lag erlägges fiskeavgift och  regleringsavgift som beräknas enligt de grunder som anges i 2 kap. 10 §  och 4 kap. 14 § vattenlagen (1918:523).
9 §
Beslut om tillstånd sändes till vattenrättsdomaren i den  vattendomstol, inom vars domsområde regleringen skall utövas. När  beslutet kommit vattenrättsdomaren till handa anses därmed ett  ansökningsmål ha anhängiggjorts vid vattendomstolen.
10 §
Vattenrättsdomaren skall ofördröjligen utfärda kungörelse, som  skall innehålla redogörelse för tillståndsbeslutet, uppgift om  aktförvarare samt erinran om innehållet i 11-13 §§. Kungörelsen skall  införas i en eller flera av ortens tidningar. Kungörelsen och avskrift  av beslutet skall tillställas aktförvarare, kammarkollegiet,  fiskeristyrelsen, statens naturvårdsverk samt berörda länsstyrelser,  kommuner och flottningsstyrelser.
11 §
Om det behövs skall vattenrättsdomaren snarast efter det att  tillståndsbeslutet tillställts honom utse sakkunniga enligt 11 kap. 45 §  vattenlagen (1918:523).
12 §
När sökanden tar tillstånd i anspråk, skall han lämna  vattenrättsdomaren meddelande därom. Vattenrättsdomaren skall kungöra  meddelandet på sätt som anges i 10 § samt underrätta de sakkunniga om  meddelandet.
13 §
Före den 1 november 1970 skall sökanden till vattenrättsdomaren  inkomma med inlaga, upptagande dels beskrivning av företaget, dels de  upplysningar i övrigt som behövs för att bedöma ersättningsfrågorna,  dels uppgifter på berörda fastigheter, vederbörande fastighetsägares  eller nyttjanderättshavares namn och hemort samt de ersättningsbelopp  sökanden anser böra utgå, dels underlag för beräkning av avgifter enligt 
2 kap. 10, 4 kap. 14 och 11 kap. 95 §§ vattenlagen (1918:523). I övrigt  skall bestämmelserna om ansökan enligt 11 kap. 17 § 2 vattenlagen 
(1918:523) gälla i tillämpliga delar för inlaga som sagts nu.
Försummar sökanden vad som åligger honom enligt första stycket, får  vattenrättsdomaren vid vite förelägga honom att fullgöra sin skyldighet.
14 §
Anspråk på ersättning för skada eller intrång som ej förutsetts av  vattendomstolen skall, för att kunna tagas upp till prövning, anmälas  hos vattenrättsdomaren inom fem år eller den längre tid, högst tolv år,  som vattendomstolen kan komma att föreskriva, räknat från utgången av år 
1970.
15 §
Tages ej tillstånd i anspråk, skall sökanden lämna underrättelse  härom till vattenrättsdomaren. Sådan underrättelse skall behandlas som  återkallelse av talan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.