Title: Förordning (2022:1826) om EU:s gemensamma jordbrukspolitik
SFS Number: Svensk författningssamling 2022:1826
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221826-om-eus-gemensamma_sfs-2022-1826/
Source Link: http://rkrattsbaser.gov.se/sfst?bet=2022:1826
Amendment Register Link: http://rkrattsbaser.gov.se/sfsr?bet=2022:1826
Ministry/Authority: Landsbygds- och infrastrukturdepartementet RSL
Issued: 2022-12-22
Metadata: {"Utfärdad": "2022-12-22", "Ändrad": "t.o.m. SFS 2025:845"}

==================================================

Förordning (2022:1826) om EU:s gemensamma jordbrukspolitik
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1826
Departement/myndighet
:   
Landsbygds- och infrastrukturdepartementet RSL
Utfärdad
:   
2022-12-22
Ändrad
:   
t.o.m. SFS 2025:845
Övrig text
:   
Bilagorna är inte med här.
Bilaga 1 upphör att gälla 2025-01-01 genom SFS 2024:1204. 
Bilaga 2 upphör att gälla 2026-01-01 genom SFS 2025:845. 
Bilaga 3, 4, 5 och 7 senast ändrade genom SFS 2025:845.
Bilaga 6 senast ändrad genom SFS 2024:659.
En ny bilaga, bilaga 8, införs 2025-10-16 genom SFS 2025:845.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Gemensamma bestämmelser
2 kap. Statligt stöd
3 kap. Handläggning och prövning av stödärenden
4 kap. Grundvillkor
4 a kap. Sociala grundvillkor
5 kap. Direktstöd
6 kap. Sektorsstöd
7 kap. Miljöåtaganden, klimatåtaganden och andra  förvaltningsåtaganden
8 kap. Kompensationsstöd för bergsområden, områden med  naturliga begränsningar och områden med särskilda  begränsningar
9 kap. Stöd för investeringar och projekt samt startstöd
10 kap. Tekniskt bistånd
11 kap. Kontroll
12 kap. Avdrag och administrativa sanktioner
13 kap. Övriga bestämmelser
Övergångsbestämmelser
1 kap. Gemensamma bestämmelser
1 §
Denna förordning har meddelats med stöd av
- 2 § lagen (1994:1708) om EG:s förordningar om strukturstöd  och om stöd till utveckling av landsbygden och 4 § lagen 
(1994:1710) om EG:s förordningar om jordbruksprodukter i fråga  om 11 kap. 3-6 §§,
- 3 a § lagen om EU:s förordningar om strukturstöd och om stöd  till utveckling av landsbygden i fråga om 5 kap. 14 §,
- 3 § lagen om EG:s förordningar om jordbruksprodukter i fråga  om 3 kap. 33 §§ och 6 kap. 17 §,
- 6 § lagen om EU:s förordningar om strukturstöd och om stöd  till utveckling av landsbygden och 10 § lagen om EG:s  förordningar om jordbruksprodukter i fråga om 13 kap. 6 §,
- 1 § lagen (2015:266) om lokala aktionsgrupper i fråga om 
3 kap. 11-16 §§, och
- 8 kap. 7 § regeringsformen i fråga om övriga bestämmelser.
2 §
Denna förordning kompletterar
1. Europaparlamentets och rådets förordning (EU) 2021/2115 av  den 2 december 2021 om fastställande av regler om stöd för de  strategiska planer som medlemsstaterna ska upprätta inom ramen  för den gemensamma jordbrukspolitiken (strategiska GJP-planer)  och som finansieras av Europeiska garantifonden för jordbruket 
(EGFJ) och Europeiska jordbruksfonden för landsbygdsutveckling 
(Ejflu) samt om upphävande av förordningarna (EU) nr 1305/2013  och (EU) nr 1307/2013,
2. Europaparlamentets och rådets förordning (EU) 2021/2116 av  den 2 december 2021 om finansiering, förvaltning och  övervakning av den gemensamma jordbrukspolitiken och om  upphävande av förordning (EU) nr 1306/2013,
3. kommissionens delegerade förordning (EU) 2022/126 av den 
7 december 2021 om komplettering av Europaparlamentets och  rådets förordning (EU) 2021/2115 med ytterligare krav för  vissa interventionstyper som anges av medlemsstaterna i deras  strategiska GJP-planer för perioden 2023-2027 enligt den  förordningen samt om andelen för norm 1 för god jordbrukshävd  och goda miljöförhållanden (GAEC),
4. kommissionens delegerade förordning (EU) 2022/127 av den 
7 december 2021 om komplettering av Europaparlamentets och  rådets förordning (EU) 2021/2116 med bestämmelser om  utbetalande organ och andra organ, ekonomisk förvaltning,  avslutande av räkenskaper, säkerheter och användning av euron,
5. kommissionens genomförandeförordning (EU) 2022/128 av den 
21 december 2021 om fastställande av tillämpningsföreskrifter  för Europaparlamentets och rådets förordning (EU) 2021/2116 om  utbetalande organ och andra organ, ekonomisk förvaltning,  räkenskapsavslutning, kontroller, säkerheter och öppenhet,
6. kommissionens delegerade förordning (EU) 2022/1172 av den 
4 maj 2022 om komplettering av Europaparlamentets och rådets  förordning (EU) 2021/2116 vad gäller det integrerade  administrations- och kontrollsystemet inom den gemensamma  jordbrukspolitiken samt tillämpningen och beräkningen av  administrativa sanktioner för grundvillkor,
7. kommissionens genomförandeförordning (EU) 2022/1173 av den 
31 maj 2022 om regler för tillämpningen av Europaparlamentets  och rådets förordning (EU) 2021/2116 vad gäller det  integrerade administrations- och kontrollsystemet i den  gemensamma jordbrukspolitiken,
8. kommissionens genomförandeförordning (EU) 2022/1475 av den 
6 september 2022 om genomförandebestämmelser för  Europaparlamentets och rådets förordning (EU) 2021/2115 vad  gäller utvärderingen av strategiska GJP-planer och  tillhandahållandet av information för övervakning och  utvärdering, och
9. rådets förordning (EG, Euratom) nr 2988/95 av den 
18 december 1995 om skydd av Europeiska gemenskapernas  finansiella intressen.
3 §
Stöd enligt denna förordning får lämnas för åtgärder som  omfattas av de allmänna målen för den gemensamma  jordbrukspolitiken enligt artikel 5 i Europaparlamentets och  rådets förordning (EU) 2021/2115. Stöden syftar till att  främja en hållbar utveckling av jordbruk, livsmedel och  landsbygdsområden och bidra till att uppnå följande allmänna  mål på de ekonomiska, miljörelaterade och sociala områdena för  genomförandet av Agenda 2030 för hållbar utveckling:
1. främjande av en smart, konkurrenskraftig, motståndskraftig  och diversifierad jordbrukssektor som säkerställer  livsmedelstryggheten på lång sikt,
2. att stödja och stärka miljöskyddet, inbegripet biologisk  mångfald, och klimatåtgärder och bidra till att uppnå unionens  miljö- och klimatrelaterade mål, bland annat dess åtaganden  inom ramen för Parisavtalet, och
3. att förbättra den socioekonomiska strukturen i  landsbygdsområden.
I artikel 6 i Europarlamentets och rådets förordning (EU) 
2021/2115 anges de specifika mål varigenom de allmänna målen  ska uppnås.
Stöd lämnas även för åtgärder för lokalt ledd utveckling genom  metoden Leader enligt avdelning III kapitel II i  Europaparlamentets och rådets förordning (EU) 2021/1060 av den 
24 juni 2021 om fastställande av gemensamma bestämmelser för  Europeiska regionala utvecklingsfonden, Europeiska  socialfonden+, Sammanhållningsfonden, Fonden för en rättvis  omställning och Europeiska havs-, fiskeri- och  vattenbruksfonden samt finansiella regler för dessa och för  Asyl-, migrations- och integrationsfonden, Fonden för inre  säkerhet samt instrumentet för ekonomiskt stöd för  gränsförvaltning och viseringspolitik. Av artikel 2 i  förordning (EU) 2021/2115 framgår i vilken utsträckning  förordning (EU) 2021/1060 är tillämplig på stöd enligt  förordning (EU) 2021/2115.
4 §
Stöd enligt denna förordning lämnas som direktstöd enligt 
5 kap., sektorsstöd enligt 6 kap., ersättning för  miljöåtaganden, klimatåtaganden och andra förvaltningsåtgärder  enligt 7 kap., kompensationsstöd för bergsområden, områden med  naturliga begränsningar och områden med särskilda  begränsningar enligt 8 kap., stöd för projekt och  investeringar och startstöd enligt 9 kap.  Förordning (2023:952).
5 §
Stöd får lämnas som ekonomiskt bidrag i den mån det finns  medel.
6 §
Stöd får inte lämnas
1. för insatser som staten, regioner eller kommuner ska  ansvara för enligt lag eller annan författning,
2. för insatser som enbart syftar till att uppfylla krav  enligt unionslagstiftningen eller nationell rätt, eller
3. till ett företag som befinner sig i svårigheter enligt  definitionen i riktlinjer för statligt stöd till undsättning  och omstrukturering av icke finansiella företag i svårigheter  EUT C 249, 31.7.2014, s. 1 (Celex 52014XC0731).
Första stycket 1 och 2 gäller dock inte stöd enligt 5 kap. med  undantag för stöd enligt 13 §, eller 8 kap. Första stycket 3  gäller inte stöd enligt 5, 7 eller 8 kap.
Termer och uttryck
7 §
I denna förordning betyder
akvaponi: odlingsform där man i ett cirkulärt system  kombinerar vattenbruk med odling av växter,
förfoga över mark: äga eller arrendera mark eller ha  nyttjanderätt till mark enligt ett avtal med markägaren,
handläggande myndighet: den myndighet som prövar en ansökan om  stöd, åtaganden eller utbetalning av stöd,
jordbruksskifte: ett stycke sammanhängande jordbruksmark som  anges i en stödansökan och som inte används för mer än en typ  av gröda,
nitratkänsligt område: område som anges i 5 § förordningen 
(1998:915) om miljöhänsyn i jordbruket,
producentorganisation inom frukt- och grönsakssektorn: en  erkänd producentorganisation inom frukt- och grönsakssektorn,  en erkänd sammanslutning av sådana producentorganisationer, en  erkänd gränsöverskridande producentorganisation inom frukt-  och grönsakssektorn eller en erkänd gränsöverskridande  sammanslutning av sådana producentorganisationer, och
vattendrag: bäck, å, flod, älv, kanal eller damm.
Förordning (2024:1204).
7 a §
I denna förordning betyder aktiv jordbrukare en  stödsökande
1. vars ansökan om stöd omfattar över 36 hektar jordbruksmark  eller mer än 50 djurenheter,
2. som har fått upp till 5 000 euro i direktstöd under året  före ansökan,
3. som inte har fått direktstöd under året före ansökan men  som enligt den handläggande myndighetens bedömning kan  beräknas få upp till 5 000 euro i direktstöd under det stödår  som ansökan avser, eller
4. som på annat sätt kan visa aktivitet som jordbrukare.
Förordning (2023:952).
7 b §
I denna förordning betyder jordbruksverksamhet
1. djuruppfödning, odling och annan produktion av produkter  som avses i bilaga I till fördraget om Europeiska unionens  funktionssätt, med undantag för fiskeriprodukter, samt bomull  och skottskog med kort omloppstid, och
2. underhåll av jordbruksareal i ett skick som gör den lämplig  för bete eller odling utan några särskilda  förberedandeåtgärder utöver användning av sedvanliga  jordbruksmetoder och jordbruksmaskiner. Förordning (2023:952).
7 c §
/Upphör att gälla U:2025-10-16/
I denna förordning betyder djurenhet
1. när ordet används i 5, 7 och 8 kap.: en enhet enligt  bilagan till kommissionens genomförandeförordning (EU) 
2021/2290 av den 21 december 2021 om fastställande av regler  om beräkningsmetoder för de gemensamma output- och  resultatindikatorer som anges i bilaga I till  Europaparlamentets och rådets förordning (EU) 2021/2115 om  fastställande av regler om stöd för de strategiska planer som  medlemsstaterna ska upprätta inom ramen för den gemensamma  jordbrukspolitiken (strategiska GJP-planer) och som  finansieras av Europeiska garantifonden för jordbruket (EGFJ)  och Europeiska jordbruksfonden för landsbygdsutveckling 
(Ejflu) samt om upphävande av förordningarna (EU) nr 1305/2013  och (EU) nr 1307/2013, och
2. när ordet används i 12 kap: en enhet beräknad utifrån den  andel av dagarna i en räkningsperiod som ett djur hålls på en  anläggning som anges i en ansökan om stöd.  Förordning (2023:952).
7 c §
/Träder i kraft I:2025-10-16/
I denna förordning betyder djurenhet
1. när ordet används i 12 kap.: en enhet beräknad utifrån den  andel av dagarna i en räkningsperiod som ett djur hålls på en  anläggning som anges i en ansökan om stöd, och
2. när ordet används i övrigt: en enhet enligt bilagan till  kommissionens genomförandeförordning (EU) 2021/2290 av den 
21 december 2021 om fastställande av regler om  beräkningsmetoder för de gemensamma output- och  resultatindikatorer som anges i bilaga I till  Europaparlamentets och rådets förordning (EU) 2021/2115 om  fastställande av regler om stöd för de strategiska planer som  medlemsstaterna ska upprätta inom ramen för den gemensamma  jordbrukspolitiken (strategiska GJP-planer) och som  finansieras av Europeiska garantifonden för jordbruket (EGFJ)  och Europeiska jordbruksfonden för landsbygdsutveckling 
(Ejflu) samt om upphävande av förordningarna (EU) nr 1305/2013  och (EU) nr 1307/2013. Förordning (2025:845).
8 §
Termer och uttryck i denna förordning har i övrigt samma  betydelse som i
- de EU-förordningar som anges i 2 §,
- kommissionens förordning (EU) 2022/2472 av den 14 december 
2022 genom vilken vissa kategorier av stöd inom jordbruks- och  skogsbrukssektorn och i landsbygdsområden förklaras förenliga  med den inre marknaden enligt artiklarna 107 och 108 i  fördraget om Europeiska unionens funktionssätt (EUT L 327, 
21.12.2022, s. 1),
- kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse,  och
- kommissionens förordning (EU) nr 717/2014 av den 27 juni 
2014 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse  inom fiskeri- och vattenbrukssektorn. Förordning (2024:453).
Ansvariga myndigheter
9 §
Regeringskansliet (Landsbygds- och  infrastrukturdepartementet) är behörig myndighet enligt  artikel 8 i Europaparlamentets och rådets förordning (EU) 
2021/2116.
10 §
Statens jordbruksverk är förvaltande myndighet för  Sveriges strategiska plan enligt artikel 123 i  Europaparlamentets och rådets förordning (EU) 2021/2115.
11 §
Jordbruksverket är utbetalande organ enligt artikel 9 i  Europaparlamentets och rådets förordning (EU) 2021/2116.
12 §
Jordbruksverket utför om inte något annat anges i denna  förordning de uppgifter som en medlemsstat har enligt  Europaparlamentets och rådets förordning (EU) 2021/2115 och de  EU-förordningar som antagits med stöd av den förordningen.
13 §
Jordbruksverket ansvarar för den utvärdering av den  strategiska planen som avses i artiklarna 139 och 140 i  Europaparlamentets och rådets förordning (EU) 2021/2115 och de  EU-förordningar som antagits med stöd av den förordningen.
14 §
Jordbruksverket fullgör de uppgifter avseende EGFJ och  Ejflu som framgår av Europaparlamentets och rådets förordning 
(EU) 2021/2116 om inte något annat särskilt anges i denna  förordning eller i förordningen (2009:1464) med instruktion  för Statens jordbruksverk.
15 §
Ekonomistyrningsverket är attesterande organ enligt  artikel 12 i Europaparlamentets och rådets förordning (EU) 
2021/2116.
Övervakningskommittéer och nationellt nätverk
16 §
Genomförandet av den strategiska planen för Sverige ska  övervakas av en övervakningskommitté som inrättas av  regeringen. Övervakningskommitténs uppgifter framgår av  artikel 124 i Europaparlamentets och rådets förordning (EU) 
2021/2115.
17 §
Regeringen beslutar vilka berörda myndigheter och andra  parter som ska vara företrädda i övervakningskommittén. Dessa  ska i sin tur utse sina företrädare i kommittén.  Jordbruksverket ska för kommittén enligt 16 § inrätta ett  sekretariat och offentliggöra en förteckning över kommitténs  medlemmar.
Kommittén fattar beslut med enkel majoritet.
18 §
Jordbruksverket ansvarar för inrättande och drift av det  nationella nätverket för den gemensamma jordbrukspolitiken och  ska tillhandahålla ett kansli för nätverket, tillsätta en  styrgrupp och följa upp resultatet. Jordbruksverket ska anta  stadgar för nätverket. Till styrgruppens ansvar hör planering,  styrning och andra frågor av strategisk betydelse för  nätverket.
19 §
Det nationella nätverket får bedriva avgiftsfinansierad  verksamhet som bidrar till att nå målen för nätverkets  verksamhet.
Förvaltning av fondmedel och anmälan om brister
20 §
Länsstyrelserna, Sametinget och Skogsstyrelsen ska  uppfylla sina åtaganden i enlighet med unionsrättsliga och  nationella bestämmelser så att förvaltningen av fondmedel är  effektiv. Jordbruksverket ska ge myndigheterna stöd att  uppfylla sina åtaganden.
Om myndigheterna inte uppfyller kraven enligt första stycket  eller i övrigt inte fullgör sina uppgifter enligt denna  förordning och därmed riskerar fondens medel, ska  Jordbruksverket anmäla bristerna till regeringen.
2 kap. Statligt stöd
Gruppundantag
1 §
Stöd till kompetensutveckling för insatser inom  skogsbruket enligt 9 kap. 63 § får endast lämnas i enlighet  med kapitel I, artikel 47 och artikel 48 i kommissionens  förordning (EU) 2022/2472. Förordning (2023:336).
2 §
Stöd enligt 1 § får inte betalas ut till ett företag som  är föremål för betalningskrav på grund av ett beslut av  Europeiska kommissionen som förklarar ett stöd olagligt och  oförenligt med den inre marknaden.
Stöd av mindre betydelse
3 §
Annat stöd än stöd enligt 1 § som faller utanför  tillämpningsområdet för artikel 42 i fördraget om Europeiska  unionens funktionssätt och som annars skulle utgöra statligt  stöd får endast lämnas i enlighet med kommissionens förordning 
(EU) 2023/2831. Förordning (2024:453).
4 §
Stöd enligt 9 kap. 48 och 55 §§ får när det gäller  vattenbruk som omfattas av kommissionens förordning (EU) nr 
717/2014 endast lämnas i enlighet med de villkor som anges i  den förordningen. Förordning (2024:453).
Underlag, information, rapportering och registerföring
5 §
En stödmottagare är skyldig att på begäran av den  handläggande myndigheten lämna det underlag som behövs för att  Sverige ska kunna fullgöra de skyldigheter som följer av  kommissionens förordning (EU) 2022/2472, kommissionens  förordning (EU) 2023/2831 och kommissionens förordning (EU) nr 
717/2014 och i övrigt lämna sådana uppgifter som myndigheten  behöver för att kunna utvärdera om dessa förordningar följs.
Förordning (2024:453).
6 §
En ansökan som avser stöd som lämnas i enlighet med  kommissionens förordning (EU) 2023/2831 ska innehålla en  redogörelse för
1. allt annat stöd av mindre betydelse som stödmottagaren fått  under den senaste treårsperioden, och
2. allt annat stöd som stödmottagaren tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:453).
6 a §
En ansökan som avser stöd som lämnas i enlighet med  kommissionens förordning (EU) nr 717/2014 ska innehålla en  redogörelse för
1. allt annat stöd av mindre betydelse som stödmottagaren har  fått under de två föregående beskattningsåren och det  innevarande beskattningsåret, och
2. allt annat stöd som stödmottagaren tidigare ansökt om eller  beviljats och som avser samma stödberättigande kostnader som  ansökan omfattar. Förordning (2024:453).
7 §
Skogsstyrelsen genomför rapporteringen av stöd som  omfattas av kommissionens förordning (EU) 2022/2472 och för  det register som avses i artikel 13 i den förordningen.  Förordning (2023:336).
8 §
Jordbruksverket ska föra det register som avses i  artikel 6.4 i kommissionens förordning (EU) nr 717/2014.
Förordning (2024:453).
8 a §
Jordbruksverket ska föra ett register över stöd som  lämnas i enlighet med kommissionens förordning (EU) 2023/2831.  Registret ska innehålla de uppgifter som behövs för att det  ska vara möjligt att fastställa att de villkor för stöd som  anges i förordningen är uppfyllda.
Uppgifterna i registret ska bevaras i tio år från den dag då  stödet beslutades. Förordning (2024:453).
9 §
Innan ett stöd beviljas enligt kommissionens förordning 
(EU) 2023/2831 eller kommissionens förordning (EU) nr 
717/2014, ska den handläggande myndigheten
1. lämna de upplysningar till sökanden som följer av  artikel 7.4 i kommissionens förordning (EU) 2023/2831 och  artikel 6.1 i kommissionens förordning (EU) nr 717/2014, och
2. genomföra den kontroll som följer av artikel 6.4 i  kommissionens förordning (EU) 2023/2831 och artikel 6.3 i  kommissionens förordning (EU) nr 717/2014.  Förordning (2024:453).
3 kap. Handläggning och prövning av stödärenden
Direktstöd, miljöåtaganden och andra förvaltningsåtaganden,  kompensationsstöd för bergsområden, områden med naturliga  begränsningar och områden med särskilda begränsningar
Var ansökan ska lämnas in
1 §
En ansökan om direktstöd, om miljöåtaganden och andra  förvaltningsåtaganden, om kompensationsstöd för bergsområden,  områden med naturliga begränsningar eller områden med  särskilda begränsningar eller om utbetalning av sådant stöd  ska lämnas in till den myndighet som enligt 2 och 3 §§ ska  pröva ansökan.
Vilken myndighet som prövar ansökan
2 §
Länsstyrelsen prövar ansökningar om stöd, åtaganden eller  utbetalning av stöd enligt 5 kap., 7 kap. 12, 16, 19 och 20 §§  och 8 kap. och beslutar om minskning av stöd för överträdelser  av grundvillkoren enligt 12 kap. 23-30 och 32 b-32 j §§.
En ansökan ska prövas av länsstyrelsen i det län där  verksamheten bedrivs. Om jordbruksverksamheten ligger inom  flera län, ska ansökan prövas av länsstyrelsen i det län där  huvuddelen av verksamheten bedrivs.
En ansökan om stöd till företag vars verksamhet helt eller  till huvuddelen bedrivs i Blekinge län prövas dock av  Länsstyrelsen i Skåne län. Förordning (2024:1204).
3 §
Jordbruksverket prövar ansökningar om åtaganden och  utbetalning av stöd enligt 7 kap. 13, 24 och 25 §§.
Förordning (2024:1204).
Stöd för projekt och investeringar samt startstöd och  sektorsstöd
Var ansökan ska lämnas in
4 §
En ansökan om investeringsstöd, projektstöd, startstöd  eller stöd till biodlingssektorn, eller om utbetalning av  sådana stöd, ska lämnas in till den myndighet som enligt 5-9 §§ ska pröva ansökan.
Detsamma gäller en ansökan om godkännande av ett operativt  program för en producentorganisation inom frukt- och  grönsakssektorn eller om utbetalning av stöd till en sådan  organisation. Förordning (2023:517).
Vilken myndighet prövar ansökan
5 §
Länsstyrelserna prövar ansökningar om stöd och utbetalning  av stöd enligt 9 kap. om inte något annat följer av 7-9 §§.
En ansökan ska prövas av länsstyrelsen i det län där  huvuddelen av den verksamhet som ansökan gäller bedrivs eller  ska bedrivas.
6 §
Jordbruksverket prövar ansökningar om
1. stöd och utbetalning av stöd enligt 6 kap., och
2. godkännande av operativa program för  producentorganisationer inom frukt- och grönsakssektorn i  enlighet med artikel 50 i förordning (EU) 2021/2115.
Förordning (2023:517).
7 §
Jordbruksverket prövar ansökningar om stöd och utbetalning  av stöd enligt 9 kap. 38 och 48 §§.
Jordbruksverket prövar även ansökningar om stöd och  utbetalning av stöd enligt 9 kap. 43 och 63 §§ i ärenden där  det med hänsyn till åtgärdernas omfattning, karaktär eller av  administrativa skäl är lämpligt att prövningen sker samlat.
Förordning (2023:952).
8 §
Skogsstyrelsen prövar ansökningar om stöd och utbetalning  av stöd enligt 9 kap. 63 § inom hållbart skogsbruk, om inte  något annat följer av 7 § andra stycket.
9 §
Sametinget prövar ansökningar om stöd och utbetalning av  stöd när det gäller stöd till rennäringsföretag och annan  verksamhet med anknytning till renskötsel eller annat samiskt  näringsliv enligt 9 kap. 14, 24, 38 a, 43, 63 och 67 §§, om  inte något annat följer av 7 § andra stycket.  Förordning (2023:952).
Urvalsförfarande
10 §
Den handläggande myndigheten ska prioritera ansökningar  om de stöd som anges i 9 kap. 1 § enligt ett urvalsförfarande  och i enlighet med urvalskriterier som fastställs av  Jordbruksverket. Detta gäller dock inte stöd enligt 9 kap. 39  och 55 §§.
Jordbruksverket får meddela föreskrifter om förfarandet och om
urvalskriterier för prioritering av ansökningar om stöd.
Stöd för lokalt ledd utveckling genom Leader
11 §
Förslag till lokalt ledda utvecklingsstrategier och  leaderområden ska lämnas in till Jordbruksverket. Bestämmelser  om sådana strategier finns i artikel 32 i Europaparlamentets  och rådets förordning (EU) 2021/1060.
Jordbruksverket fattar beslut om förslaget till den lokalt  ledda utvecklingsstrategin och leaderområdet.
12 §
En ansökan om stöd för lokalt ledd utveckling genom  Leader ska lämnas in till Jordbruksverket och registreras i  Jordbruksverkets it-system.
En ansökan om utbetalning av stöd för lokalt ledd utveckling  genom Leader ska lämnas in till Jordbruksverket.
13 §
Beslut om urval av insatser enligt 9 kap. 55 § fattas av  styrelsen för den lokala aktionsgruppen. Styrelsen ska även  fatta beslut om stödbeloppet inom de ramar som anges i 9 kap. 
56-59 §§.
Jordbruksverket får meddela föreskrifter om urvalsförfarandet.
14 §
Den lokala aktionsgruppens beslut om val av en insats ska  lämnas till Jordbruksverket för vidare prövning enligt 16 §  första stycket. Ett beslut som innebär att en insats inte ska  få stöd ska meddelas den som sökt stödet.
15 §
Vid den lokala aktionsgruppens handläggning av  stödärenden tillämpas följande bestämmelser i  förvaltningslagen (2017:900):
- 5 § om lojalitet, objektivitet och proportionalitet,
- 10 § om partsinsyn,
- 16-18 §§ om jäv,
- 23 § om utredningsansvar,
- 24 § om när uppgifter får lämnas muntligt,
- 25 § om kommunikation,
- 31 § om dokumentation av beslut,
- 32 § om motivering av beslut, samt
- 33 och 34 §§ om underrättelse om innehållet i beslut och om  hur ett överklagande går till.
16 §
Jordbruksverket fattar beslut om huruvida en insats  enligt 9 kap. 60 § första stycket 2 som styrelsen för den  lokala aktionsgruppen har valt ut och prioriterat enligt de  lokala urvalskriterierna ska få stöd efter en prövning av om  insatsen är förenlig med EU:s regelverk, denna förordning och  föreskrifter som meddelats med stöd av denna förordning.  Jordbruksverket får i beslutet meddela villkor för stödet.
Jordbruksverket prövar ansökan om stöd enligt 9 kap. 60 §  första stycket 1 och 3.
Jordbruksverket prövar ansökan om utbetalning av stöd för  lokalt ledd utveckling genom Leader och betalar ut stödet.
Gemensamma bestämmelser om stöd
Ansökan om stöd
17 §
En ansökan om stöd ska vara skriftlig och innehålla de  handlingar och uppgifter som den handläggande myndigheten  behöver för att kunna pröva ansökan.
Rättelse och ändring av uppenbara fel
18 §
Den som ansöker om stöd enligt 5-9 kap. och om  utbetalning av sådant stöd får när som helst på eget initiativ  rätta uppenbara fel i ansökan om den handläggande myndigheten  godtar det. För att ett fel ska vara uppenbart krävs att den  handläggande myndigheten kan upptäcka felet med stöd av de  uppgifter som lämnas i ansökan.
Jordbruksverket får meddela ytterligare föreskrifter om vad  som är ett uppenbart fel. Förordning (2023:952).
Återkallelse av ansökan
19 §
En ansökan om stöd enligt 5, 7 eller 8 kap. får  återkallas helt eller delvis av stödmottagaren under de  förutsättningar som anges i artikel 7 i kommissionens  genomförandeförordning (EU) 2022/1173. Om uppgifter om ett  djur som omfattas av en ansökan redan har anmälts till den  handläggande myndigheten får en anmälan till djurdatabasen om  att samma djur har lämnat jordbruksföretaget ersätta en  skriftlig återkallelse.
En ansökan om stöd eller utbetalning av stöd enligt 6 eller 9  kap. får när som helst återkallas helt eller delvis av  stödmottagaren. Detta gäller dock inte om
1. myndigheten har underrättat stödmottagaren om att den avser  att genomföra en kontroll på plats,
2. myndigheten vid kontrollen konstaterar att det finns  felaktigheter i förhållande till de uppgifter som  stödmottagaren lämnat i ansökan, och
3. återkallelsen gäller den del av ansökan som felaktigheten  avser.
En ansökan om stöd eller utbetalning av stöd enligt 6 eller 9  kap. får inte heller återkallas om myndigheten har underrättat  stödmottagaren om att det finns felaktigheter i den del av  ansökan som återkallelsen avser.
20 §
En återkallelse ska vara skriftlig.
Jordbruksverket får meddela ytterligare föreskrifter om  återkallelse av ansökan.
Överflyttning av ansökan
21 §
Regeringen får besluta att en ansökan ska prövas av en  annan länsstyrelse än den länsstyrelse som enligt 2 eller 6 §§  ska pröva ansökan, om det finns risk för att prövningen annars  fördröjs på ett sådant sätt att det påverkar Jordbruksverkets  möjligheter att betala ut stödet.
Beräkning av arealbaserade stöd
22 §
/Upphör att gälla U:2026-01-01/
Följande stöd ska beräknas enligt 23-25 b §§ :
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd enligt 5 kap. 7 §,
- kompletterande inkomststöd till unga jordbrukare enligt 5  kap. 8 §,
- stöd för ekologisk produktion enligt 5 kap. 14 §,
- stöd för odling av mellangröda och fånggröda och för  vårbearbetning enligt 5 kap. 20 §,
- stöd för precisionsjordbruk enligt 5 kap. 24 §,
- stöd för blommande åker och fältkant enligt 5 kap. 28 a §,
- stöd för skötsel av betesmarker och slåtterängar enligt 7  kap. 12 §,
- stöd för fäbodar enligt 7 kap. 16 §,
- stöd för skötsel av våtmarker och dammar enligt 7 kap. 19 §,
- stöd för skyddszoner mot vattenområden och anpassade  skyddszoner enligt 7 kap. 20 §, och
- kompensationsstöd för bergsområden och områden med naturliga  begränsningar enligt 8 kap. Förordning (2024:1204).
22 §
/Träder i kraft I:2026-01-01/
Följande stöd ska beräknas enligt 23-25 b §§ :
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd enligt 5 kap. 7 §,
- kompletterande inkomststöd till unga jordbrukare enligt 
5 kap. 8 §,
- stöd för ekologisk produktion enligt 5 kap. 14 §,
- stöd för odling av mellangröda och fånggröda och för  vårbearbetning enligt 5 kap. 20 §,
- stöd för precisionsjordbruk enligt 5 kap. 24,
- stöd för blommande åker och fältkant enligt 5 kap. 28 a §,
- stöd för vallodling enligt 5 kap. 28 b §,
- stöd för skötsel av betesmarker och slåtterängar enligt 
7 kap. 12 §,
- stöd för fäbodar enligt 7 kap. 16 §,
- stöd för skötsel av våtmarker och dammar enligt 7 kap. 19 §,
- stöd för skyddszoner mot vattenområden och anpassade  skyddszoner enligt 7 kap. 20 §, och
- kompensationsstöd för bergsområden och områden med naturliga  begränsningar enligt 8 kap. Förordning (2025:845).
23 §
Beräkningen av stödet ska ske på grundval av den areal  som har angetts i ansökan om stöd.
Om en ansökan omfattar arealer som berättigar till olika  stödbelopp per hektar ska stödet beräknas i grupper som ställs  samman av de i ansökan angivna arealer som berättigar till  stöd med samma belopp.
När det gäller stöd enligt 8 kap. ska genomsnittsvärdena för  respektive areal i ansökan beaktas vid beräkningen.
24 §
När det gäller en ansökan om stöd enligt 5 kap. 7 eller 
8 § där arealen i en grupp enligt 23 § andra stycket är större  än den areal som har angetts i ansökan, ska den areal som  angetts i ansökan användas för beräkning av stödet.
25 §
Om skillnaden mellan den areal som stöd har sökts för och  arealen i en grupp enligt 23 § andra stycket inte överstiger 
0,10 hektar ska den areal som har angetts i ansökan användas  för beräkning av stödet.
25 a §
Om sökanden inte återkallar eller ändrar en ansökan om  arealbaserat stöd eller inte kan visa att villkoren för stödet  är uppfyllda i enlighet med artikel 7.2 eller artikel 10.8 i  kommissionens genomförandeförordning (EU) 2022/1173, ska  stödet beräknas på grundval av den areal som har angetts i  ansökan minskad med den areal som berörs av bristande  efterlevnad av stödvillkoren. Om den bristande efterlevnaden  avser stödspecifika skötselvillkor ska i stället  villkorsavdrag göras. Förordning (2024:1204).
25 b §
Om bristande efterlevnad av villkoren för stödet enligt 
25 a § konstateras enbart genom analys från  arealövervakningssystemet, ska den bristande efterlevnaden
avse hela jordbruksskiften. Förordning (2024:1204).
Upplysning i beslut om stöd
26 §
Ett beslut om stöd ska innehålla en upplysning om  innehållet i 33 §.
Force majeure och exceptionella omständigheter
27 §
En stödmottagare som vill åberopa force majeure eller  exceptionella omständigheter enligt artikel 3 i  Europaparlamentets och rådets förordning (EU) 2021/2116 ska  anmäla det skriftligt till den handläggande myndigheten eller,  om anmälan avser uppfyllande av grundvillkor enligt 4 kap. i  fråga om stöd enligt 7 kap. 13, 24 och 25 §§, till  länsstyrelsen. Anmälan ska ha kommit in inom 15 arbetsdagar  från den tidpunkt då stödmottagaren haft möjlighet att lämna  in anmälan. Förordning (2024:1204).
28 §
Om en stödmottagare inte har kunnat uppfylla villkoren  för stöd enligt 5, 7 eller 8 kap. på grund av force majeure  eller exceptionella omständigheter ska han eller hon ändå ha  rätt till stöd för den areal eller de djur som berättigade  till stöd vid tidpunkten för den händelse som utgjorde force  majeure eller då de exceptionella omständigheterna inträffade.  Om stödmottagarens möjligheter att fortsätta uppfylla  villkoren för åtagandet påverkats ska åtagandet anpassas efter  omständigheterna.
29 §
Om en stödmottagare inte har kunnat uppfylla villkor i  ett beslut om stöd enligt 6 eller 9 kap. på grund av force  majeure eller exceptionella omständigheter ska inga avdrag  göras på stödet för de brister som beror på force majeure  eller exceptionella omständigheter.
Kontrollvägran
30 §
En ansökan om stöd eller utbetalning av stöd ska avslås  om stödmottagaren förhindrar genomförandet av en kontroll på  plats (kontrollvägran). Detta gäller dock inte om  stödmottagarens agerande beror på force majeure eller  exceptionella omständigheter.
Om en medlem i eller ett dotterbolag till en  producentorganisation inom frukt- och grönsakssektorn  förhindrar kontroll på plats av en enskild insats, ska stöd  inte betalas ut för den del av ansökan om utbetalning som  avser organisationens kostnader för den insatsen. Detta gäller  dock inte om medlemmens eller dotterbolagets agerande beror på  force majeure eller exceptionella omständigheter.
Jordbruksverket får meddela ytterligare föreskrifter om  kontrollvägran. Förordning (2023:517).
Förskott
31 §
Den myndighet som beslutar om stöd enligt 6 eller 9 kap.  får besluta om förskottsutbetalning. Förskottsutbetalning av  stöd till biodlingssektorn enligt 6 kap. och stöd enligt 9  kap. får lämnas med högst hälften av det beviljade stödet,  dock högst 250 000 kronor och högst motsvarande den statliga  medfinansieringen av stödet.
När det gäller stöd enligt 9 kap. 60 § första stycket 3 får  förskott trots första stycket lämnas med högst hälften av det  beviljade stödet, dock högst 500 000 kronor och högst  motsvarande den statliga medfinansieringen av stödet.
Första stycket gäller inte stöd enligt 9 kap. 24 § i de fall  stöd lämnas för en enhetskostnad eller stöd enligt 9 kap. 
67 §. Förordning (2023:517).
31 a §
Jordbruksverket får meddela föreskrifter om  förskottsutbetalning enligt 31 §. Förordning (2023:517).
32 §
Förskott får inte lämnas till myndigheter, regioner och  kommuner.
Utbetalning av stöd
33 §
Innan stödet betalas ut ska Jordbruksverket kontrollera  att utbetalningen enligt den handläggande myndighetens beslut  är förenlig med EU:s regelverk, denna förordning, föreskrifter  som meddelats med stöd av denna förordning och de villkor som  gäller för stödet.
Om Jordbruksverket anser att förutsättningarna i första  stycket inte är uppfyllda, ska Jordbruksverket besluta att  inte betala ut stödet. Jordbruksverket ska i sådana fall lämna  tillbaka stödärendet till den handläggande myndigheten.  Jordbruksverkets beslut innebär att beslutet om utbetalning  upphör att gälla. Förordning (2023:336).
34 §
Ett stödbelopp som är lägre än 1 000 kronor per åtgärd  och stödår och som avser stöd enligt 7 eller 8 kap. ska inte  betalas ut.
Den handläggande myndigheten får avslå ansökan om, eller häva,  åtaganden enligt 7 kap. om åtagandet motsvarar mindre än 
1 000 kronor per år. Förordning (2024:659).
Översynsklausul
35 §
För stöd enligt 7 kap. gäller att åtagandena och  insatserna ska anpassas till de obligatoriska normer, krav  eller skyldigheter som avses i artikel 70.3 i  Europaparlamentets och rådets förordning (EU) 2021/2115.  Åtaganden och insatser som varar längre tid än den strategiska  planen ska anpassas till den rättsliga ram som gäller för  nästa planperiod.
Om stödmottagaren inte godtar en sådan anpassning enligt i  första stycket, ska åtagandet upphöra att gälla. Återbetalning  ska inte krävas för den tidsperiod under vilken åtagandet  gällde.
Ersättningsnivåerna för stöd enligt första stycket får  justeras under pågående åtagandeperiod.
Bemyndigande om uppgiftsskyldighet
36 §
Jordbruksverket får meddela föreskrifter om skyldighet  för stödmottagare att
1. lämna de uppgifter som behövs för den utvärdering som avses  i 1 kap. 13 §,
2. lämna de uppgifter och underlag som behövs för utbetalning  av stöd.
Bemyndiganden om ansökan och handläggningen
37 §
Jordbruksverket får meddela föreskrifter om
1. inom vilken tid en ansökan ska lämnas in,
2. vad en ansökan ska innehålla, och
3. att en ansökan ska göras elektroniskt och på vilket sätt  det ska ske.
It-system för ärenden om stöd
38 §
Hos Jordbruksverket ska det finnas it-system för
1. elektronisk behandling av uppgifter i ärenden om stöd  enligt denna förordning, och
2. lagring av uppgifter om genomförandet av den strategiska  planen som krävs för den övervakning och utvärdering som  utförs av Jordbruksverket.
39 §
Jordbruksverket, länsstyrelserna, Sametinget och  Skogsstyrelsen ska lämna de uppgifter till it-systemen som  behövs för att pröva ett ärende om stöd.
En lokal aktionsgrupp som handlägger ärenden om stöd för  lokalt ledd utveckling genom Leader ska lämna de uppgifter som  tillförs ärendet till it-systemen.
40 §
Uppgifter som länsstyrelserna, Sametinget, Skogsstyrelsen  eller en lokal aktionsgrupp har lämnat till it-systemen ska på  begäran lämnas ut till Jordbruksverket.
41 §
Jordbruksverket ska på begäran lämna uppgifter i ärenden  om stöd till Ekonomistyrningsverket.
Jordbruksverket ska på begäran av en lokal aktionsgrupp lämna  ut de uppgifter som behövs för gruppens handläggning av stöd.
42 §
Uppgifter om stödmottagare i Blekinge län som  Länsstyrelsen i Skåne län har lämnat till it-systemen ska på  begäran lämnas ut till Länsstyrelsen i Blekinge län.
43 §
Ett sådant organ som avses i artikel 3.56 i  Europaparlamentets och rådets förordning (EU) 2018/848 av den 
30 maj 2018 om ekologisk produktion och märkning av ekologiska  produkter och om upphävande av förordning (EG) nr 834/2007  ska, på begäran av en länsstyrelse, lämna uppgifter till  länsstyrelsen om kontroll och certifiering av ekologisk  produktion.
Direktåtkomst
44 §
Jordbruksverket får ha direktåtkomst till uppgifter som  länsstyrelserna, Sametinget, Skogsstyrelsen eller en lokal  aktionsgrupp har lämnat till it-systemen.
45 §
Ekonomistyrningsverket får ha direktåtkomst till  uppgifter i ärenden om stöd som myndigheten behöver för att  kunna fullgöra sitt arbete som attesterande organ för  Europeiska garantifonden för jordbruket (EGFJ) och Europeiska  jordbruksfonden för landsbygdsutveckling (Ejflu).
46 §
En lokal aktionsgrupp får ha direktåtkomst till uppgifter  i ärenden som avser stödinsatser som gruppen ska besluta om  enligt 13 §.
Samlad information till enskilda
47 §
Jordbruksverket och länsstyrelserna ska tillhandahålla  samlad information till en stödmottagare om stödmottagarens  ärenden enligt denna förordning.
Uppgifter i it-systemen som registrerats av Jordbruksverket  och länsstyrelserna ska på begäran lämnas ut till en  länsstyrelse.
För att fullgöra sin uppgift enligt första stycket får  Jordbruksverket och länsstyrelserna ha direktåtkomst till  uppgifterna i it-systemen.
48 §
Jordbruksverket är personuppgiftsansvarigt för behandling  av de personuppgifter som Jordbruksverket har lämnat till it-
systemen.
Länsstyrelserna, Sametinget och Skogsstyrelsen är  personuppgiftsansvariga för behandling av de personuppgifter  som de har lämnat till it-systemen.
49 §
Jordbruksverket får meddela föreskrifter om en  organisatorisk funktion som är gemensam för Jordbruksverket  och länsstyrelserna och som ska tillhandahålla sådan samlad  information som avses i 47 §.
Integrerat administrations- och kontrollsystem
50 §
Jordbruksverket ska inrätta ett sådant integrerat  administrations- och kontrollsystem som avses i artikel 65 i  Europaparlamentets och rådets förordning (EU) 2021/2116 för  hantering av areal- och djurbaserade stöd enligt 5 kap., 7  kap. 12, 13, 16 och 19 §§ samt 8 kap.
Av artikel 66 i förordning (EU) 2021/2116 framgår att systemet  ska bestå av ett identifieringssystem för jordbruksskiften,  ett geospatialt ansökningssystem och ett djurbaserat  ansökningssystem, ett arealövervakningssystem, ett system för  identifiering av stödmottagare, ett kontroll- och  sanktionssystem samt ett system för identifiering och  registrering av djur.
Systemet ska hållas uppdaterat.
51 §
Jordbruksverket ska varje år bedöma kvaliteten på  identifieringssystemet för jordbruksskiften, det geospatiala  ansökningssystemet och arealövervakningssystemet i enlighet  med artiklarna 68-70 i Europaparlamentets och rådets  förordning (EU) 2021/2116 (EU-metoden).
4 kap. Grundvillkor
Normer för god jordbrukssed och goda miljöförhållanden
1 §
Som villkor för stöd enligt 5 kap., ersättningar enligt 
7 kap. eller stöd enligt 8 kap. gäller, utöver de villkor som  föreskrivs för respektive stöd, att stödmottagaren uppfyller  de verksamhetskrav enligt unionsrätten som anges i artikel 12  och i bilaga III i Europaparlamentets och rådets förordning 
(EU) 2021/2115 och de normer för god jordbrukshävd och goda  miljöförhållanden som anges i detta kapitel.
Bevarande av permanent gräsmark (GAEC 1)
2 §
Andelen permanent gräsmark på nationell nivå i förhållande  till den totala arealen jordbruksmark får inte minska med mer  än 5 procent i förhållande till andelen 2018 (gränsvärde). Om  en sådan minskning inträffar gäller 22 §.
Skydd av våt- och torvmark (GAEC 2)
3 §
Grävning av diken och fördjupning av befintliga diken på  våt- eller torvmark får inte ske utan tillstånd enligt 11 kap.  miljöbalken när sådant tillstånd krävs. Förordning (2023:517).
3 a §
Jordbruksmark får inte läggas i träda utan växtlighet på  torvmarker.
Länsstyrelsen får i det enskilda fallet besluta om undantag  från första stycket om det behövs för bekämpning av  rotgallnematoder. Förordning (2023:517).
3 b §
Åkermark som är permanent gräsmark på torvmark får inte  plöjas oftare än vart fjärde år. Förordning (2023:517).
Bränning av stubbåkrar (GAEC 3)
4 §
Stubbåkrar får inte brännas.
Länsstyrelsen får i det enskilda fallet besluta om undantag  från första stycket om det behövs av växtskyddsskäl.
Buffertremsor längs vattendrag (GAEC 4)
5 §
Om jordbruksmark gränsar mot ett vattendrag eller en sjö  får gödningsmedel inte spridas på en två meter bred remsa av  jordbruksmarken närmast vattendraget eller sjön. Jordbruksmark  närmare än tre meter från kanten till ett vattendrag eller en  sjö får aldrig gödslas.
Växtskyddsmedel får inte spridas på jordbruksmark närmare än  sex meter från kanten till ett vattendrag eller en sjö.
Jordbearbetning på sluttande mark mot vatten (GAEC 5)
6 §
Åkermark med över 15 procents lutning mot ett vattendrag,  ett hav eller en sjö ska lämnas bevuxen eller obearbetad från  och med den 15 september till och med den 15 februari.
Förordning (2023:952).
Marktäckning för att undvika barmark under känsliga perioder 
(GAEC 6)
7 §
Åkermark ska under känsliga perioder ha marktäckning med  en gröda som godkänts av Jordbruksverket. Av åkermarken ska  marktäckningen utgöra minst
- 60 procent i Skåne län, Hallands län och Blekinge län,
- 50 procent i Östergötlands län, Jönköpings län, Kronobergs  län, Kalmar län, Gotlands län och Västra Götalands län,
- 40 procent i Örebro län, Västmanlands län, Uppsala län,  Stockholms län, Södermanlands län och Värmlands län i  kompensationsstödsområde 6-13, och
- 30 procent i Gävleborgs län, Värmlands län i  kompensationsstödsområde 3-5, Dalarnas län, Jämtlands län,  Västernorrlands län, Västerbottens län och Norrbottens län.
En känslig period börjar vid skörd av huvudgrödan. Under  känsliga perioder får marken endast jordbearbetas inför sådd  av fånggrödor, mellangrödor, vallväxter eller höstgrödor.
Marktäckningen får upphöra tidigast
- den 20 oktober i Skåne län, Hallands län och Blekinge län,
- den 10 oktober i Östergötlands län, Jönköpings län,  Kronobergs län, Kalmar län, Gotlands län, Västra Götalands  län, Örebro län, Västmanlands län, Uppsala län, Stockholms  län, Södermanlands län och Värmlands län i  kompensationsstödsområde 6-13,
- den 1 oktober i Gävleborgs län, Värmlands län i  kompensationsstödsområde 3-5 och Dalarnas län utanför  kompensationsstödsområde 1-3, och
- den 15 september i Västernorrlands län, Västerbottens län,  Norrbottens län, Jämtlands län och Dalarnas län i  kompensationsstödsområde 1-3. Förordning (2024:1204).
7 a §
Kravet i 7 § på marktäckning gäller inte åkermark i  Örebro län, Västmanlands län, Uppsala län, Stockholms län,  Södermanlands län eller Värmlands län i  kompensationsstödsområde 6-13, där det bedrivs produktion som  certifierats i enlighet med Europaparlamentets och rådets  förordning (EU) 2018/848. Förordning (2024:1204).
8 §
Har upphävts genom förordning (2024:1204).
9 §
Jordbruksverket får meddela föreskrifter om vilka grödor  som godkänns som marktäckning enligt 7 §.
/Rubriken upphör att gälla U:2025-10-16/
Växtföljd (GAEC 7)
/Rubriken träder i kraft I:2025-10-16/
Växtföljd och gröddiversifiering (GAEC 7)
10 §
En jordbrukare ska byta gröda på minst 33 procent av  åkermarken varje år.
Ingen ettårig gröda får odlas i mer än tre år i rad på samma  mark.
Första och andra stycket gäller inte fleråriga grödor, träda,  skyddszoner, grönsaker, bär och medicinalväxter.
Kraven ska tillämpas från och med stödåret 2024 i enlighet med  artikel 1.1 i kommissionens genomförandeförordning (EU) 
2022/1317 av den 27 juli 2022 om undantag från  Europaparlamentets och rådets Europaparlamentets och rådets  förordning (EU) 2021/2115 vad gäller tillämpningen av normerna  för god jordbrukshävd och goda miljöförhållanden (GAEC-normer) 
7 och 8 för ansökningsåret 2023. Referensår för kraven är 
2023.
10 a §
/Träder i kraft I:2026-01-01/
Jordbruksföretag med en åkermarksareal mellan 10 och 
30 hektar får i stället för att följa kraven på växtföljd  enligt 10 § första och andra styckena tillämpa diversifiering  av grödor, om
1. minst två olika grödor odlas på åkermarken, och
2. huvudgrödan inte upptar mer än 75 procent av åkermarken.  Förordning (2025:845).
10 b §
/Träder i kraft I:2026-01-01/
Jordbruksföretag med en åkermarksareal som överstiger 
30 hektar får i stället för att följa kraven på växtföljd  enligt 10 § första och andra styckena tillämpa diversifiering  av grödor, om
1. minst tre olika grödor odlas på åkermarken,
2. huvudgrödan inte upptar mer än 75 procent av åkermarken,  och
3. de två största grödorna sammanlagt inte upptar mer än 
95 procent av åkermarken. Förordning (2025:845).
11 §
Byte av gröda mellan ettåriga grödor å ena sidan och vall  och övriga undantagna grödor enligt 10 § tredje stycket å  andra sidan räknas som sådant grödbyte som avses i 10 § första  stycket.
12 §
Insådd av vallväxter bestående av gräs eller gräs i  blandning med vallbaljväxter i majs som sker senast den 30  juni och som bryts tidigast den 1 mars följande år räknas som  sådant grödbyte som avses i 10 § första stycket.
Om ett sådant grödbyte som avses i första stycket görs varje  år får majs odlas på samma yta i mer än tre år i sträck.
Förordning (2024:1204).
13 §
På arealer med färskpotatis som skördas före den 1 juli  räknas odling av en efterföljande gröda, inklusive fång- och  mellangrödor, som sådant grödbyte som avses i 10 § första  stycket om grödan odlas med en sammanlagd växtperiod på minst  tio veckor. Om den efterföljande grödan är sallat eller spenat  ska växtperioden i stället vara minst åtta veckor.
Om ett sådant grödbyte görs som avses i första stycket får  färskpotatis odlas på samma yta i mer än tre år i sträck.
Förordning (2024:1204).
14 §
/Upphör att gälla U:2026-01-01/
Kraven på växtföljd gäller inte
1. företag med mindre än tio hektar åkermark,
2. företag som är certifierade enligt Europaparlamentets och  rådets förordning (EU) 2018/848,
3. företag med åkermark som till mer än 75 procent används för  produktion av gräs eller annat örtartat foder, används för  odling av baljväxter eller ligger i träda, eller en  kombination av dessa, eller
4. företag med en stödberättigande jordbruksareal som till mer  än 75 procent av den stödberättigande jordbruksarealen är  permanent gräsmark, används för produktion av gräs eller annat  örtartat foder eller en kombination av dessa.
14 §
/Träder i kraft I:2026-01-01/
Kraven på växtföljd och gröddiversifiering gäller inte
1. företag med högst tio hektar åkermark,
2. företag som är certifierade enligt Europaparlamentets och  rådets förordning (EU) 2018/848,
3. företag med åkermark som till mer än 75 procent används för  produktion av gräs eller annat örtartat foder, används för  odling av baljväxter eller ligger i träda, eller en  kombination av dessa, eller
4. företag med en stödberättigande jordbruksareal som till mer  än 75 procent av den stödberättigande jordbruksarealen är  permanent gräsmark eller används för produktion av gräs eller  annat örtartat foder, eller en kombination av dessa.  Förordning (2025:845).
15 §
Har upphävts genom förordning (2024:1204).
15 a §
Har upphävts genom förordning (2024:1204).
15 b §
Har upphävts genom förordning (2024:1204).
15 c §
Har upphävts genom förordning (2024:1204).
15 d §
Har upphävts genom förordning (2024:1204).
15 e §
Har upphävts genom förordning (2024:1204).
15 f §
Har upphävts genom förordning (2024:1204).
16 §
Har upphävts genom förordning (2024:1204).
17 §
Har upphävts genom förordning (2024:1204).
18 §
Har upphävts genom förordning (2024:1204).
Bibehållande av landskapselement och förbud mot klippning av  häckar och träd (GAEC 8)
19 §
/Upphör att gälla U:2026-01-01/
Landskapselement i utpekade områden enligt bilaga 2 som  utgörs av solitärträd, småvatten, öppna diken, stenmurar i  åkermark, permanenta grödor på åkermark och permanent gräsmark  på åkermark får inte tas bort eller skadas. Landskapselement  som omfattas av biotopskydd enligt 7 kap. 11 § miljöbalken och  för vilka dispens har medgetts enligt 7 kap. 11 § miljöbalken  får dock tas bort.
Landskapselement som inte omfattas av biotopskydd får tas bort  om länsstyrelsen har godkänt detta enligt vad som gäller för  dispens från förbudet i 7 kap. 11 § miljöbalken.
19 §
/Träder i kraft I:2026-01-01/
Landskapselement som utgörs av solitärträd, småvatten,  öppna diken, stenmurar i åkermark, permanenta grödor på  åkermark eller permanent gräsmark på åkermark får inte tas  bort eller skadas.
Om sådana landskapselement omfattas av biotopskydd enligt 
7 kap. 11 § miljöbalken och har medgetts dispens enligt 7 kap. 
11 § miljöbalken, får de dock tas bort.
Om sådana landskapselement inte omfattas av biotopskydd, får  de tas bort om länsstyrelsen har godkänt detta enligt det som  gäller för dispens från förbudet i 7 kap. 11 § miljöbalken.
Förordning (2025:845).
20 §
Häckar belägna på jordbruksmark och träd som utgör  landskapselement enligt 19 § får inte beskäras under perioden  från den 1 april till och med den 15 augusti.  Förordning (2023:952).
Omställning eller plöjning av betesmarker och slåtterängar i  Natura 2000-områden (GAEC 9)
21 §
Betesmarker och slåtterängar som är belägna inom ett  Natura 2000-område får inte ställas om till annan  markanvändning eller plöjas om inte bevarandeplanen för Natura 
2000-området tillåter det.
Jordbruksverkets åtgärder om andelen permanent gräsmark  minskar
22 §
I fall som avses i 2 § gäller följande.
Jordbruksverket ska ålägga de jordbruksföretag som under året  och de två föregående åren har ställt om permanent gräsmark  till åkermark att återställa åkermarken till permanent  gräsmark så att den nationella kvoten av permanent gräsmark  åter kommer att ligga inom gränsvärdet.
Jordbruksverket ska bestämma hur mycket åkermark som varje  jordbruksföretag ska återställa.
Jordbruksverket får besluta om förbud mot att ställa om  permanent gräsmark till åkermark för att säkerställa att  andelen permanent gräsmark i förhållande till den totala  arealen jordbruksmark är inom gränsvärdet.
23 §
Jordbruksverket ska varje år fastställa andelen permanent  gräsmark i förhållande till den totala arealen jordbruksmark  på grundval av de arealer som angetts i ansökan om stöd för  det året av stödmottagare som får stöd enligt 5, 7 eller 8  kap.
Administrativ sanktion
24 §
I 12 kap. 23-31 §§ finns bestämmelser om administrativa  sanktioner.
Bemyndigande
25 §
Jordbruksverket får meddela ytterligare föreskrifter om  normerna enligt detta kapitel.
4 a kap. Sociala grundvillkor
1 §
Som villkor för stöd enligt 5 kap., ersättningar enligt 7  kap. eller stöd enligt 8 kap. gäller, utöver sådana  grundvillkor som anges i 4 kap. och de villkor som föreskrivs  för respektive stöd, att stödmottagaren uppfyller sådana  grundvillkor (sociala grundvillkor) som avses i artikel 14 och  bilaga IV i Europaparlamentets och rådets förordning (EU) 
2021/2115 och som anges i 2 och 3 §§. Förordning (2024:1204).
2 §
Med sociala grundvillkor avses
1. krav som följer av 2 och 3 kap. arbetsmiljölagen 
(1977:1160), arbetsmiljöförordningen (1977:1166) och  föreskrifter som Arbetsmiljöverket har meddelat med stöd av 
18 § arbetsmiljöförordningen i fråga om
a) en tillfredställande arbetsmiljö och åtgärder till skydd  för arbetstagarnas säkerhet och hälsa, inbegripet att göra  riskbedömningar, tillhandahålla skyddsutrustning och anpassa  arbetsplatsen, samt i fråga om att genom bland annat  systematiskt arbetsmiljöarbete arbeta förebyggande mot risker  i arbetet,
b) att registrera och rapportera arbetsolycksfall,
c) första hjälpen, brandskydd och utrymning,
d) att informera arbetstagarna om arbetsmiljörisker,  skyddsåtgärder och förebyggande åtgärder samt i fråga om  utbildning i arbetsmiljöfrågor,
e) att anlita företagshälsovård eller motsvarande sakkunnig  hjälp,
f) samråd med och medverkan av arbetstagarna i  arbetsmiljöarbetet,
g) arbetsutrustningens beskaffenhet och lämplighet för det  arbete som ska utföras samt i fråga om användning, kontroll,  underhåll och reparation av utrustningen,
h) utbildning, information och instruktioner vid användning av  arbetsutrustning,
i) att samordna arbetsmiljöarbetet, på ett gemensamt  arbetsställe samråda med andra och gemensamt verka för att  åstadkomma tillfredsställande skyddsförhållanden och se till  att det på arbetsstället finns sådana fasta anordningar som  förhindrar att någon som arbetar där utsätts för risk för  ohälsa eller olycksfall och att även andra anordningar kan  användas utan sådan risk, och
j) att vidta de skyddsåtgärder som behövs i det arbete som  inhyrd arbetskraft utför i verksamheten,
2. krav på att skyddsombud inte får hindras att fullgöra sina  uppgifter eller behandlas på något annat sätt som strider mot 
6 kap. 10 § arbetsmiljölagen, och
3. krav på att upplysningar, handlingar och prov lämnas i den  utsträckning som följer av 7 kap. 3 § arbetsmiljölagen samt  att handlingar hålls tillgängliga och förvaras i enlighet med 
3 § arbetsmiljöförordningen. Förordning (2024:1204).
3 §
Med sociala grundvillkor avses också
1. krav enligt lagen (1982:80) om anställningsskydd eller  enligt ett tillämpligt kollektivavtal när det gäller  förutsättningarna för att träffa avtal med arbetstagaren om  att inleda anställningen med en prövotid eller om att förlänga  prövotiden,
2. krav på att informera arbetstagaren i den omfattning och  inom de tidsfrister som följer av 6 c och 6 e §§ lagen om  anställningsskydd och 4 och 5 §§ lagen (2014:421) om gymnasial  lärlingsanställning eller av avvikande bestämmelser i ett  tillämpligt kollektivavtal,
3. krav enligt villkoren i anställningsförhållandet om  förutsättningarna för arbetsgivaren att ensidigt besluta om  ändring av förläggningen av arbetstagarens arbetstid,
4. krav på att under de förutsättningar och inom den tidsfrist  som följer av 12 § arbetstidslagen (1982:673) eller avvikande  bestämmelser i ett tillämpligt kollektivavtal lämna besked  till arbetstagaren om ändringar i fråga om den ordinarie  arbetstidens och jourtidens förläggning,
5. krav enligt villkoren i anställningsförhållandet när det  gäller arbetstagarens rätt till lön för avtalat arbete i fall  där arbetsgivaren ensidigt har ställt in arbetet och  arbetstagaren har stått till förfogande för arbetet,
6. krav i fråga om att utbildning som arbetstagaren genomgår  ska utgöra arbetstid och inte får medföra några kostnader för  arbetstagaren, när utbildningen genomgås inom ramen för  arbetsgivarens skyldigheter enligt 3 kap. 3 § arbetsmiljölagen 
(1977:1160) eller enligt föreskrifter som Arbetsmiljöverket  har meddelat med stöd av 18 § arbetsmiljöförordningen 
(1977:1166), och
7. krav i fråga om att arbetstagaren inte får utsättas för  missgynnande behandling i strid med arbetsmiljölagen eller  föreskrifter som Arbetsmiljöverket har meddelat med stöd av 
18 § arbetsmiljöförordningen till följd av att arbetstagaren  har tackat nej till arbete med hänvisning till att  arbetsgivaren har beslutat om ändring av arbetstidens  förläggning i strid med villkoren i anställningsförhållandet.
Förordning (2024:1204).
4 §
Bestämmelser om administrativa sanktioner vid överträdelse  av sociala grundvillkor finns i 12 kap. 32 b-32 j §§.
Förordning (2024:1204).
5 §
En domstol som har meddelat en sådan dom som anges i 
12 kap. 32 b § ska skicka en kopia av domen till länsstyrelsen  i det län där den som domen avser har sitt säte eller är  folkbokförd. Kopian ska skickas genast efter att domen har  fått laga kraft och innehålla uppgift om när den fick laga  kraft. Förordning (2024:1204).
6 §
Om en överträdelse som kan antas avse ett socialt  grundvillkor har skett i en verksamhet som stöd lämnas för  enligt denna förordning och överträdelsen har fastställts  genom ett godkännande av föreläggande om sanktionsavgift som  avses i 12 kap. 32 b § 5 eller genom ett beslut om rättelse  som avses i 12 kap. 32 b § 6, ska Arbetsmiljöverket skicka en  kopia av föreläggandet eller beslutet om rättelse till  länsstyrelsen i det län där den som föreläggandet eller  beslutet avser har sitt säte eller är folkbokförd.
Kopian av föreläggandet ska skickas med uppgift om när  föreläggandet godkändes. Kopian av beslutet om rättelse ska  skickas genast efter att beslutet har fått laga kraft och  innehålla uppgift om när det fick laga kraft.
Förordning (2024:1204).
5 kap. Direktstöd
1 §
Frikopplat direktstöd enligt avdelning III kapitel II i  Europaparlamentets och rådets förordning (EU) 2021/2115 lämnas  som
1. grundläggande inkomststöd för hållbarhet,
2. kompletterande omfördelningsinkomststöd för hållbarhet,
3. kompletterande inkomststöd till unga jordbrukare, och
4. stöd för klimatet och miljön.
Kopplat direktstöd lämnas som inkomststöd för produktion av  nötkreatur.
Stöd lämnas till den som är aktiv jordbrukare.
Enhetsbelopp
2 §
Jordbruksverket ska för varje stödår besluta om  enhetsbelopp för varje typ av direktstöd.
3 §
Enhetsbeloppen ska grundas på förhållandet mellan den  indikativa budgeten för stödet och det antal hektar  jordbruksmark eller det antal djur som beräknas berättiga till  stöd med respektive enhetsbelopp.
Enhetsbeloppen ska, om det behövs, höjas eller sänkas i  följande ordning så att
1. beloppen inte överskrider eller underskrider det högsta  respektive det lägsta enhetsbeloppet enligt bilaga 3,
2. det totala stödet inte överskrider det fastställda högsta  anslaget för kopplat inkomststöd eller underskrider det  fastställda lägsta anslaget för omfördelningsstöd, stöd till  unga jordbrukare och stöd för klimatet och miljön, och
3. direktstöden tillsammans inte överskrider anslaget för  direktstöd per kalenderår enligt bilaga V till  Europaparlamentets och rådets förordning 2021/2115 eller så  att anslaget enligt bilaga V utnyttjas i så hög grad som  möjligt.
Om justeringen enligt andra stycket 3 inte är tillräcklig får  även övriga enhetsbelopp justeras, om de fastställda högsta  eller lägsta anslagen enligt andra stycket 2 kan tillgodoses.
Förutsättningar för att få frikopplat direktstöd
4 §
För att en stödmottagare ska kunna få frikopplat  direktstöd krävs att ansökan omfattar minst fyra hektar  jordbruksmark. Detta gäller dock inte om stödmottagaren är  berättigad till kopplat inkomststöd för produktion av  nötkreatur enligt 29 § och det sammanlagda stödbeloppet  motsvarar minst 100 euro.
Grundläggande inkomststöd för hållbarhet
5 §
Grundläggande inkomststöd för hållbarhet enligt artikel 21  i Europaparlamentets och rådets förordning (EU) 2021/2115  lämnas till den som förfogar över marken.  Förordning (2023:336).
6 §
Stöd lämnas årligen med ett enhetsbelopp per hektar  stödberättigande jordbruksmark enligt bilaga 3.
Kompletterande omfördelningsinkomststöd för hållbarhet
7 §
Kompletterande omfördelningsinkomststöd för hållbarhet  enligt artikel 29 i Europaparlamentets och rådets förordning 
(EU) 2021/2115 lämnas till den som beviljas grundläggande  inkomststöd för hållbarhet.
Stöd lämnas årligen med ett enhetsbelopp enligt bilaga 3 för  det antal hektar jordbruksmark som sökanden beviljas  grundläggande inkomststöd för, dock högst för 150 hektar varje  år.
Kompletterande inkomststöd till unga jordbrukare
8 §
Kompletterande inkomststöd enligt artikel 30 i  Europaparlamentets och rådets förordning (EU) 2021/2115 lämnas  årligen till unga jordbrukare under en period om högst fem år,  dock längst till och med stödåret 2027. Stöd lämnas för det  antal hektar jordbruksmark för vilka stödmottagaren beviljas  grundläggande inkomststöd för hållbarhet, dock högst för 
200 hektar varje år.
Stöd får även lämnas till unga jordbrukare som har fått stöd  enligt artikel 50 i Europaparlamentets och rådets förordning 
1307/2013 av den 17 december 2013 om regler för direktstöd för  jordbrukare inom de stödordningar som ingår i den gemensamma  jordbrukspolitiken och om upphävande av rådets förordning (EG)  nr 637/2008 och rådets förordning (EG) 73/2009 under  återstoden av den period som regleras i artikel 50.5 i den  förordningen.
Stöd lämnas med ett enhetsbelopp enligt bilaga 3.
9 §
Som förutsättning för stöd enligt 8 § gäller att en ung  jordbrukare
1. etablerar sig som ansvarig för det jordbruksföretag som  stödet avser för första gången samma år som den första ansökan  om stöd lämnas in eller under de fem år som föregår den första  ansökan om stöd, och
2. inte har varit ansvarig för något annat jordbruksföretag  tidigare, och
3. är högst 40 år under det år då den första ansökan lämnas  in.
Om den unga jordbrukaren etablerar sig som ansvarig för  jordbruksföretaget det år som den första ansökan om stöd  lämnas in ska etableringen ha skett senast den sista  ansökningsdagen.
Om flera unga jordbrukare är ansvariga för ett företag som är  en juridisk person ska tidpunkten för etablering anses vara  den tidpunkt då den första unga jordbrukaren etablerade sig.
10 §
Som ansvarig för ett jordbruksföretag anses den som  utövar faktisk och varaktig kontroll när det gäller ledning av  företaget och beslut om ersättningar och ekonomiska risker,  oavsett om personen driver företaget som enskild  näringsverksamhet eller om företaget bedrivs i form av en  juridisk person.
För att någon ska anses vara ansvarig för en juridisk person  krävs dessutom att han eller hon är delägare i och  firmatecknare för den juridiska personen.
11 §
Som förutsättning för stöd enligt 8 § gäller även att den  som är ansvarig för ett jordbruksföretag har
1. gymnasieexamen eller motsvarande utländsk utbildning, eller
2. arbetslivserfarenhet inom jordbruksnäringen,  trädgårdsnäringen eller rennäringen motsvarande minst 
12 månaders heltidsarbete.
Den ansvarige ska uppfylla kraven i första stycket 1 eller 2  senast den sista ansökningsdagen för stödet.
12 §
För en fysisk person som har kontroll över en juridisk  person, som ensam eller tillsammans med andra fysiska eller  juridiska personer kontrollerar en stödmottagare som är en  juridisk person, gäller de villkor som anges i 9-11 §§.
Stöd för klimatet och miljön
13 §
/Upphör att gälla U:2026-01-01/
Stöd för klimatet och miljön enligt artikel 31 i  Europaparlamentets och rådets förordning (EU) 2021/2115 lämnas  enligt 14-27 och 28 a §§. Sådant stöd får kombineras i den  utsträckning som framgår av bilaga 7. Förordning (2024:1204).
13 §
/Träder i kraft I:2026-01-01/
Stöd för klimatet och miljön enligt artikel 31 i  Europaparlamentets och rådets förordning (EU) 2021/2115 lämnas  enligt 14-27, 28 a och 28 b §§. Sådant stöd får kombineras i  den utsträckning som framgår av bilaga 7.  Förordning (2025:845).
Stöd för ekologisk produktion
14 §
Stöd för ekologisk produktion av grödor och djur lämnas  årligen till den som bedriver sådan produktion som avses i  Europaparlamentets och rådets förordning (EU) 2018/848.
Produktionen ska vara godkänd som ekologisk produktion eller  godkänd för omställning till ekologisk produktion av ett  kontrollorgan.
Stöd lämnas med ett enhetsbelopp enligt bilaga 3.
15 §
Som förutsättning för stöd för ekologisk produktion  gäller att den mark som stödet avser är av ägoslaget åkermark.
Stöd lämnas till den som förfogar över marken.
Förordning (2023:336).
16 §
Som förutsättning för stöd för ekologisk produktion  gäller att grödan odlas med sikte på god skörd och skördas för  att användas till foder, livsmedel, utsäde, industriändamål  eller energiändamål.
17 §
Ett jordbruksskifte ska omfatta en sammanhållen areal om  minst 0,1 hektar för att berättiga till stöd.
18 §
Som förutsättning för stöd för produktion av djur gäller  att djurhållningen avser djurslagen mjölkkor, am- och dikor,  ungnöt, tackor, getter (hondjur), suggor, slaktsvin, värphöns  eller slaktkycklingar. Stöd lämnas för åkermark upp till samma  antal hektar som det antal djurenheter för produktion av djur  som ansökan omfattar.
När det gäller tacka och get (hondjur) motsvarar ett djur 0,2  djurenheter.
19 §
Jordbruksverket får meddela föreskrifter om hur innehav  av djur ska beräknas och inom vilka perioder djuren ska hållas  i fråga om stöd som förutsätter hållande av djur.
Stöd för odling av mellangröda och fånggröda och stöd för  vårbearbetning
20 §
Stöd får lämnas årligen för
1. odling av mellangröda för kolinlagring,
2. odling av fånggröda för minskat kväveläckage, och
3. vårbearbetning för minskat kväveläckage.
Stöd lämnas med ett enhetsbelopp enligt bilaga 3.
21 §
Stöd får inte lämnas för odling av mellangröda för  kolinlagring och fånggröda för minskat kväveläckage om majs  har odlats på marken under samma år.
22 §
Stöd får lämnas för odling på mark som är av ägoslaget  åkermark. För att berättiga till stöd för odling av  mellangröda ska marken finnas inom stödområde 6-12 enligt  bilaga 6 eller inom ett område utan kompensationsstöd. För att  berättiga till stöd för odling av fånggröda och stöd för  vårbearbetning ska marken finnas inom ett nitratkänsligt  område.
Stöd lämnas inte för åkermark med permanenta grödor.
Stöd lämnas till den som förfogar över marken.  Förordning (2024:1204).
23 §
Ett jordbruksskifte ska omfatta en sammanhållen areal om  minst 0,1 hektar för att berättiga till stöd för odling av  mellangröda och fånggröda och för vårbearbetning.
Stöd för precisionsjordbruk
24 §
Stöd för precisionsjordbruk enligt artikel 31 i  Europaparlamentets och rådets förordning (EU) 2021/2115 får  lämnas årligen för genomförande av planering för  precisionsjordbruk på åkermark och permanent gräsmark på  åkermark.
Stöd lämnas inte för arealer med träda eller permanenta  grödor.
Stöd lämnas till den som förfogar över marken. Stöd lämnas med  ett enhetsbelopp enligt bilaga 3. Förordning (2024:659).
25 §
För att stödmottagaren ska ha rätt till stöd ska  företaget ha
1. en dokumenterad växtodlingsplan för alla skiften,
2. en dokumenterad växtnäringsbalans,
3. en dokumenterad markkartering, och
4. en dokumenterad analys av växtnäringsämnena i flytgödsel,  om det används.
26 §
I de fall det finns en dräneringsbrunn ovan mark som  omges av enbart åkermark på skiftet ska brunnen omges av en  bevuxen zon på minst två meter för att stödmottagaren ska ha  rätt till stöd.
27 §
Ett jordbruksskifte ska omfatta en sammanhållen areal om  minst 0,1 hektar för att berättiga till stöd.
28 §
Jordbruksverket får meddela ytterligare föreskrifter om  stöd till precisionsjordbruk.
Stöd för blommande åker och fältkant
28 a §
/Upphör att gälla U:2025-10-16/
Stöd enligt artikel 31.1 a i Europaparlamentets och  rådets förordning (EU) 2021/2115 får lämnas årligen för  nyskapande av landskapselement och bevarande av ickeproduktiva  arealer i form av blommande åker och fältkant på ägoslaget  åkermark. Stöd lämnas inte för arealer med permanent gräsmark  eller permanenta grödor.
Stöd för landskapselement får lämnas för ett jordbruksskifte  som är minst 0,1 hektar och högst 0,5 hektar. Stöd för  ickeproduktiva arealer får lämnas för ett jordbruksskifte som  är större än 0,5 hektar.
Stöd lämnas till den som förfogar över marken. Stöd lämnas med  ett enhetsbelopp enligt bilaga 3. Förordning (2024:1204).
28 a §
/Träder i kraft I:2025-10-16/
Stöd enligt artikel 31.1 a i Europaparlamentets och  rådets förordning (EU) 2021/2115 får lämnas årligen för  nyskapande av landskapselement och bevarande av ickeproduktiva  arealer i form av blommande åker och fältkant på ägoslaget  åkermark. Stöd lämnas inte för arealer med permanent gräsmark  eller permanenta grödor.
Stöd för landskapselement får lämnas för ett jordbruksskifte  som är minst 0,1 hektar och högst 0,5 hektar. Stöd för  ickeproduktiva arealer får lämnas för ett jordbruksskifte som  är större än 0,5 hektar.
Stöd lämnas till den som förfogar över marken. Stöd lämnas med  ett enhetsbelopp enligt bilaga 3. Med Götalands södra  slättbygder i bilaga 3 avses de områden som anges i bilaga 8.
Förordning (2025:845).
/Rubriken träder i kraft I:2026-01-01/
Stöd för vallodling
28 b §
/Träder i kraft I:2026-01-01/
Stöd enligt artikel 31 i Europaparlamentets och rådets  förordning (EU) 2021/2115 får lämnas årligen för vallodling  utanför sådana områden med kompensationsstöd som anges i  bilaga 6. Stöd lämnas för
1. åkermark, och
2. permanent gräsmark på åkermark.
Stöd lämnas inte för åkermark med permanenta grödor.
Stöd lämnas för jordbruksskiften som omfattar en sammanhållen  areal om minst 0,1 hektar.
Stöd lämnas till den som förfogar över marken. Stöd lämnas med  ett enhetsbelopp enligt bilaga 3. Förordning (2025:845).
Kopplat direktstöd
Kopplat inkomststöd för produktion av nötkreatur
29 §
Kopplat inkomststöd enligt artikel 32 i  Europaparlamentets och rådets förordning (EU) 2021/2115 får  lämnas årligen för nötkreatur. Stöd lämnas inte för amerikansk  bison och jak.
30 §
Stöd lämnas med ett enhetsbelopp per år och djur enligt  bilaga 3. Stödet beräknas på det antal dagar som varje djur  enligt Jordbruksverkets centrala nötkreatursregister (CDB)  hålls på den eller de registrerade anläggningar som sökanden  har anmält i sin ansökan om stöd. Ett djur kan berättiga till  stöd i fler än en ansökan. Ett djur berättigar dock inte till  stöd i flera dagar än antalet dagar i den innevarande  räkningsperioden. Antalet dagar räknas från och med dagen  efter det att djuret har passerat tolv månaders ålder.
Om ett djur anländer till en anläggning samma dag som det har  lämnat en annan anläggning ska den dagen i stödhänseende  tillgodoräknas den anläggning som djuret lämnat. Den  påföljande dagen ska omfattas av räkningsperioden för den  anläggning som djuret anländer till.
För att djuret ska berättiga till stöd krävs det att djuret  under räkningsperioden är korrekt märkt, journalfört och  rapporterat i enlighet med artiklarna 108-120 i  Europaparlamentets och rådets förordning (EU) 2016/429 av den 
9 mars 2016 om överförbara djursjukdomar och om ändring och  upphävande av vissa akter med avseende på djurhälsa 
("djurhälsolag").
31 §
Jordbruksverket får meddela föreskrifter om referensdatum  och den tid som kravet i 30 § tredje stycket ska ha varit  uppfyllt för att stödet ska betalas ut.
Jordbruksverket får meddela ytterligare föreskrifter om  beräkningen av stödet.
6 kap. Sektorsstöd
Stöd till biodlingssektorn
1 §
Stöd till biodlingssektorn enligt 5-10 §§ får lämnas för  åtgärder som genererar kollektiv nytta för biodlingssektorn.  Om stödmottagaren har intäkter av insatsen under dess  genomförande ska de stödberättigande kostnaderna minskas med  ett belopp som motsvarar intäkterna. Förordning (2023:517).
2 §
Stöd får lämnas om Jordbruksverket genom en utlysning har  meddelat att sådant stöd får lämnas.
Stöd får även lämnas till den handläggande myndigheten för att  genomföra ett projekt
1. genom upphandling, eller
2. om det finns särskilda skäl, i egen regi.
Förordning (2023:517).
3 §
Stöd lämnas med 100 procent av de stödberättigande  kostnaderna.
4 §
Av artikel 22.1 i kommissionens delegerade förordning (EU) 
2022/126 framgår i vilka fall stöd lämnas för mervärdesskatt.
4 a §
Stöd lämnas inte för utgifter som finansieras med andra  medel. Förordning (2023:517).
Rådgivning och tekniskt stöd
5 §
Stöd får lämnas för projekt för rådgivning, tekniskt stöd,  utbildning, information och erfarenhetsutbyte till biodlare  och biodlingsorganisationer.
Stöd får lämnas till myndigheter, kommuner, regioner,  föreningar, andra organisationer och företag.
Förordning (2023:517).
Analyser
6 §
Stöd får lämnas för kostnader för laboratorieanalyser av  honung och andra biodlingsprodukter.
Stöd får lämnas till myndigheter, föreningar, andra  organisationer och företag. Förordning (2023:517).
Tillämpad forskning
7 §
Stöd får lämnas för tillämpad forskning om biodling,  biodlingsprodukter och biavel.
Stöd får lämnas till myndigheter, föreningar, andra  organisationer och företag. Förordning (2023:517).
Marknadsföring
8 §
Stöd får lämnas för främjande, information och  marknadsföring, inklusive marknadsbevakning och aktiviteter  som syftar till att öka konsumenternas medvetenhet om  produktkvaliteten på honung och andra biodlingsprodukter.
Stöd får lämnas till föreningar, andra organisationer och  företag. Förordning (2023:517).
Produktkvalitet
9 §
Stöd får lämnas för åtgärder för att förbättra  produktkvaliteten på honung och andra biodlingsprodukter. Stöd  får också lämnas för att stärka marknadspotentialen hos  produkterna.
Stöd får lämnas till myndigheter, föreningar, andra  organisationer och företag. Förordning (2023:517).
Andra åtgärder
10 §
Stöd får lämnas för utvecklingsarbete och  kunskapsspridning för utökning av antalet bibestånd inklusive  biavel.
Stöd får lämnas till föreningar, andra organisationer och  företag. Förordning (2023:517).
Stöd till producentorganisationer inom frukt- och  grönsakssektorn
11 §
Stöd får lämnas årligen för de insatser som anges i 
14-22 §§ till producentorganisationer inom frukt- och  grönsakssektorn som
1. har erkänts enligt artikel 154 i Europaparlamentets och  rådets förordning (EU) nr 1308/2013,
2. har ett operativt program som har godkänts av  Jordbruksverket enligt 3 kap. 6 §,
3. har en driftsfond som finansieras i enlighet med artikel 51  i förordning (EU) 2021/2115, och
4. är slutmottagare av stödet.
Stöd lämnas inte för utgifter som finansieras med andra medel.
Förordning (2023:517).
12 §
Stöd till en gränsöverskridande sammanslutning av  producentorganisationer inom frukt- och grönsakssektorn får  endast lämnas om stödet avser producentorganisationer som är  erkända i Sverige. Förordning (2023:517).
Investeringar i materiella eller immateriella tillgångar
13 §
Som förutsättning för stöd för investeringar som avser  förvärv av materiella eller immateriella tillgångar gäller att
1. organisationen ska äga tillgångarna efter förvärvet och  använda dem i enlighet med deras karaktär, mål och avsedda  användning enligt det godkända operativa programmet,
2. tillgångarna ska finnas i organisationens, ett dotterbolags  eller en enskild medlems besittning, och
3. en förvärvad tillgång som finns hos en enskild medlem som  upphör att vara medlem i organisationen ska
a) överlämnas till organisationen eller till en annan medlem,  eller
b) lösas ut av medlemmen till tillgångens restvärde.
I fråga om investeringar i byggnader gäller första stycket 1  och 2 under tio år och i fråga om andra tillgångar i fem år  från och med den dag då tillgången förvärvades.
Med dotterbolag enligt första stycket 2 avses dotterbolag som  organisationen eller sammanslutningen av organisationer äger  till minst 90 procent. Förordning (2023:517).
Tillämpad forskning och utveckling
14 §
Stöd får lämnas för insatser för forskning och utveckling  av hållbara och innovativa produktionsmetoder och tekniker  inom frukt- och grönsakssektorn.
Stöd enligt första stycket får endast lämnas om forskningen  eller utvecklingen kan knytas till odling, lagring eller  hantering av produkter som producentorganisationen är erkänd  för. Förordning (2023:517).
Klimatförändringar
15 §
Stöd får lämnas för insatser för begränsning av  klimatförändringar och anpassning av frukt- och  grönsakssektorn till ett förändrat klimat.
Stöd lämnas för kostnader för
1. investeringar, och
2. rådgivningstjänster.
Förordning (2023:517).
Stärka konkurrenskraften
16 §
Stöd får lämnas för insatser för att stärka  konkurrenskraften hos frukt- och grönsakssektorn.
Stöd lämnas för kostnader för
1. investeringar,
2. rådgivningstjänster,
3. utbildning och kompetensutveckling, och
4. certifiering.
Förordning (2023:517).
Skydd av miljön
17 §
Stöd får lämnas för insatser för att främja, utveckla och  införa metoder som skyddar miljön inom frukt- och  grönsakssektorn.
Stöd lämnas för kostnader för
1. investeringar,
2. rådgivningstjänster, och
3. utbildning.
Förordning (2023:517).
Produktionsplanering
18 §
Stöd får lämnas för insatser för planering av  produktionen inom frukt- och grönsakssektorn.
Stöd lämnas för kostnader för
1. investeringar, och
2. rådgivningstjänster.
Förordning (2023:517).
Koncentration av utbudet
19 §
Stöd får lämnas för koncentration av utbudet av produkter  från frukt- och grönsakssektorn.
Stöd lämnas för kostnader för
1. investeringar, och
2. kommunikation.
Förordning (2023:517).
Höja produkternas kommersiella värde
20 §
Stöd får lämnas för insatser för att höja produkternas  kommersiella värde inom frukt- och grönsakssektorn.
Stöd lämnas för kostnader för investeringar.
Förordning (2023:517).
Främja och marknadsföra produkter samt öka konsumtionen av  produkter
21 §
Stöd får lämnas för att främja och marknadsföra produkter  från frukt- och grönsakssektorn och för ökad konsumtion av  sådana produkter.
Stöd lämnas för kostnader för främjande-, kommunikations- och  marknadsföringsåtgärder. Förordning (2023:517).
Krisförebyggande och riskhantering
22 §
Stöd får lämnas för insatser för krisförebyggande och  riskhantering inom frukt- och grönsakssektorn.
Stöd lämnas för kostnader för skörde- och  produktionsförsäkringar. Förordning (2023:517).
Uppgiftsskyldighet
23 §
Jordbruksverket får meddela föreskrifter om skyldighet  för näringsidkare som tar befattning med produkter som avses i  artikel 42 b i Europaparlamentets och rådets förordning (EU) 
2021/2115 att lämna uppgifter om
1. produktion, inköp, försäljning och priser, och
2. andra förhållanden av betydelse för tillämpningen av  bilaga V, punkterna 4-6 i kommissionens genomförandeförordning 
(EU) 2022/1475 av den 6 september 2022 om  genomförandebestämmelser för Europaparlamentets och rådets  förordning (EU) 2021/2115 vad gäller utvärderingen av  strategiska GJP-planer och tillhandahållandet av information  för övervakning och utvärdering. Förordning (2023:517).
7 kap. Miljöåtaganden, klimatåtaganden och andra  förvaltningsåtaganden
Gemensamma bestämmelser
1 §
I detta kapitel finns bestämmelser om ersättning för  miljöåtaganden, klimatåtaganden och andra förvaltningsåtgärder  enligt artikel 70 i Europaparlamentets och rådets förordning 
(EU) 2021/2115.
2 §
Ersättningar enligt detta kapitel får kombineras i den  utsträckning som framgår av bilaga 7.
3 §
/Upphör att gälla U:2026-01-01/
Ersättning får lämnas årligen under förutsättning att  mottagaren åtar sig att under en period av fem år vidta sådana  åtgärder eller bedriva sådan odling som avses i detta kapitel.
För djurvälfärdsersättning som avser får, mjölkkor och suggor  enligt 13 § gäller dock att ersättning lämnas om mottagaren  åtar sig att under en period av ett år vidta sådana åtgärder.
3 §
/Träder i kraft I:2026-01-01/
Ersättning får lämnas årligen under förutsättning att  mottagaren åtar sig att under en period av tre år vidta sådana  åtgärder eller bedriva sådan odling som avses i detta kapitel.
För ersättning för skötsel av våtmarker och dammar enligt 19 §  gäller i stället att ersättning lämnas om mottagaren åtar sig  att under en period av fem år vidta sådana åtgärder.
För djurvälfärdsersättning som avser får, mjölkkor och suggor  enligt 13 § gäller i stället att ersättning lämnas om  mottagaren åtar sig att under en period av ett år vidta sådana  åtgärder. Förordning (2025:845).
4 §
Ersättning för skötsel av våtmarker och dammar 
(markersättning) får inte lämnas för en sammanlagd period om  mer än 20 år.
Om våtmarken eller dammen är anlagd utan att något stöd har  lämnats för investeringar i våtmarker och dammar enligt 9 kap.  ska en ansökan om åtagande göras inom två stödår efter det att  våtmarken är färdigställd för att berättiga till  markersättning.
5 §
/Upphör att gälla U:2025-10-16/
Ersättning får lämnas med de belopp som anges i bilaga 4.
5 §
/Träder i kraft I:2025-10-16/
Ersättning får lämnas med de belopp som anges i bilaga 4.  Med Götalands södra slättbygder i bilaga 4 avses de områden  som anges i bilaga 8. Förordning (2025:845).
6 §
/Upphör att gälla U:2026-01-01/
Ett åtagande kan i syfte att uppnå högre miljönytta enbart  omvandlas till ett åtagande för skötsel av våtmarker och  dammar. Ett sådant nytt åtagande ska minst omfatta en period  om fem år, oavsett hur mycket av en period som återstår av det  ursprungliga åtagandet.
I de fall en kompletterande insats läggs till i ett befintligt  åtagande för skötsel av betesmarker och slåtterängar eller  fäbodar ska det befintliga åtagandet omvandlas till ett nytt  åtagande. Även i det fall nivån särskild skötsel läggs till i  ett befintligt åtagande för skötsel av betesmarker och  slåtterängar ska det befintliga åtagandet omvandlas till ett  nytt åtagande. Ett sådant nytt åtagande ska minst omfatta en  period om fem år, oavsett hur mycket av en period som återstår  av det ursprungliga åtagandet.
6 §
/Träder i kraft I:2026-01-01/
Ett åtagande kan i syfte att uppnå högre miljönytta enbart  omvandlas till ett åtagande för skötsel av våtmarker och  dammar. Ett sådant nytt åtagande ska minst omfatta en period  om fem år, oavsett hur mycket av en period som återstår av det  ursprungliga åtagandet.
I de fall en kompletterande insats läggs till i ett befintligt  åtagande för skötsel av betesmarker och slåtterängar eller  fäbodar ska det befintliga åtagandet omvandlas till ett nytt  åtagande. Även i det fall nivån särskild skötsel läggs till i  ett befintligt åtagande för skötsel av betesmarker och  slåtterängar ska det befintliga åtagandet omvandlas till ett  nytt åtagande. Ett sådant nytt åtagande ska minst omfatta en  period om tre år, oavsett hur mycket av en period som återstår  av det ursprungliga åtagandet. Förordning (2025:845).
7 §
Den handläggande myndigheten får medge att befintliga  åtaganden utökas inom samma åtagandeperiod, om detta ger ökad  miljönytta.
8 §
Ett befintligt åtagande får minskas genom att enskilda  marker tas bort om marken har ingått i ett motsvarande  åtagande under minst fem år, så länge minskningen inte  äventyrar syftet med åtagandet. Om marken har ingått i ett  åtagande i mindre än fem år, ska åtagandet hävas för den areal  som tagits bort. Om minskningen är så stor att den skulle  äventyra syftet med åtagandet, ska hela åtagandet hävas.
9 §
Ett jordbruksskifte ska omfatta en sammanhållen areal om  minst 0,1 hektar för att berättiga till ersättning. För  ersättning för skyddszoner enligt 20 § gäller dock att den  totala skiftesarealen ska omfatta minst 0,1 hektar.
10 §
Ersättning lämnas inte för mark som huvudsakligen används  för något annat ändamål än jordbruk eller för mark som används  på ett sätt som är oförenligt med stödets syfte enligt  bilaga IX till kommissionens genomförandeförordning (EU) 
2022/128.
11 §
I fråga om ersättning som förutsätter hållande av djur  får Jordbruksverket meddela föreskrifter om hur innehavet ska  beräknas och inom vilka perioder djuren ska hållas.
Ersättning för skötsel av betesmarker och slåtterängar
12 §
Ersättning får lämnas för allmän skötsel av betesmarker  och slåtterängar, särskild skötsel av betesmarker med  särskilda värden, slåtterängar med särskilda värden,  mosaikbetesmark, alvarbete, skogsbete och gräsfattig mark.
Om ersättning lämnas enligt första stycket får ersättning även  lämnas för de kompletterande insatserna manuell slåtter,  efterbete, höhantering och svårtillgängliga platser.
Ersättning lämnas för jordbruksmark av ägoslaget betesmark.  Ersättning lämnas till den som förfogar över marken.
Förordning (2023:336).
Djurvälfärdsersättning
13 §
Djurvälfärdsersättning får lämnas årligen till djurägare  som åtar sig att under ett år vidta åtgärder för
1. djurvälfärd för får,
2. djurvälfärd för mjölkkor, eller
3. djurvälfärd för suggor.
14 §
För djurvälfärdsersättning som avser får gäller att  sökanden ska ha minst en djurenhet i sin ansökan.
När det gäller får motsvarar ett djur 0,2 djurenheter.
15 §
Ersättning får inte lämnas till den som har djurförbud  enligt 9 kap. djurskyddslagen (2018:1192) för det djurslag som  ersättningen avser.
Ersättning för fäbodar
16 §
Ersättning får lämnas för att hålla en fäbod i bruk samt  för skötsel av fäbodbete och den kompletterande insatsen  särskild skötsel av fäbodbete.
17 §
Ersättning lämnas för jordbruksmark av ägoslaget  betesmark.
18 §
Den som söker ersättning ska förfoga över fäboden med  tillhörande betesrätt.
Ersättning för skötsel av våtmarker och dammar
19 §
Ersättning får lämnas för skötsel av våtmarker och dammar  på jordbruksmark.
Ersättning lämnas till den som förfogar över marken.
Förordning (2023:336).
Ersättning för skyddszoner mot vattenområden och anpassade  skyddszoner
20 §
Ersättning får lämnas för sådana skyddszoner mot  vattenområden och anpassade skyddszoner på åkermark i  nitratkänsliga områden som uppfyller kraven i 21-23 §§.
Ersättning lämnas till den som förfogar över marken.
Förordning (2023:336).
21 §
En skyddszon mot vattenområden eller en anpassad  skyddszon ska anläggas senast under våren första året i  åtagandeperioden. En sådan zon får inte brytas förrän på  hösten det sista året i åtagandeperioden.
Zonen ska bestå av vallgräs eller av vallgräs i blandning med  vallbaljväxter. En insektsfrämjande fröblandning får blandas  in vid sådd.
22 §
Skyddszoner mot vattenområden ska anläggas vid åkerkanten  utmed ett vattenområde enligt definitionen i 11 kap. 2 §  miljöbalken.
23 §
Anpassade skyddszoner ska anläggas på åkermark där det  finns risk för erosion och ytavrinning.
Ersättning för hotade husdjursraser
24 §
Ersättning får lämnas till djurägare som håller minst ett  renrasigt djur av följande hotade husdjursraser:
1. fjällko, rödkulla, allmogeko (väneko, ringamålako och  bohuskulla) och svensklågland,
2. allmogefår (dala pälsfår, fjällnäsfår, gestrikefår,  helsingefår, klövsjöfår, roslagsfår, svärdsjöfår, värmlandsfår  och åsenfår), gutefår, ryafår, svenskt finullsfår och  tabacktorpsfår,
3. svensk lantrasget och allmogeget (göingeget, jämtget och  lappget), och
4. linderödssvin.
25 §
Ersättning får lämnas till djurägare som håller fjäderfä  i minst en genbank av följande raser:
1. bohuslän-dals svarthöna, bjurholmshöna, gotlandshöna,  hedemorahöna, kindahöna, gammalsvensk dvärghöna, svensk  dvärghöna, orusthöna, skånsk blommehöna, åsbohöna, ölandshöna,  öländsk dvärghöna, och fiftyfive flowery,
2. skånegås och ölandsgås, och
3. blekingeanka, svensk gul anka, svensk blå anka och svensk  myskanka.
26 §
Nötkreatur ska vara äldre än sex månader och registrerade  i Jordbruksverkets centrala nötkreatursregister (CDB) för att  berättiga till ersättning.
Får, getter och gyltor ska vara födda senast året innan  ansökan lämnas in och senast under det år som ansökan gäller  sättas i avel för att berättiga till ersättning. Besättningar  med får ska vara anslutna till ett program som godkänts av  Jordbruksverket för bekämpning av sjukdomen Maedi-Visna.
Galtar ska vara äldre än sex månader för att berättiga till  ersättning. Fjäderfä ska vara satta i avel och ingå i en  genbank som godkänts av berörd fjäderfäförening.
27 §
När det gäller får och get motsvarar ett djur 0,2  djurenheter.
28 §
Ersättning för hotade husdjursraser lämnas endast för  hållande av djur som det finns en erkänd avelsorganisation för  enligt artikel 45.4 b) i kommissionens delegerade förordning 
(EU) 2022/126.
8 kap. Kompensationsstöd för bergsområden, områden med  naturliga begränsningar och områden med särskilda  begränsningar
1 §
Stöd enligt detta kapitel får lämnas till jordbruksföretag  i områden med naturliga eller andra områdesspecifika  begränsningar enligt artikel 71 i Europaparlamentets och  rådets förordning (EU) 2021/2115.
2 §
Stöd får lämnas för odling av grovfodergrödor,  växtodlingsgrödor och extensiva grödor med de belopp och till  de områden som framgår av bilagorna 5 och 6.
3 §
Stöd lämnas inte för mark som huvudsakligen används för  något annat ändamål än jordbruk eller för mark som används på  ett sätt som är oförenligt med stödets syfte enligt bilaga IX  till kommissionens genomförandeförordning (EU) 2022/128.
Förutsättningar för stöd
4 §
Ett jordbruksskifte ska omfatta en sammanhållen areal om  minst 0,1 hektar för att berättiga till stöd. För arealer som  också ger rätt till stöd för skyddszoner mot vattenområden och  anpassade skyddszoner enligt 7 kap. 20 § gäller dock att den  totala skiftesarealen ska omfatta minst 0,1 hektar.
5 §
En ansökan om stöd ska omfatta minst fyra hektar åkermark  eller betesmark i de kompensationsområden som anges i bilaga 
6.
Stöd lämnas till den som förfogar över marken.
Förordning (2023:336).
Areal med grovfodergrödor
6 §
Med areal med grovfodergrödor avses all åkermark med  foderbetor, grönfoder och vall samt all betesmark och  slåtteräng på ett jordbruksföretag. Även sådan åkermark och  betesmark med grovfodergrödor som jordbrukaren inte ansöker om  stöd för eller som finns utanför kompensationsområdet enligt  bilaga 6 ingår i arealen med grovfodergrödor.
All åkermark och betesmark på företaget där grödan odlas och  skördas eller betas som grovfoder ska redovisas och räknas som  en grovfodergröda om jordbrukaren ansöker om stöd för typ 1, 2  eller 3 enligt bilaga 5.
Jordbruksverket får meddela föreskrifter om undantag från vad  som ska redovisas och räknas som grovfodergröda när det gäller  mark i träda.
7 §
För att jordbrukarens areal med grovfodergrödor ska ingå i  typ 1, 2 eller 3 ska han eller hon sköta all sin areal med  grovfodergrödor genom att för varje hektar ha djurhållning av  minst följande antal djurenheter av tackor, getter av honkön  eller nötkreatur som är äldre än sex månader:
Område Typ 1    Typ 2     Typ 3
1-5    0,65      0,3       0,1
6-12   1        0,4       0,1
Jordbrukarens hela areal med grovfodergrödor ingår i antingen  typ 1, 2 eller 3, beroende på det antal djurenheter per hektar  som jordbrukarens djurhållning motsvarar. Uppfylls inte kravet  för typ 3 ingår hela arealen med grovfodergrödor i typ 5. En  jordbrukare kan inte ha foderareal i mer än en typ av  jordbruk.
När det gäller tacka och get (hondjur) motsvarar ett djur 0,2  djurenheter.
8 §
Jordbruksverket får meddela föreskrifter om hur  djurinnehavet ska beräknas och inom vilka perioder djuren ska  hållas i fråga om stöd som förutsätter hållande av djur.
Växtodlingsgrödor
9 §
Med växtodlingsgrödor avses spannmål som odlas minst till  full axgång, proteingrödor, ärtor och bönor som används till  livsmedel, oljeväxter, fibergrödor, hampa, potatis,  sockerbetor, frövall, energiskog, grönsaker, kryddväxter,  frukt och bär samt plantskoleväxter.
Extensiva grödor
10 §
Med extensiva grödor avses
- grödor som odlas i skyddszoner,
- gröngödsling,
- vallgrödor som endast används för energiändamål eller  levereras till vallfodertork enligt kontrakt, och
- rörflen och övriga grödor som odlas med syfte att få en  skörd men som inte är växtodlingsgrödor och grovfodergrödor.
9 kap. Stöd för investeringar och projekt samt startstöd
Gemensamma bestämmelser
1 §
/Upphör att gälla U:2025-10-16/
Stöd för investeringar och projekt samt startstöd enligt  detta kapitel lämnas
1. som investeringsstöd för diversifiering till annan  verksamhet än jordbruksverksamhet, kalkfilterdiken, ökad  konkurrenskraft, vattenvårdsåtgärder, bevattningsdammar och  förädling av jordbruksprodukter,
2. som projektstöd till lantrasföreningar, samarbete,  samarbete för innovation inom Europeiska  innovationspartnerskapet för produktivitet och hållbarhet inom  jordbruket (EIP) och lokalt ledd utveckling genom Leader,  kompetensutveckling, och
3. som startstöd för unga jordbrukare.
Bestämmelserna i 4-7 §§ gäller inte startstöd för unga  jordbrukare. Förordning (2023:952).
1 §
/Träder i kraft I:2025-10-16/
Stöd för investeringar och projekt samt startstöd enligt  detta kapitel lämnas
1. som investeringsstöd för diversifiering till annan  verksamhet än jordbruksverksamhet, täckdikning med kalkfilter,  ökad konkurrenskraft, vattenvårdsåtgärder, bevattningsdammar  och förädling av jordbruksprodukter,
2. som projektstöd till lantrasföreningar, samarbete,  samarbete för innovation inom Europeiska  innovationspartnerskapet för produktivitet och hållbarhet inom  jordbruket (EIP) och lokalt ledd utveckling genom Leader,  kompetensutveckling, och
3. som startstöd för unga jordbrukare.
Bestämmelserna i 4-7 §§ gäller inte startstöd för unga  jordbrukare. Förordning (2025:845).
2 §
Beslut om stöd enligt detta kapitel fattas löpande, efter  beslutsomgångar eller efter utlysningar enligt vad som anges  för respektive stöd.
3 §
Vid löpande handläggning fattar den handläggande  myndigheten i normalfallet beslut i den turordning som  ansökningarna kommit in till myndigheten.
När beslut fattas efter beslutsomgångar ska den handläggande  myndigheten först offentligt meddela att en beslutsomgång ska  hållas. Beslutsomgången ska avse en i förväg fastställd  budget. Vid varje beslutsomgång ska den handläggande  myndigheten fatta beslut om samtliga ansökningar som kommit in  under beslutsomgångens ansökningstid.
När beslut fattas efter utlysning ska den handläggande  myndigheten offentligt meddela att stödet utlyses. Utlysningen  ska avse en i förväg fastställd budget. Beslut om stöd fattas  efter att utlysningsperioden är avslutad.  Förordning (2023:517).
3 a §
Den handläggande myndigheten får lämna stöd med en lägre  stödnivå än den som anges för respektive stöd enligt detta  kapitel i ärenden som vid tillämpning av 3 kap. 10 § i en  beslutsomgång eller en utlysning har prioriterats högst och  som endast delvis ryms inom den fastställda budgeten.
En lägre stödnivå får inte understiga 20 procent av de  stödberättigande kostnaderna. Förordning (2023:952).
4 §
En investering ska användas för samma ändamål i minst fem  år räknat från dagen för slututbetalning.
Detta gäller inte investeringar under 24 000 kronor eller  investeringar som ska restvärdeberäknas.
En investering används inte för samma ändamål om investeringen  under den tidsperiod som anges i första stycket
1. upphör eller omlokaliseras utanför Sverige,
2. avser infrastruktur och en ändring av ägandeförhållandena  innebär att ett företag eller ett offentligt organ felaktigt  får en förmån, eller
3. påverkas av en väsentlig förändring som rör insatsens  karaktär eller mål eller villkoren för dess genomförande och  som skulle leda till att det ursprungliga målet för  investeringen undermineras.
5 §
I de fall intäkter genereras under insatsens genomförande  ska de stödberättigande kostnaderna minskas med ett belopp som  motsvaras av intäkterna.
6 §
Stöd får inte lämnas för mervärdeskatt som medför rätt  till avdrag eller återbetalning.
7 §
Stöd får inte lämnas för följande investeringar och  utgifter.
1. köp av produktionsplatsrättigheter,
2. markköp för ett belopp som överstiger 10 procent av de  totala stödberättigande utgifterna för den berörda insatsen,  med undantag för
- markköp i miljöbevarande syfte och för bevarande av kolrik  mark, och
- markköp av unga jordbrukare som finansieras med  finansieringsinstrument,
3. inköp av djur och inköp av ettåriga växter och plantering  av dessa i annat syfte än
- att återställa jordbruks- eller skogsbrukspotential efter  naturkatastrofer, allvarliga klimathändelser eller andra  katastrofer,
- att skydda boskap mot stora rovdjur eller mot att användas i  skogsbruk i stället för maskiner,
- uppfödning av hotade raser enligt definitionen i  artikel 2.24 i Europaparlamentets och rådets förordning (EU) 
2016/1012 av den 8 juni 2016 om avelstekniska och genealogiska  villkor för avel, handel med och införsel till unionen av  renrasiga avelsdjur, hybridavelssvin och avelsmaterial från  dem och om ändring av förordning (EU) nr 652/2014, rådets  direktiv 89/608/EEG och 90/425/EEG och om upphävande av vissa  akter med avseende på djuravel (förordningen om djuravel)  enligt åtaganden enligt 7 kap. denna förordning, eller
- bevarande av växtsorter som hotas av genetisk utarmning  enligt åtaganden enligt 7 kap. denna förordning,
4. skuldräntor, utom sådana som avser bidrag som ges i form av  räntesubventioner eller subventioner av garantiavgifter,
5. investeringar i storskalig infrastruktur inklusive  bredband, utom för förebyggande åtgärder för översvämningar  och kustskydd i syfte att minska inverkan av sannolika  naturkatastrofer, allvarliga klimathändelser eller andra  katastrofer, och
6. investeringar i beskogning som inte är förenliga med miljö-  och klimatmålen enligt de principer om hållbar  skogsförvaltning som utvecklats i de europeiska riktlinjerna  för beskogning och återbeskogning.
Första stycket 1, 3 och 4 gäller inte om stöd lämnas i form av  finansieringsinstrument.
Om ett köp enligt första stycket 2 finansieras genom  finansieringsinstrument ska den bestämmelsen tillämpas på de  stödberättigande utgifter som betalats till slutmottagaren  eller, om utgiften avser garantier för lån, på det belopp som  motsvarar lånet.
7 a §
Stöd lämnas inte för utgifter som finansieras med andra  medel. Förordning (2023:517).
8 §
Jordbruksverket får meddela ytterligare föreskrifter om  vilka investeringar och utgifter som inte ger rätt till stöd.
Investeringsstöd
Investeringsstöd för bevattningsdammar
9 §
Investeringsstöd för anläggning av bevattningsdammar  enligt artikel 74 i Europaparlamentets och rådets förordning 
(EU) 2021/2115 får lämnas till jordbruksföretag eller till  företag som genomför investeringar i en bevattningsdamm som  används i en jordbruksverksamhet.
10 §
Stöd får lämnas för investeringar inom jordbruks- och  trädgårdssektorn för att anlägga en bevattningsdamm. Stöd  lämnas till företag som äger marken där investeringen  genomförs, eller har tillstånd av markägaren för att genomföra  investeringen.
11 §
/Upphör att gälla U:2025-10-16/
Stöd lämnas med 30 procent av de stödberättigande  kostnaderna. Lägsta stödberättigande utgifter är 
200 000 kronor. Stöd får lämnas med högst 750 000 kronor.
11 §
/Träder i kraft I:2025-10-16/
Stöd lämnas med 40 procent av de stödberättigande  kostnaderna. Lägsta stödberättigande utgifter är 
200 000 kronor. Stöd får lämnas med högst 1 600 000 kronor.
Förordning (2025:845).
12 §
Stöd får lämnas löpande eller efter utlysning.
13 §
Som förutsättning för stöd gäller att en domstol har  lämnat tillstånd till uttag av vatten enligt 11 kap. 9 §  miljöbalken eller att uttaget har anmälts till  tillsynsmyndigheten enligt föreskrifter som meddelats med stöd  av 11 kap. 9 a § miljöbalken.
Investeringsstöd för diversifiering till annan verksamhet än  jordbruksverksamhet
14 §
Stöd för diversifiering till annan verksamhet än  jordbruksverksamhet enligt artikel 73 i Europaparlamentets och  rådets förordning (EU) 2021/2115 får lämnas till
1. jordbruksföretag som huvudsakligen driver annan verksamhet  än avel med och uppfödning av hästar, trädgårdsföretag eller  rennäringsföretag,
2. företag som drivs av en fysisk person som även driver ett  sådant företag som avses i 1, och
3. företag som drivs av en fysisk person som vid tidpunkten  för ansökan är närstående till en fysisk person som driver ett  sådant företag som avses i 1.
Stöd till jordbruksföretag eller trädgårdsföretag får endast  avse diversifiering till sådan verksamhet som bedrivs på den  eller de fastigheter där jordbruks- eller trädgårdsföretaget  driver sin verksamhet. Detsamma gäller stöd till företag som  drivs av en fysisk person som även driver ett jordbruksföretag  eller trädgårdsföretag, eller av en närstående till den  fysiska personen.
Stödet får inte lämnas för investeringar i slutprodukter som  är jordbruksprodukter enligt bilaga 1 till fördraget om  Europeiska unionens funktionssätt. Förordning (2024:453).
15 §
Stöd lämnas med 40 procent av de stödberättigande  kostnaderna.
16 §
Lägsta stödberättigande kostnader är 100 000 kronor.
Högsta stödberättigande kostnader är 2 000 000 kronor.
17 §
Ett företag kan sammanlagt inte få stöd med mer än 
800 000 kronor under en period av tre år, räknat från den dag  då den första ansökan om stöd enligt den strategiska planen  kom in till den handläggande myndigheten.  Förordning (2023:952).
18 §
Stöd får lämnas efter beslutsomgångar eller efter  utlysning. Sametinget får även lämna stöd löpande.
Förordning (2023:517).
/Rubriken upphör att gälla U:2025-10-16/
Investeringsstöd för kalkfilterdiken
/Rubriken träder i kraft I:2025-10-16/
Investeringsstöd för täckdikning med kalkfilter
19 §
/Upphör att gälla U:2025-10-16/
Stöd för anläggning av kalkfilterdiken enligt artikel 73  i Europaparlamentets och rådets förordning (EU) 2021/2115 får  lämnas till företag som bedriver jordbruksverksamhet eller  till företag som genomför investeringar i mark som används i  en jordbruksverksamhet.
Med anläggning av kalkfilterdiken avses ny- eller omanläggning  av täckdiken där strukturkalk blandas in i jorden som används  för att återfylla ledningsschakten.
19 §
/Träder i kraft I:2025-10-16/
Stöd för täckdikning med kalkfilter enligt artikel 73 i  Europaparlamentets och rådets förordning (EU) 2021/2115 får  lämnas till företag som bedriver jordbruksverksamhet eller  till företag som genomför investeringar i mark som används i  en jordbruksverksamhet.
Med täckdikning med kalkfilter avses ny- eller omanläggning av  täckdiken där strukturkalk blandas in i jorden som används för  att återfylla ledningsschakten. Förordning (2025:845).
20 §
Stöd lämnas till företag som äger marken där  investeringen genomförs eller har tillstånd av markägaren att  genomföra investeringen.
21 §
/Upphör att gälla U:2025-10-16/
Stöd för anläggning av kalkfilterdiken får lämnas med 
50 procent av de stödberättigande kostnaderna. Investeringen  ska genomföras på åkermark med lerjord.
21 §
/Träder i kraft I:2025-10-16/
Stöd för täckdikning med kalkfilter får lämnas med 
60 procent av de stödberättigande kostnaderna. Investeringen  ska genomföras på åkermark med lerjord. Förordning (2025:845).
22 §
Lägsta stödberättigande utgifter är 30 000 kronor.
23 §
Stöd får lämnas löpande eller efter utlysning.  Förordning (2024:1204).
Investeringsstöd för ökad konkurrenskraft
24 §
Stöd för investeringar för ökad konkurrenskraft enligt  artikel 73 i Europaparlamentets och rådets förordning (EU) 
2021/2115 får lämnas till jordbruksföretag, trädgårdsföretag,  inklusive akvaponiföretag, och rennäringsföretag samt till  företag som genomför investeringar i mark och byggnader som  används i en jordbruksverksamhet.
Stöd lämnas inte för hästavel och hästuppfödning.
Stöd lämnas inte för den del av en akvaponi som avser  fiskodling. Förordning (2024:1204).
25 §
/Upphör att gälla U:2025-10-16/
Stöd lämnas med 30 procent av de stödberättigande  kostnaderna.
Stöd till rennäringen och till sådana företagare inom  lantbruks- och trädgårdsnäringen som är högst 40 år den dag då  ansökan om stöd lämnas in får dock lämnas med 40 procent av de  stödberättigande kostnaderna, om stödet avser något annat än  investeringar i täckdikning och energiskog.
För investeringar för minskad ammoniakavgång får stöd lämnas  med 50 procent av de stödberättigande kostnaderna.
Förordning (2024:1204).
25 §
/Träder i kraft I:2025-10-16/
Stöd lämnas med 30 procent av de stödberättigande  kostnaderna.
Stöd till rennäringen och till sådana företagare inom  lantbruks- och trädgårdsnäringen som är högst 40 år den dag då  ansökan om stöd lämnas in och som är ansvariga för ett företag  i enlighet med 5 kap. 10 §, får dock lämnas med 40 procent av  de stödberättigande kostnaderna, om stödet avser något annat  än investeringar i täckdikning eller energiskog.
För investeringar för minskad ammoniakavgång får stöd lämnas  med 80 procent av de stödberättigande kostnaderna.
Förordning (2025:845).
26 §
Lägsta stödberättigande kostnader är 200 000 kronor. För  täckdikning, energiskog och rennäringen är dock lägsta  stödberättigande kostnader 100 000 kronor.
27 §
/Upphör att gälla U:2025-10-16/
Högsta stödbelopp är 2 400 000 kronor för södra Sverige  och 3 500 000 kronor för norra Sverige.
För investeringar som enbart avser åtgärder för minskad  ammoniakavgång är högsta stödbelopp 500 000 kronor.
Om stöd enligt första och andra styckena kombineras är högsta  stödbeloppen 2 900 000 respektive 4 000 000 kronor.
27 §
/Träder i kraft I:2025-10-16/
Högsta stödbelopp är 2 400 000 kronor för södra Sverige  och 3 500 000 kronor för norra Sverige.
Om stöd lämnas för investeringar som, helt eller delvis, avser  åtgärder för minskad ammoniakavgång är dock högsta stödbelopp 
3 200 000 kronor för södra Sverige och 4 300 000 kronor för  norra Sverige.
I stödbeloppen enligt första stycket ingår inte stöd som  lämnas för investeringar som enbart avser täckdiken eller  energiskog. För sådana investeringar gäller ett separat högsta  stödbelopp som är 2 400 000 kronor för södra Sverige och 
3 500 000 kronor för norra Sverige. Förordning (2025:845).
28 §
Vid tillämpningen av 27 § avses med södra Sverige Skåne  län, Blekinge län, Kronobergs län, Hallands län, Kalmar län,  Jönköpings län, Gotlands län, Västra Götalands län,  Östergötlands län, Södermanlands län, Örebro län, Stockholms  län, Västmanlands län och Uppsala län.
Med norra Sverige avses Norrbottens län, Västerbottens län,  Jämtlands län, Västernorrlands län, Gävleborgs län, Dalarnas  län och Värmlands län.
29 §
Ett företag kan sammanlagt inte få stöd med mer än det  högsta stödbeloppet enligt 27 § under en period av tre år,  räknat från när den första ansökan om stöd enligt den  strategiska planen kom in till den handläggande myndigheten.
30 §
Stöd får lämnas efter beslutsomgångar, efter utlysning  eller, när det gäller stöd som lämnas av Sametinget, löpande.  Stöd får även lämnas löpande för investeringar som avser  täckdikning, energiskog och åtgärder för minskad  ammoniakavgång. Förordning (2024:1204).
Investeringsstöd för vattenvårdsåtgärder
31 §
/Upphör att gälla U:2025-10-16/
Stöd får lämnas enligt artikel 73 i Europaparlamentets  och rådets förordning (EU) 2021/2115 för investeringar i  vattenvårdsåtgärder. Stöd lämnas till jordbruksföretag,  trädgårdsföretag, rennäringsföretag och företag som genomför  investeringar i mark som används i en jordbruksverksamhet.
Stöd lämnas inte till bevattningsdammar och kalkfilterdiken.
Stöd får lämnas med 100 procent av de stödberättigande  kostnaderna.
31 §
/Träder i kraft I:2025-10-16/
Stöd får lämnas enligt artikel 73 i Europaparlamentets  och rådets förordning (EU) 2021/2115 för investeringar i  vattenvårdsåtgärder. Stöd lämnas till jordbruksföretag,  trädgårdsföretag, rennäringsföretag och företag som genomför  investeringar i mark som används i en jordbruksverksamhet.
Stöd lämnas inte till bevattningsdammar och täckdikning med  kalkfilter.
Stöd får lämnas med 100 procent av de stödberättigande  kostnaderna. Förordning (2025:845).
32 §
Stöd som avser investeringar i vattenvårdsåtgärder i  våtmarker, dammar, kalkfilterbäddar, tvåstegsdiken och andra  investeringar för förbättrad miljöstatus i sjöar, vattendrag  och hav lämnas till den som äger marken eller har tillstånd av  markägaren att genomföra investeringen.
33 §
Investeringarna ska genomföras i odlingslandskapet.
34 §
För investeringar i våtmarker och dammar gäller att  investeringen efter slututbetalning senast året efter  slututbetalningen ska omfattas av ett åtagande enligt 7 kap. 
19 §, om det inte på grund av omständigheter som står utanför  stödmottagarens kontroll är omöjligt.
Första stycket gäller under förutsättning att sökanden är  berättigad till ersättningsformen.
35 §
För investeringar i tvåstegsdiken gäller att diket ska  anläggas i eller vid åkermark och ha en lågvattenfåra samt  terrasser på en eller båda sidor.
36 §
Lägsta stödberättigande utgifter är 30 000 kronor.
37 §
/Upphör att gälla U:2025-10-16/
Högsta stödbelopp är 400 000 kronor per hektar för  våtmarker och dammar, 600 000 kronor per hektar för  fosfordammar och 1 000 kronor per meter för tvåstegsdiken.
37 §
/Träder i kraft I:2025-10-16/
Högsta stödbelopp är 600 000 kronor per hektar för  våtmarker och dammar, 600 000 kronor per hektar för  fosfordammar och 1 000 kronor per meter för tvåstegsdiken.
Förordning (2025:845).
38 §
Stöd får lämnas löpande eller efter utlysning.
Investeringsstöd för förädling av jordbruksprodukter
38 a §
Stöd för förädling av jordbruksprodukter enligt artikel 
73 i Europaparlamentets och rådets förordning (EU) 2021/2115  får lämnas till
1. jordbruksföretag, som huvudsakligen driver annan  jordbruksverksamhet än avel med och uppfödning av hästar,  trädgårdsföretag eller rennäringsföretag, och
2. mikroföretag och små företag enligt definitionen i bilaga 1  till kommissionens förordning (EU) nr 651/2014 av den 17 juni 
2014 genom vilken vissa kategorier av stöd förklaras förenliga  med den inre marknaden enligt artiklarna 107 och 108 i  fördraget. Förordning (2024:1204).
38 b §
Stöd enligt 38 a § 2 får inte lämnas för insatser som  genomförs i tätorter med fler än 3 000 invånare. Detta gäller  dock inte om projektet ger mervärden till landsbygdsområden.
Förordning (2023:952).
38 c §
Stöd får endast lämnas för förädling av livsmedel i  vilka huvudråvarorna utgör jordbruksprodukter enligt bilaga 1  till fördraget om Europeiska unionens funktionssätt eller är  naturprodukter.
De framställda produkterna ska vara livsmedel.
Förordning (2023:952).
38 d §
Stöd lämnas med 40 procent av de stödberättigande  kostnaderna. Förordning (2023:952).
38 e §
Lägsta stödberättigande kostnader är 100 000 kronor.  Högsta stödberättigande kostnader är 3 000 000 kronor.
Förordning (2023:952).
38 f §
Ett företag kan sammanlagt inte få stöd med mer än 
1 200 000 kronor under en period av tre år, räknat från den  dag då den första ansökan om stöd enligt den strategiska  planen kom in till den handläggande myndigheten.
Förordning (2023:952).
38 g §
Stöd får lämnas efter beslutsomgångar eller efter  utlysning. Sametinget får även lämna stöd löpande.
Förordning (2024:453).
Projektstöd
Stöd till lantrasföreningar
39 §
Stöd får lämnas enligt artikel 70 i Europaparlamentets  och rådets förordning (EU) 2021/2115 till lantrasföreningar  som bedriver bevarandearbete med djur i fråga om följande  raser:
1. fjällko, rödkulla, väneko, ringamålako, bohuskulla, svensk  lågland,
2. dala pälsfår, fjällnäsfår, helsingefår, klövsjöfår,  roslagsfår, svärdsjöfår, värmlandsfår, åsenfår, gutefår,  ryafår, svenskt finullsfår, tabacktorpsfår, gestrikefår,
3. svensk lantrasget, göingeget, jämtget, lappget,
4. linderödssvin,
5. gotlandsruss, svensk ardenner, nordsvensk brukshäst,
6. bjurholmshöna, bohuslän-dals svarthöna, fiftyfive flowery,  gotlandshöna, hedemorahöna, kindahöna, gammalsvensk dvärghöna,  svensk dvärghöna, orusthöna, skånsk blommehöna, åsbohöna,  ölandshöna, öländsk dvärghöna,
7. skånegås, ölandsgås,
8. blekingeanka, svensk blå anka, svensk gul anka, svensk  myskanka,
9. gotlandskanin, mellerudskanin, svensk pälskanin, och
10. nordiskt bi.
40 §
Stöd lämnas med 100 procent av de stödberättigande  utgifterna.
41 §
Stöd lämnas efter utlysning.
Stöd får lämnas till Jordbruksverket för att genomföra projekt  genom upphandling.
42 §
En lantrasförening för fjäderfä kan endast få stöd om  föreningen samtidigt som stöd beviljas erkänns som  avelsorganisation.
Jordbruksverket får meddela föreskrifter om erkännande av  avelsorganisationer för fjäderfä.
Jordbruksverket får även i det enskilda fallet fatta beslut om  sådana erkännanden.
Samarbete
43 §
Stöd får lämnas för samarbete för att stärka jordbrukets  konkurrenskraft och förbättra djurvälfärden, stödja miljövård  och klimatåtgärder samt stödja åtgärder inom livsmedelskedjan  och besöksnäringen inom Europeiska innovationspartnerskapet 
(EIP) enligt artikel 77.1 i Europaparlamentets och rådets  förordning (EU) 2021/2115.
Stöd får lämnas till transnationellt samarbete med liknande  projekt och till utvecklingsprocesser i andra länder. Stöd får  lämnas för nya samarbetsprojekt eller för nya aktiviteter i  pågående samarbeten. Förordning (2023:517).
44 §
Stöd får lämnas till myndigheter, kommuner, regioner,  föreningar, andra organisationer och företag. Stöd lämnas  efter utlysning.
Stöd får även lämnas till en handläggande myndighet för att  genomföra ett projekt
- efter utlysning,
- genom upphandling, eller
- om det finns särskilda skäl i egen regi.
45 §
Stöd får lämnas med minst 70 och högst 100 procent av de  stödberättigande utgifterna.
Stöd till offentliga stödmottagare lämnas med 100 procent av  de stödberättigande utgifterna.
Stöd för en investering inom ett projekt för blommande ytor  lämnas med 100 procent av de stödberättigande utgifterna.
46 §
För att projektet ska vara stödberättigande ska minst två  aktörer ingå i samarbetet.
47 §
Stöd beviljas inte till forskning, utom för sådan  försöksverksamhet och utvärdering som är nödvändig för  projektet.
Stöd för samarbete för innovation inom Europeiska  innovationspartnerskapet för produktivitet och hållbarhet inom  jordbruket (EIP)
47 a §
Stöd för samarbete för att främja livsmedelsproduktion  och besöksnäringen får inte lämnas för insatser som genomförs  i tätorter med fler än 3 000 invånare. Detta gäller dock inte  om projektet ger mervärden till landsbygdsområdet eller om  projektet berör jordbruksföretag eller jordbruksverksamhet.
Förordning (2023:336).
48 §
Stöd får lämnas för samarbete i syfte att förbereda och  genomföra projekt för att bilda innovationsgrupper och för  innovationsprojekt inom Europeiska innovationspartnerskapet 
(EIP) enligt artikel 77.1.a) i Europaparlamentets och rådets  förordning (EU) 2021/2115. För att få stöd krävs det att  innovationsgruppen har ett samarbetsavtal.
Stöd får även lämnas till transnationellt samarbete med  liknande projekt och till utvecklingsprocesser i andra länder.
Stöd får lämnas för nya samarbetsprojekt och för nya  aktiviteter i pågående samarbeten.
49 §
Stöd får lämnas till myndigheter, kommuner, regioner,  föreningar, andra organisationer och företag.
50 §
Stöd för en investering inom ett projekt lämnas med 50  procent av de stödberättigande utgifterna. För övriga delar i  projektet lämnas stöd med 100 procent av de stödberättigande  utgifterna.
51 §
För att projektet ska vara stödberättigande ska minst två  aktörer ingå i samarbetet.
52 §
Lägsta stödberättigande utgifter är 200 000 kronor.
53 §
Stöd beviljas inte till forskning, utom för sådan  försöksverksamhet och utvärdering som är nödvändigt för  projektet
54 §
Stöd lämnas löpande eller efter utlysning.
Stöd för att förbereda och genomföra lokalt ledd utveckling  genom Leader
55 §
Stöd får lämnas enligt artikel 77 i Europaparlamentets  och rådets förordning (EU) 2021/2115 för samarbete för att  förbereda och genomföra lokalt ledd utveckling genom Leader.
Stöd får även lämnas för projekt där stödmottagare i ett  leaderområde samarbetar med aktörer i andra leaderområden  eller i liknande partnerskap som genomför en  utvecklingsstrategi inom Sverige eller i andra länder 
(transnationellt samarbete). Samarbetet ska syfta till att  uppfylla gemensamma behov för att uppnå de mål som följer av  respektive strategi och gälla en konkret projektidé.
Stöd får lämnas till sådana myndigheter, kommuner, regioner,  föreningar, andra organisationer och företag som är verksamma  inom ett leaderområde. Förordning (2024:1204).
56 §
Stöd får lämnas för insatser som gynnar en bredare  allmänhet eller skapar förutsättningar för företagsutveckling,  civilsamhället, boendemiljön, kunskap, service, klimat och  miljö, landsbygdernas attraktivitet eller i övrigt god  livsmiljö.
Stöd lämnas med ett belopp som motsvarar mellan 40 och 
100 procent av de stödberättigande utgifterna.
57 §
/Upphör att gälla U:2025-10-16/
Stöd får även lämnas för insatser som huvudsakligen  syftar till att gynna enstaka kommersiella verksamheter.
Stöd lämnas med ett belopp som motsvarar mellan 40 och 
70 procent av de stödberättigande utgifterna.
Stöd får dock lämnas med högst 200 000 kronor.
57 §
/Träder i kraft I:2025-10-16/
Stöd får även lämnas för insatser som huvudsakligen  syftar till att gynna enstaka kommersiella verksamheter.
Stöd lämnas med ett belopp som motsvarar mellan 40 och 70  procent av de stödberättigande utgifterna.
Stöd får dock lämnas med högst 300 000 kronor.
Förordning (2025:845).
58 §
/Upphör att gälla U:2025-10-16/
Stöd till paraplyprojekt får endast lämnas till lokala  aktionsgrupper.
Stöd får inte lämnas för investeringar.
Stöd får lämnas med högst 400 000 kronor.
58 §
/Träder i kraft I:2025-10-16/
Stöd till paraplyprojekt får endast lämnas till lokala  aktionsgrupper.
Stöd får inte lämnas för investeringar.
Stöd får lämnas med högst 600 000 kronor.
Förordning (2025:845).
59 §
Lägsta stödbelopp är 24 000 kronor.
60 §
Stöd får lämnas enligt artikel 34 i Europaparlamentets  och rådets förordning (EU) 2021/1060 för
1. kapacitetsuppbyggnad och förberedande åtgärder som stöder  utformningen och det framtida genomförandet av lokalt ledda  utvecklingsstrategier,
2. genomförande av insatser som väljs ut inom lokalt ledda  utvecklingsstrategier, och
3. förvaltning, övervakning, utvärdering och ledning av lokalt  ledda utvecklingsstrategier samt underlättande av utbyte  mellan berörda parter.
Åtgärder som avses i första stycket 1 ska vara  stödberättigande även om stöd inte lämnas för åtgärder enligt  första stycket 2 och 3.
61 §
Stöd får inte lämnas för insatser som framför allt  förväntas gynna invånare i tätorter med fler än 
20 000 invånare. Detta gäller dock inte om projektet ger  mervärden till det lokala utvecklingsområdet.
62 §
Stöd lämnas löpande.
Kompetensutveckling
63 §
Stöd får lämnas enligt artikel 78 i Europaparlamentets  och rådets förordning (EU) 2021/2115 för kunskapsutbyte och  informationsspridning för att stärka jordbrukets  konkurrenskraft och förbättra djurvälfärden, stödja miljövård  och klimatåtgärder samt stödja åtgärder inom livsmedelskedjan  och besöksnäringen. Förordning (2023:517).
64 §
Stöd får lämnas till myndigheter, kommuner, regioner,  föreningar, andra organisationer och företag. Stöd lämnas  efter utlysning.
Stöd får även lämnas till en handläggande myndighet för att  genomföra ett projekt
- efter utlysning,
- genom upphandling, eller
- om det finns särskilda skäl i egen regi.
65 §
Stöd får lämnas med 100 procent av de stödberättigande  utgifterna.
66 §
Stöd lämnas inte för utgifter som täcks av  deltagaravgifter.
66 a §
Stöd för kompetensutveckling för att främja  livsmedelsproduktion och besöksnäringen får inte lämnas för  insatser som genomförs i tätorter med fler än 3 000 invånare.  Detta gäller dock inte om projektet ger mervärden till  landsbygdsområdet eller om projektet berör jordbruksföretag  eller jordbruksverksamhet. Förordning (2023:336).
Startstöd för unga
67 §
Startstöd för unga jordbrukare enligt artikel 75 i  Europaparlamentets och rådets förordning (EU) 2021/2115 får  lämnas till en ung jordbrukare eller till en ung företagare  inom trädgårdssektorn eller rennäringen som
1. är ansvarig för ett företag i enlighet med 5 kap. 10 §  första stycket,
2. är högst 40 år den dag då ansökan om stöd lämnas in,
3. har gymnasieexamen eller motsvarande utländsk utbildning,  eller
4. har arbetslivserfarenhet inom jordbruks-, trädgårds- eller  rennäringen motsvarande minst 12 månaders heltidsarbete, och
5. för första gången etablerar sig som ägare eller delägare  till ett företag som
a) har en affärsplan, och
b) bedriver jordbruksverksamhet som förväntas bli affärsmässig  när affärsplanen är genomförd.
Stöd får även lämnas till en sådan ung jordbrukare eller  företagare som avses i första stycket och som utvidgar en  verksamhet som han eller hon har etablerat tidigare så att  verksamheten förväntas bli affärsmässig när affärsplanen är  genomförd. Förordning (2023:952).
68 §
Stöd får lämnas med
1. 150 000 kronor om produktionspotentialen enligt  affärsplanen beräknas till motsvarande ett halvtidsarbete på  minst 860 standardtimmar per år, och
2. 300 000 kronor om produktionspotentialen enligt  affärsplanen beräknas till motsvarande ett heltidsarbete på  minst 1 720 standardtimmar per år.
Ansökan om stöd ska lämnas in senast 24 månader efter det att  den unga jordbrukaren eller företagaren har uppfyllt kraven i 
67 § 1 och 5.
69 §
Jordbrukaren eller företagaren ska i sin ansökan lämna  uppgifter om sin affärsplan.
Jordbruksverket får meddela föreskrifter om vilka uppgifter  som affärsplanen ska innehålla.
70 §
Startstöd för rennäringsföretag lämnas till den som är  medlem av en sameby vid ansökningstillfället och har en mentor  utsedd för en period om minst tre år.
71 §
Stöd lämnas löpande eller efter utlysning av den  handläggande myndigheten.
10 kap. Tekniskt bistånd
1 §
Tekniskt bistånd enligt artikel 125 i Europaparlamentets  och rådets förordning (EU) 2021/2115 får lämnas för åtgärder  för att stöd genom Sveriges strategiska plan ska kunna  förvaltas och genomföras på ett ändamålsenligt sätt. Sådant  bistånd får även lämnas för motsvarande åtgärder inom  landsbygdsprogrammet enligt Europaparlamentets och rådets  förordning (EU) nr 1305/2013 av den 17 december 2013 om stöd  för landsbygdsutveckling från Europeiska jordbruksfonden för  landsbygdsutveckling (Ejflu) och om upphävande av rådets  förordning (EG) nr 1698/2005, och för påföljande  programperioder för EU:s gemensamma jordbrukspolitik.
Tekniskt bistånd får lämnas till Jordbruksverket, Sametinget  och länsstyrelserna. Förordning (2024:1204).
2 §
Tekniskt bistånd får lämnas för utgifter och kostnader för
1. förberedelse, förvaltning, uppföljning och utvärdering av  den strategiska planen,
2. information och kommunikation i arbetet med förberedelse av  den strategiska planen och den löpande förvaltningen av  planen,
3. kontroll och revision av genomförandet av den strategiska  planen,
4. inrättande och drift av det nationella nätverk som avses i  artikel 126.1 i Europaparlamentets och rådets förordning (EU) 
2021/2115,
5. klagomål enligt artikel 69.7 i Europaparlamentets och  rådets förordning (EU) 2021/1060,
6. insatser för att minska den administrativa bördan för  stödmottagare, inklusive inrättande av system för elektroniskt  datautbyte, och
7. insatser för att öka kapaciteten hos myndigheter och  stödmottagare när det gäller förvaltning och användning av  fondmedel. Förordning (2023:952).
3 §
Tekniskt bistånd får lämnas för kostnader för avskrivning  enligt artikel 86.5 i Europaparlamentets och rådets förordning 
(EU) 2021/2115 när det gäller utgifter som avser förberedelser  och förvaltning av it-system. Förordning (2023:952).
4 §
Tekniskt bistånd lämnas med en klumpsumma.
Förordning (2023:952).
11 kap. Kontroll
Gemensamma bestämmelser
1 §
I detta kapitel finns bestämmelser om det kontrollsystem  som avses i artikel 59.2 i Europaparlamentets och rådets  förordning (EU) 2021/2116. Bestämmelserna syftar till att  uppnå de mål som avses i artikel 59.1.
I 55 § finns också bestämmelser om kontroll av lokala  aktionsgrupper. I fråga om sådan kontroll gäller inte  bestämmelserna i 2-6 §§. Förordning (2023:517).
2 §
Kontroll av att bestämmelserna i de EU-förordningar som  denna förordning kompletterar och av att denna förordning  följs utförs i form av administrativ kontroll, kontroll på  plats och kontroll i efterhand.
3 §
Den handläggande myndigheten utför de administrativa  kontrollerna.
Länsstyrelserna utför administrativa kontroller när det gäller  grundvillkoren enligt 4 kap.
4 §
Den handläggande myndigheten utför kontrollerna på plats,  om inte något annat följer av andra och tredje styckena.
Jordbruksverket utför kontroller på plats i fråga om stöd  enligt 9 kap.
Länsstyrelserna utför kontroller på plats när det gäller  grundvillkoren enligt 4 kap. och ersättning enligt 7 kap. 13, 
24 och 25 §§. Förordning (2024:1204).
5 §
Jordbruksverket utför kontrollerna i efterhand.
6 §
Jordbruksverket samordnar övriga kontrollmyndigheters  verksamhet genom att lämna råd och hjälp.
Kontroll av ansökningar om direktstöd och stöd för  miljöåtaganden, klimatåtaganden och andra  förvaltningsåtaganden samt kompensationsstöd
Administrativa kontroller
7 §
En administrativ kontroll ska göras av ansökningar av stöd  och ansökningar om utbetalning av stöd enligt 5 kap.,  åtaganden enligt 7 kap. och stöd enligt 8 kap.
8 §
Den administrativa kontrollen ska omfatta kontroll av att  ansökan avser stöd som är förenligt med den strategiska planen  för Sverige 2023-2027 och med tillämpliga unionsrättsliga och  nationella bestämmelser.
9 §
Den administrativa kontrollen ska säkerställa att
1. stödvillkor och åtaganden uppfylls,
2. åtgärder inte finansieras ur någon annan del av unionens  budget,
3. ansökningarna är fullständiga och har lämnats in i rätt  tid, och
4. ansökningarna stämmer överens med ingångna fleråriga  åtaganden om sådana åtaganden finns.
10 §
I den administrativa kontrollen ska följande  korskontroller ingå.
1. korskontroller av de jordbruksskiften som ansökan omfattar  och den information som finns i identifieringssystemet för  jordbruksskiften för att säkerställa att marken berättigar  till stöd,
2. korskontroller av de jordbruksskiften som ansökan omfattar  och analyser från arealövervakningssystemet för att  säkerställa att stödvillkoren följs,
3. korskontroller med hjälp av systemet för identifiering och  registrering av djur för att säkerställa att stödvillkoren  följs, och
4. korskontroller mellan jordbruksskiften för att säkerställa  att inte fler än en stödmottagare söker stöd för samma mark.
Kontroller på plats
11 §
Om den handläggande myndigheten informerar stödmottagaren  om att en kontroll på plats ska utföras (föranmälan) ska  föranmälan göras så sent som möjligt och inte tidigare än  fjorton dagar i förväg. En kontroll på plats som avser  ansökningar om stöd för djur eller grundvillkor som rör djur  får inte föranmälas tidigare än 48 timmar i förväg.
Om det enligt lag eller annan författning som gäller  grundvillkor krävs att en kontroll på plats sker utan  föranmälan gäller detta även i fråga om kontroll enligt denna  förordning.
Föranmälan av en kontroll på plats får inte motverka syftet  med kontrollen eller göra den mindre effektiv.
12 §
Om en kontroll på plats avser en ansökan som omfattar  både djurbaserat och arealbaserat stöd får kontrollen av djur  göras vid ett annat tillfälle än kontrollen av areal. Om  kontroll på plats av grundvillkor omfattar flera olika  verksamhetskrav eller normer för god jordbrukssed och goda  miljöförhållanden får de olika kontrollerna göras vid olika  tillfällen.
13 §
/Upphör att gälla U:2026-01-01/
En kontroll på plats av ansökningar om arealbaserade stöd  ska omfatta
1. minst 5 procent av de stödmottagare som ansöker om stöd  enligt 5 kap. 5, 8, 14, 20, 24 och 28 a §§, 7 kap. 12, 16, 19  och 20 §§ samt 8 kap., och
2. minst 30 procent av de arealer som anges i ansökningarna om  stöd för produktion av hampa i enlighet med artikel 8.3 (i) i  kommissionens genomförandeförordning (EU) 2022/1173.
Den lägsta kontrollnivån enligt första stycket 1 får uppnås  för varje stöd eller efter gruppering av stöd enligt första  stycket 1. Om kontrollnivån ska uppnås efter gruppering av  stöd ska urvalet omfatta ett tillräckligt stort urval per stöd  för att det ska gå att bedöma om kontrollerna är effektiva.
Förordning (2024:1204).
13 §
/Träder i kraft I:2026-01-01/
En kontroll på plats av ansökningar om arealbaserade stöd  ska omfatta
1. minst 5 procent av de stödmottagare som ansöker om stöd  enligt 5 kap. 5, 8, 14, 20, 24, 28 a och 28 b §§, 7 kap. 12, 
16, 19 och 20 §§ och 8 kap., och
2. minst 30 procent av de arealer som anges i ansökningarna om  stöd för produktion av hampa i enlighet med artikel 8.3 (i) i  kommissionens genomförandeförordning (EU) 2022/1173.
Den lägsta kontrollnivån enligt första stycket 1 får uppnås  för varje stöd eller efter gruppering av stöd enligt första  stycket 1. Om kontrollnivån ska uppnås efter gruppering av  stöd ska urvalet omfatta ett tillräckligt stort urval per stöd  för att det ska gå att bedöma om kontrollerna är effektiva.
Förordning (2025:845).
14 §
En kontroll på plats av ansökningar om djurbaserade stöd  ska omfatta minst 5 procent av de stödmottagare som ansöker om  stöd för kopplat inkomststöd för produktion av nötkreatur  enligt 5 kap. 29 §, djurvälfärdsersättning enligt 7 kap. 13 §  och stöd för hotade husdjursraser enligt 7 kap. 24 och 25 §§.
Den lägsta kontrollnivån enligt första stycket får uppnås för  varje stöd eller efter gruppering av stöd enligt första  stycket. Om kontrollnivån ska uppnås efter gruppering av stöd  ska urvalet omfatta ett tillräckligt stort urval per stöd för  att det ska gå att bedöma om kontrollerna är effektiva.
Förordning (2024:1204).
15 §
Vid urvalet av sådana mottagare av djurbaserade och  arealbaserade stöd som ska bli föremål för kontroller på plats  ska ett slumpurval mellan 20 procent och 50 procent tillämpas.  Om antalet stödmottagare som ska bli föremål för kontroller på  plats är större än antalet stödmottagare som krävs enligt 13  och 14 §§ får antalet slumpvis utvalda stödmottagare i det  kompletterande urvalet inte överstiga 50 procent.
Återstående kontroller på plats ska väljas ut på grundval av  en riskanalys.
16 §
Om kontrollerna på plats visar avsevärda felfrekvenser  när det gäller villkoren för ett visst stöd eller för en  gruppering av stöd ska Jordbruksverket öka antalet  stödmottagare som ska kontrolleras under det efterföljande  året.
Antalet kontroller ska beräknas för hela landet och bestämmas  för varje enskild länsstyrelse som ansvarar för kontroll på  plats. Beräkningen av antalet kontroller ska göras på grundval  av slumpmässigt utvalda kontroller enligt 15 §. Om antalet  slumpmässigt utvalda kontroller understiger 20 för ett visst  stöd eller gruppering av stöd ska beräkningen göras på  grundval av samtliga kontroller av stödet.
Jordbruksverket får avstå från att öka antalet stödmottagare  som ska kontrolleras på plats om det finns andra sätt att  säkerställa att antalet avvikelser minskar.
17 §
Om kontrollerna på plats visar att felfrekvensen är lägre  än 2 procent för ett visst stöd eller gruppering av stöd får  Jordbruksverket sänka procentandelen för kontroller på plats  för stödet eller grupperingen av stöd. Förordning (2023:517).
Kontrollurval och kontrollfrekvens för grundvillkor
18 §
Kontroll på plats av grundvillkor ska omfatta 1 procent  av de stödmottagare som har ansökt om stöd enligt 5, 7 eller 
8 kap. och vars jordbruksföretag överstiger tio hektar  jordbruksareal som redovisats i enlighet med artikel 69.1 i  Europaparlamentets och rådets förordning (EU) 2021/2116.
Kontrollnivån ska uppnås för hela landet. Om kontrollerna inte  genomförs av det utbetalande organet, är det dock tillräckligt  att den lägsta kontrollnivån uppnås hos den länsstyrelse som  ansvarar för kontrollen. Förordning (2024:659).
19 §
Vid urvalet av stödmottagare för kontroller på plats som  avser uppfyllande av grundvillkor enligt artikel 83.6 d) i  Europaparlamentets och rådets förordning (EU) 2021/2116 ska  ett slumpurval mellan 20 procent och 50 procent tillämpas. Om  antalet stödmottagare som ska bli föremål för kontroller på  plats är större än antalet stödmottagare som krävs enligt  artikel 83.6 d) i förordning (EU) 2021/2116 får antalet  slumpvis utvalda stödmottagare i det kompletterande urvalet  inte överstiga 50 procent. Återstående stödmottagare som ska  bli föremål för kontroller på plats ska väljas ut på grundval  av en riskanalys.
20 §
Om kontrollerna på plats visar avsevärda felfrekvenser  när det gäller ett visst grundvillkor eller gruppering av  grundvillkor ska Jordbruksverket öka antalet stödmottagare som  ska kontrolleras på plats under det efterföljande året. Det  ökade antalet kontroller får begränsas till att avse de  vanligaste felen. Antalet kontroller ska beräknas för hela  landet
1. för varje verksamhetskrav alternativt för varje norm för  god jordbrukshävd och goda miljöförhållanden, eller
2. genom att gruppera verksamhetskrav och normer.
Antalet kontroller ska bestämmas för varje länsstyrelse som  ansvarar för kontrollen.
Beräkningen av antalet kontroller ska göras på grundval av  slumpmässigt utvalda kontroller enligt 19 §. Om antalet  slumpmässigt utvalda kontroller understiger 20 för ett visst  grundvillkor eller gruppering av grundvillkor ska beräkningen  göras på grundval av samtliga kontroller av stödet.
Jordbruksverket får avstå från att öka antalet stödmottagare  som ska kontrolleras på plats om det finns andra sätt att  säkerställa att felfrekvensen minskar. Förordning (2023:517).
Kontrollmetod
Arealbaserade stöd
21 §
/Upphör att gälla U:2025-10-16/
En kontroll på plats av arealbaserade stöd ska omfatta  alla jordbruksskiften i de ansökningar om stöd som har valts  ut för kontroll på plats.
21 §
/Träder i kraft I:2025-10-16/
En kontroll på plats av arealbaserade stöd som görs  enligt 13 § ska omfatta alla jordbruksskiften i de ansökningar  om stöd som har valts ut för kontroll på plats.  Förordning (2025:845).
22 §
En kontroll på plats ska omfatta kontroll av att de  uppgifter om de stödberättigande arealernas storlek som  stödmottagaren har lämnat i ansökan stämmer och att villkoren  för stöd, åtaganden och andra skyldigheter är uppfyllda.
Kontrollen ska även i tillämpliga fall avse grödan.
23 §
Den handläggande myndigheten får begära in de uppgifter  och handlingar som krävs för att kontrollen ska kunna utföras.
24 §
Analyser av data från arealövervakningssystemet eller  andra data av minst samma värde får användas som komplement  till kontroller på plats om det är möjligt att därigenom  bedöma om villkoren för ett stöd uppfylls. Analysen får  kompletteras med dokumentation.
25 §
Om ett stöd kan följas upp helt eller delvis via  arealövervakningssystemet får Jordbruksverket bestämma att  antalet kontroller på plats av stöden ska minskas så länge  målen enligt artikel 59.1 i Europaparlamentets och rådets  förordning (EU) 2021/2116 uppfylls.
Uppföljningen enligt första stycket får kompletteras med  fältbesök för att säkerställa att enskilda stödvillkor  uppfylls på jordbruksskiften som inte kan analyseras med hjälp  av data från Copernicusprogrammets Sentinelsatelliter eller  andra data av minst samma värde under stödåret.
Förordning (2023:517).
Djurbaserade stöd
26 §
En kontroll på plats som avser djurbaserade stöd ska  syfta till att säkerställa att de uppgifter som stödmottagaren  har lämnat i ansökan avseende djur för vilka stöd söks stämmer  och att villkoren för stöd, åtaganden och andra skyldigheter  är uppfyllda. Kontrollen ska omfatta alla djur för vilka det  lämnats in en ansökning om djurbaserat stöd eller en  utbetalning av sådant stöd.
27 §
Om det föreskrivs en hållandeperiod under vilken djuren  för att berättiga till stöd ska finnas på det jordbruksföretag  som anges i ansökan om stöd ska kontrollen göras vid en tid  när det går att på ett säkert sätt kontrollera att djuren har  befunnit sig på platsen. Kontrollen får inte genomföras innan  en ansökan om sådant stöd som kräver en hållandeperiod har  lämnats.
28 §
En kontroll på plats ska omfatta kontroll av att antalet  djur som finns på jordbruksföretaget och som omfattas av en  ansökan om stöd eller utbetalning av stöd motsvarar det antal  djur som anmälts till det centrala nötkreatursregistret (CDB).  Kontrollen ska även omfatta kontroll av antalet djur som ännu  inte omfattas av någon ansökan.
29 §
Kontrollen på plats ska omfatta kontroll av att  anmälningarna till och uppgifterna i det centrala  nötkreatursregistret (CDB) är korrekta. Kontrollen ska ske på  grundval av stickprover av handlingar som avser djur för vilka  en ansökan om stöd eller en ansökan om utbetalning av stöd har  lämnats in under de sex månader som föregår kontrollen på  plats. Om avvikelser konstateras ska kontrollen dock utökas  till de tolv månader som föregår kontrollen på plats.
Kontrollen på plats ska även omfatta kontroll av att alla  nötkreatur, får och getter som finns på jordbruksföretaget är  identifierade med öronmärke, i tillämpliga fall är försedda  med djurpass eller transporthandlingar samt är registerförda  och anmälda till djurdatabasen. Kontrollen får genomföras  genom ett stickprovsurval.
Bemyndigande
30 §
Jordbruksverket får meddela ytterligare föreskrifter om  hur kontroller får genomföras.
Kontroll av ansökningar om stöd för investeringar, stöd för  projekt och startstöd samt stöd till biodlingssektorn
31 §
I detta avsnitt finns bestämmelser om kontroll av stöd  enligt 6 kap. 5-10 §§ och 9 kap. 9, 14, 19, 24, 31, 38 a, 39, 
43, 48, 55, 63 och 67 §§. Förordning (2023:952).
Administrativa kontroller
32 §
En administrativ kontroll ska göras av ansökningar om  stöd och ansökningar om utbetalning av stöd.
33 §
Den administrativa kontrollen ska omfatta kontroll av att  en ansökan avser stöd som är förenligt med den strategiska  planen för Sverige 2023-2027 och med tillämpliga  unionsrättsliga och nationella bestämmelser.
Den administrativa kontrollen av en ansökan om utbetalning ska  även omfatta en kontroll av om stödmottagaren har rätt till  stöd enligt villkor i beslutet om stöd.
Den administrativa kontrollen av en ansökan om utbetalning av  stöd för anläggning och restaurering av våtmarker och dammar  enligt 9 kap. 31 § ska även omfatta ett besök på plats för att  verifiera investeringen.
Kontroller på plats
34 §
En kontroll på plats ska göras av ett urval av ärenden.  Urvalet ska vara slumpmässigt och riskbaserat. Den andel som  väljs ut slumpmässigt ska utgöra mellan 20 och 40 procent av  det totala urvalet. Urvalet ska fördelas över samtliga  åtgärder.
Utöver urvalet i första stycket ska en kontroll på plats  genomföras i de fall en investering inte på ett godtagbart  sätt går att verifiera vid den administrativa kontrollen.  Undantag får göras för mindre investeringar.
35 §
De ärenden som väljs ut för en kontroll på plats enligt 
34 § första stycket ska avse stödbelopp som motsvarar minst 
5 procent av det totala beviljade stödbelopp som finansieras  av unionen varje kalenderår.
Kontrollnivån enligt första stycket ska ökas när det finns  skäl till det. Kontrollnivån får minskas om felfrekvensen är  på en godtagbar nivå. Förordning (2024:659).
36 §
En kontroll på plats ska, så långt det är möjligt,  utföras innan slututbetalningen görs.
37 §
En kontroll på plats får genomföras på distans.
Vid en kontroll på plats ska kontroll göras av att ärendet har  genomförts i enlighet med unionsrättsliga och nationella  bestämmelser samt villkor i stödbeslutet.
38 §
Den person som utför en kontroll på plats får inte ha  deltagit i de administrativa kontrollerna av samma ärende.
39 §
För varje kontroll på plats ska en rapport upprättas.
Kontroll i efterhand
40 §
En kontroll i efterhand ska utföras för ett urval av de  ärenden som innehåller investeringar och som omfattas av  villkor som fortfarande är aktuella efter att ersättningen  slututbetalats. Urvalet ska vara slumpmässigt och riskbaserat.  Den andel som väljs ut slumpmässigt ska utgöra mellan 20 och 
40 procent av det totala urvalet.
41 §
De ärenden som har slututbetalats och som väljs ut till  en kontroll i efterhand enligt 40 § ska varje kalenderår  motsvara minst 1 procent av de utgifter som finansierats av  unionen för investeringar som omfattas av villkor som  fortfarande är aktuella.
Jordbruksverket ska öka kontrollnivån enligt första stycket  när det finns skäl till det. Myndigheten får minska  kontrollnivån om felfrekvensen är på en godtagbar nivå.
42 §
En kontroll i efterhand ska avse de villkor som  fortfarande är aktuella efter att ett ärende har  slututbetalats.
43 §
Den person som utför en kontroll i efterhand får inte ha  deltagit i de administrativa kontrollerna av samma insats.
44 §
För varje kontroll i efterhand ska en rapport upprättas.
Bemyndigande
45 §
Jordbruksverket får meddela ytterligare föreskrifter om  hur kontroller får genomföras.
Kontroll av ansökningar som rör producentorganisationer inom  frukt- och grönsakssektorn
Administrativa kontroller och kontroller på plats
46 §
En administrativ kontroll ska göras av ansökningar om  godkännande av ett operativt program för en  producentorganisation inom frukt- och grönsakssektorn.  Kontrollen ska omfatta
1. att ansökan är förenlig med strategisk plan för  genomförande av den gemensamma jordbrukspolitiken i Sverige 
2023-2027 och med tillämpliga unionsrättsliga och nationella  bestämmelser,
2. värdet av den saluförda produktionen,
3. de bidrag till driftsfonden som producentorganisationen har  åtagit sig att lämna, och
4. de insatser som omfattas av programmet.
Förordning (2023:517).
47 §
En administrativ kontroll ska göras av ansökningar om  utbetalning av stöd till en producentorganisation inom frukt-  och grönsakssektorn. Kontrollen ska omfatta
1. att ansökan är förenlig med strategisk plan för  genomförande av den gemensamma jordbrukspolitiken i Sverige 
2023-2027 och med tillämpliga unionsrättsliga och nationella  bestämmelser,
2. att stödet avser kostnader som berättigar till stöd och att  insatsen omfattas av det operativa programmet,
3. att stödet för en insats inte överstiger det belopp som  anges i det operativa programmet,
4. att villkoren för stödet för en insats har följts, och
5. att beloppet i driftsfonden inte överskrids.
Förordning (2023:517).
48 §
En kontroll på plats ska göras av de insatser som  omfattas av en ansökan om utbetalning.
Jordbruksverket får besluta att inte göra en kontroll på plats  om
1. insatsen avser ett mindre belopp, eller
2. Jordbruksverket bedömer att risken är liten för att  villkoren för stöd för en insats inte är uppfyllda.
Andra stycket gäller inte i de fall då en insats inte på ett  godtagbart sätt går att verifiera vid den administrativa  kontrollen enligt 47 §. Förordning (2023:517).
49 §
En kontroll på plats av en insats ska, så långt det är  möjligt, utföras innan Jordbruksverket betalar ut stöd för  insatsen.
Kontrollen får aviseras i förhand, om detta inte äventyrar  syftet med kontrollen. Kontrollen får genomföras på distans.
En rapport ska upprättas för varje kontroll.
Förordning (2023:517).
50 §
Den person som utför en kontroll på plats av en insats  får inte ha deltagit i den administrativa kontrollen av samma  ärende. Förordning (2023:517).
Kontroll i efterhand
51 §
En kontroll i efterhand ska göras av ett urval av de  investeringar som stöd har lämnats för. Urvalet ska vara  slumpmässigt och riskbaserat. Den andel av urvalet som väljs  ut slumpmässigt ska utgöra mellan 20 och 40 procent av det  totala urvalet. Förordning (2023:517).
52 §
De investeringar som väljs ut till en kontroll i  efterhand ska varje kalenderår motsvara minst 1 procent av de  utgifter för investeringar som finansierats av Europeiska  unionen och som omfattas av villkor som fortfarande är  aktuella.
Jordbruksverket ska öka kontrollnivån enligt första stycket  när det finns skäl till det. Jordbruksverket får minska  kontrollnivån om felfrekvensen är på en godtagbar nivå.
Förordning (2023:517).
53 §
En kontroll i efterhand ska avse de villkor som  fortfarande är aktuella efter att stöd har betalats ut för en  investering. Förordning (2023:517).
54 §
Den person som utför en kontroll i efterhand får inte ha  deltagit i de administrativa kontrollerna av samma  investering.
För varje kontroll i efterhand ska en rapport upprättas.
Förordning (2023:517).
Kontroll av lokala aktionsgrupper
55 §
Jordbruksverket ska utföra administrativ kontroll och  kontroll på plats av att en lokal aktionsgrupp följer beslut  enligt 3 kap. 11 § andra stycket, nationell rätt och  unionslagstiftningen. Jordbruksverket ska vid avvikelser vidta  lämpliga och proportionerliga åtgärder. Förordning (2023:517).
12 kap. Avdrag och administrativa sanktioner
Återbetalningsskyldighet och hävning av stöd
Upphävande av stödbeslut
1 §
Den myndighet som handlägger en ansökan om stöd ska före  slututbetalningen besluta att, helt eller delvis, upphäva ett  beslut om stöd om någon av förutsättningarna i 3 § 1 eller 2  är uppfyllda. Detsamma gäller om något annat inträffar som  innebär att den som beviljats stöd med hänsyn till syftet med  stödet inte bör få ha det kvar.
Om beslutet upphävts på grund av att någon av  förutsättningarna i 3 § 1 eller 2 är uppfyllda är  stödmottagaren inte berättigad till stöd för samma åtgärd som  hävningen avser det kalenderår då felaktigheten som ledde till  hävning upptäcktes eller det påföljande kalenderåret. Detta  gäller dock inte stöd enligt 5 kap.
2 §
Om stödmottagaren har brutit mot stödvillkoren i fråga om  sådana arealer, djur eller andra ersättningsgrundande enheter  som ingår i beslut om stöd enligt 5 kap. 14 §, 7 kap. eller 8  kap., men som inte finns med i ansökan om utbetalning, ska det  leda till samma indragning av stödet som om dessa arealer,  djur eller andra ersättningsgrundande enheter hade funnits med  i ansökan om utbetalning.
Återbetalning av stöd
3 §
En stödmottagare är återbetalningsskyldig om
1. stödet beviljats på grund av att stödmottagaren lämnat  oriktiga eller ofullständiga uppgifter i sin ansökan om stöd,
2. stödmottagaren på ett allvarligt sätt har brutit mot de  villkor som gäller för stödet,
3. utbetalningen skett på grund av att stödmottagaren lämnat  oriktiga eller ofullständiga uppgifter i sin ansökan om  utbetalning av stöd,
4. stödet av något annat skäl har beviljats felaktigt eller  med för högt belopp, eller
5. den myndighet som handlägger ansökan om stöd upphäver ett  beslut om stöd och beslutet om upphävande har fått laga kraft.
En stödmottagare är inte återbetalningsskyldig om det skulle  vara uppenbart oskäligt att återkräva beloppet.
3 a §
Utöver vad som anges i 3 § är en producentorganisation  inom frukt- och grönsakssektorn återbetalningsskyldig om  organisationen upphör att genomföra ett operativt program  innan programmets giltighetstid har löpt ut.
Första stycket gäller dock inte om
1. organisationen är erkänd enligt artikel 154 i  Europaparlamentets och rådets förordning (EU) nr 1308/2013  eller har avsagt sig sitt erkännande men fortfarande uppfyller  kriterierna för erkännande och syftena med de insatser som  anges i det operativa programmet var uppfyllda vid den  tidpunkt då
organisationen upphörde att genomföra programmet, och
2. de tillgångar som har finansierats med stöd från  organisationens driftsfond bibehålls i organisationens ägo,  och finns i organisationens, dess dotterbolags eller  medlemmars besittning enligt 6 kap. 13 §.
Med dotterbolag enligt andra stycket 2 avses dotterbolag som  organisationen eller sammanslutningen av organisationer äger  till minst 90 procent. Förordning (2023:517).
3 b §
En producentorganisation inom frukt- och grönsakssektorn  är även återbetalningsskyldig när organisationen upplöses  eller när ett erkännande av en organisation återkallas enligt  artikel 59.3 eller 59.6 i kommissionens delegerade förordning 
(EU) 2017/891 av den 13 mars 2017 om komplettering av  Europaparlamentets och rådets förordning (EU) nr1308/2013 vad  gäller sektorn för frukt och grönsaker och sektorn för  bearbetad frukt och bearbetade grönsaker och komplettering av  Europaparlamentets och rådets förordning (EU) nr 1306/2013 vad  gäller påföljder som ska tillämpas på dessa sektorer och om  ändring av kommissionens genomförandeförordning (EU) nr 
543/2011. Förordning (2023:517).
4 §
Den handläggande myndigheten ska besluta att kräva  tillbaka ett stöd om någon av grunderna i 3-3 b §§ är  uppfyllda. Förordning (2023:517).
Efterskänkande av stödbelopp
5 §
Om det stödbelopp som ska återbetalas för ett stöd är 100  euro eller lägre ska återbetalning inte ske.
Om stödmottagaren saknar betalningsförmåga får den  handläggande myndigheten eller Jordbruksverket besluta att  efterskänka beloppet. Förordning (2023:517).
Minskning av direktstöd och stöd för miljöåtaganden,  klimatåtaganden och andra förvaltningsåtaganden samt  kompensationsstöd
Minskning av arealbaserat stöd
6 §
/Upphör att gälla U:2026-01-01/
Administrativa sanktioner ska tas ut enligt andra stycket  genom att minska följande stöd:
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd enligt 5 kap. 7 §,
- kompletterande inkomststöd till unga jordbrukare enligt 5  kap. 8 §,
- stöd för ekologisk produktion enligt 5 kap. 14 §,
- stöd för odling av mellangröda och fånggröda och för  vårbearbetning enligt 5 kap. 20 §,
- stöd för precisionsjordbruk enligt 5 kap. 24 §,
- stöd för blommande åker och fältkant enligt 5 kap. 28 a §,  och
- kompensationsstöd för bergsområden och områden med naturliga  begränsningar enligt 8 kap.
Om skillnaden mellan den areal som stöd har sökts för och  arealen i en grupp enligt 3 kap. 23 § andra stycket är mer än  två hektar eller 5 procent större än arealen i gruppen, ska  stödet minskas med ett belopp motsvarande 1,5 gånger den  skillnad som har konstaterats. Minskningen får inte överstiga 
100 procent av det belopp som stöd har sökts för.
Om det belopp som beräknas för minskningen inte kan avräknas  helt under innevarande kalenderår och de tre kalenderår som  följer på det kalenderår då felaktigheten upptäcktes, ska det  utestående beloppet efterskänkas. Förordning (2024:1204).
6 §
/Träder i kraft I:2026-01-01/
Administrativa sanktioner ska tas ut enligt andra stycket  genom att minska följande stöd:
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd enligt 5 kap. 7 §,
- kompletterande inkomststöd till unga jordbrukare enligt 
5 kap. 8 §,
- stöd för ekologisk produktion enligt 5 kap. 14 §,
- stöd för odling av mellangröda och fånggröda och för  vårbearbetning enligt 5 kap. 20 §,
- stöd för precisionsjordbruk enligt 5 kap. 24 §,
- stöd för blommande åker och fältkant enligt 5 kap. 28 a §,
- stöd för vallodling enligt 5 kap. 28 b §, och
- kompensationsstöd för bergsområden och områden med naturliga  begränsningar enligt 8 kap.
Om skillnaden mellan den areal som stöd har sökts för och  arealen i en grupp enligt 3 kap. 23 § andra stycket är mer än  två hektar eller 5 procent större än arealen i gruppen, ska  stödet minskas med ett belopp motsvarande 1,5 gånger den  skillnad som har konstaterats. Minskningen får inte överstiga 
100 procent av det belopp som stöd har sökts för.
Om det belopp som beräknas för minskningen inte kan avräknas  helt under innevarande kalenderår och de tre kalenderår som  följer på det kalenderår då felaktigheten upptäcktes, ska det  utestående beloppet efterskänkas. Förordning (2025:845).
7 §
Administrativa sanktioner genom minskning av stöd för  skötsel av betesmarker och slåtterängar enligt 7 kap. 12 §,  stöd för fäbodar enligt 7 kap. 16 §, stöd för skötsel av  våtmarker och dammar enligt 7 kap. 19 § samt stöd för  skyddszoner mot vattenområden och anpassade skyddszoner enligt 
7 kap. 20 § ska tas ut och beräknas enligt 8 och 9 §§.
8 §
Om skillnaden mellan den areal som stöd har sökts för och  arealen i en grupp enligt 3 kap. 23 § andra stycket är större  än två hektar eller större än 5 procent, men högst 20 procent  av arealen i gruppen, ska stödet minskas med ett belopp  motsvarande 1,5 gånger den skillnad som har konstaterats.
Om skillnaden mellan den areal som stöd har sökts för och  arealen i en grupp enligt 3 kap. 23 § andra stycket är större  än 20 procent av arealen i gruppen ska inget stöd betalas ut  för gruppen. Förordning (2024:1204).
9 §
Om skillnaden mellan den areal som stöd har sökts för och  arealen i en grupp enligt 3 kap. 23 § andra stycket är större  än 50 procent av arealen i gruppen ska inget stöd betalas ut  för gruppen och stödet ska minskas ytterligare med ett belopp  som motsvarar skillnaden mellan den areal som stöd har sökts  för och arealen i gruppen.
Om det belopp som beräknas för minskningen inte kan avräknas  helt på alla stödutbetalningar som omfattas av detta kapitel  under innevarande kalenderår och de tre kalenderår som följer  på det kalenderår då felaktigheten upptäcktes ska det  utestående beloppet efterskänkas.
Minskning av djurbaserat stöd
10 §
Administrativa sanktioner genom minskning av kopplat  inkomststöd för produktion av nötkreatur enligt 5 kap. 29 §,  ersättning för djurvälfärd enligt 7 kap. 13 § och stöd för  hotade husdjursraser enligt 7 kap. 24 § ska tas ut och  beräknas enligt 13-15 §§. Vid tillämpning av 12-14 §§ gäller  det som sägs i 11 § om när ett djur ska anses vara fastställt.
11 §
Ett djur ska anses vara fastställt om det är korrekt  märkt, journalfört och rapporterat i enlighet med artiklarna 
108-120 i Europaparlamentets och rådets förordning (EU) 
2016/429. Detta gäller även ett djur i en ansökan om kopplat  inkomststöd för produktion av nötkreatur enligt 5 kap. 29 §  som inte passerat tolv månaders ålder. Ett djur i en ansökan  om stöd för hotade husdjursraser enligt 7 kap. 24 § får  ersättas med ett annat djur, om den handläggande myndigheten  inte redan har informerat stödmottagaren om en felaktighet i  ansökan om stöd eller utbetalning av stöd eller redan har  meddelat stödmottagaren sin avsikt att genomföra en kontroll  på plats.
Om djur har flyttats till andra platser än de som angetts i  ansökan under den hållandeperiod som avses i 11 kap. 27 § ska  djuren anses som fastställda om de omedelbart kunnat  lokaliseras på jordbruksföretaget vid kontrollen på plats.
Den handläggande myndigheten får ändra uppgifterna i och  anmälningarna till systemet för identifiering och registrering  av nötkreatur när som helst om myndigheten upptäcker uppenbara  fel. Förordning (2023:517).
12 §
Om en ansökan om stöd enligt 10 § innehåller flera djur  än de som fastställts enligt 11 § ska stödet minskas enligt 
13 §.
13 §
Om skillnaden mellan det antal djur som omfattas av  ansökan och antalet fastställda djur är högst fem djur, ska  det totala stöd- eller ersättningsbeloppet minskas med en  procentsats som beräknas i enlighet med 14 §.
Om skillnaden mellan det antal djur som omfattas av ansökan  och antalet fastställda djur är större än fem djur, ska det  totala stöd- eller ersättningsbeloppet minskas med
1. den procentsats som fastställts i enlighet med 14 §, om  denna inte är större än 20 procent, eller
2. två gånger den procentsats som fastställts i enlighet med 
14 §, om denna är större än 20 procent, dock högst 30 procent.
Om den procentsats som fastställts i enlighet med 14 §  överstiger 30 procent ska stödet eller ersättningen för det  berörda ansökningsåret minskas till noll.
Om den procentsats som fastställts i enlighet med 14 §  överstiger 50 procent ska stödet eller ersättningen för det  berörda ansökningsåret minskas till noll. Därutöver ska  ytterligare en sanktion tas ut som utgörs av ett belopp som  motsvarar skillnaden mellan det antal djur som omfattas av  ansökan och antalet fastställda djur. Om det beloppet inte kan  avräknas helt under de tre kalenderår som följer på det  kalenderår då felaktigheten upptäcktes, i enlighet med artikel 
31 i kommissionens genomförandeförordning (EU) 128/2022, ska  det utestående beloppet efterskänkas. Förordning (2024:1204).
14 §
Procentsatsen som avses i 13 § beräknas genom att antalet  djur som omfattas av ansökan minskat med antalet fastställda  djur divideras med det antal djur som fastställts.
15 §
En sanktion i form av minskning av stöd eller ersättning  enligt 13 § ska inte tillämpas om stödmottagaren inte kan  uppfylla kriterierna för stödberättigande eller åtagandena på  grund av att antalet djur minskat till följd av naturliga  omständigheter, och stödmottagaren skriftligen har underrättat  den handläggande myndigheten inom tio arbetsdagar från det att  han eller hon upptäckte att antalet djur minskat.
Med naturliga omständigheter avses omständigheter utom  stödmottagarens kontroll, till exempel att djur dör av sjukdom  eller olycka.
16 §
Vid tillämpning av 12-14 §§ på stöd som beräknas enligt 
5 kap. 30 § och på stöd enligt 7 kap. 24 § 1 ska beräkningen  av minskningen av stödet göras på grundval av antalet  djurenheter. Förordning (2024:659).
Minskning av kompletterande omfördelningsstöd för hållbarhet
17 §
Om en stödmottagare har delat upp sin ansökan om  kompletterande omfördelningsstöd för hållbarhet enligt 5 kap. 
7 § i flera för att få omfördelningsstöd ska stödet inte  betalas ut till de berörda stödsökande. Därutöver ska  motsvarande 20 procent av det belopp som skulle ha betalats ut  för varje ansökan avräknas från alla utbetalningar till  stödmottagaren som omfattas av detta kapitel. Om sanktionen  inte kan avräknas helt från utbetalningar av stöd som omfattas  av detta kapitel under innevarande kalenderår eller de tre  efterföljande kalenderåren ska det utestående beloppet  efterskänkas.
Minskning av kompletterande inkomststöd till unga jordbrukare
18 §
Om en stödmottagare har lämnat oriktiga uppgifter i  samband med sin ansökan om kompletterande inkomststöd till  unga jordbrukare enligt 5 kap. 8 § ska motsvarande 20 procent  av beloppet som skulle ha betalats ut avräknas från  utbetalningar till stödmottagaren av stöd som omfattas av  detta kapitel. Om sanktionen inte kan avräknas helt från alla  utbetalningar som omfattas av detta kapitel under innevarande  kalenderår och de tre efterföljande kalenderåren ska det  utestående beloppet efterskänkas.
Minskning av stöd på grund av för sent inlämnad ansökan
19 §
Om en ansökan om stöd enligt 3 kap. 17 § eller en ansökan  om utbetalning av stöd har lämnats in efter det att  ansökningstiden gått ut ska den försenade inlämningen leda  till sanktion genom en minskning av stödet med 1 procent för  varje arbetsdag av de belopp som stödmottagaren skulle ha haft  rätt till om ansökan om stöd eller utbetalning av stöd lämnats  i tid.
20 §
Om förseningen uppgår till mer än 25 kalenderdagar ska  ansökan om stöd eller utbetalning av stöd inte godtas och  stödet ska minskas till noll.
Minskning av stöd för odeklarerad areal
21 §
Stödet för stödåret ska minskas med upp till 3 procent om  en stödmottagare i sin ansökan om stöd inte har angett all  mark som kan berättiga till stöd och skillnaden mellan  följande arealer är större än 3 procent av den areal som har  angetts i ansökan:
1. den areal som angetts i den samlade stödansökan (SAM-
ansökan) och
2. den areal som angetts i ansökan om stöd plus den areal som  inte har angetts i ansökan om stöd.
Minskning av stöd till följd av överträdelse av grundvillkor
22 §
Om en stödmottagare inte uppfyller de grundvillkor som  anges i 4 kap. ska stödet minskas enligt 23-30 §§.
Första stycket gäller inte för stödmottagare vars  jordbruksföretag omfattar högst tio hektar jordbruksareal som  redovisats i enlighet med artikel 69.1 i Europaparlamentets  och rådets förordning (EU) 2021/2116. Förordning (2024:659).
23 §
Av artikel 9.1 i kommissionens delegerade förordning (EU) 
2022/1172 och artikel 85.2 i Europaparlamentets och rådets  förordning (EU) 2021/2116 framgår i vilka fall minskning av  stöd vid en oavsiktlig överträdelse ska ske med 1 respektive 
3 procent. Därutöver får minskningen för en oavsiktlig  överträdelse bestämmas till 5 procent om det finns skäl för  det med hänsyn till överträdelsens allvar, omfattning och  varaktighet.
Om en överträdelse enligt första stycket har grava  konsekvenser för att uppnå målet med ett grundvillkor eller  utgör en direkt risk för folkhälsan eller djurhälsan ska  minskningen av stödet dock alltid vara 5 procent.
24 §
Utöver vad som anges i artikel 85.6 första stycket i  Europaparlamentets och rådets förordning (EU) 2021/2116 ska en  överträdelse anses vara avsiktlig om det är fråga om en  överträdelse som kan leda till en minskning av stödet med 
5 procent enligt 23 § första eller andra stycket och  stödmottagaren
1. har haft för avsikt att få fullt stöd utan att uppfylla  grundvillkoren, eller
2. genom aktiva åtgärder har orsakat den skada för miljön,  hälsan eller djurskyddet som överträdelsen lett till.
Minskning till följd av överträdelse av bestämmelser om  sociala grundvillkor Förordning (2024:1204).
25 §
Om en oavsiktlig överträdelse upprepas en gång under en  sammanhängande period om tre kalenderår ska minskningen av  stödet vara 5, 10 eller 15 procent när minskningen enligt  artikel 9. 1 i kommissionens delegerade förordning (EU) 
2022/1172, artikel 85.2 i Europaparlamentets och rådets  förordning (EU) 2116/2021 och 23 § första stycket skulle ha  varit 1, 3 eller 5 procent.
Om en oavsiktlig överträdelse enligt 23 § andra stycket  upprepas en gång under en sammanhängande period om tre  kalenderår ska minskningen av stödet vara 15 procent.
Förordning (2023:517).
26 §
Om en oavsiktlig överträdelse upprepas fler än en gång  under en sammanhängande period om tre kalenderår ska, när  minskningen enligt artikel 9.1 i kommissionens  genomförandeförordning (EU) 2022/1172, artikel 85.2 i  Europaparlamentets och rådets förordning (EU) 2021/2116 och 
23 § första stycket skulle ha varit 1, 3 eller 5 procent,  minskningen av stödet vara
1. 15, 20 eller 25 procent vid andra upprepningen,
2. 20, 30 eller 50 procent vid tredje upprepningen,
3. 25, 40 eller 100 procent vid fjärde upprepningen,
4. 30, 50 eller 100 procent vid femte upprepningen, och
5. 35, 60 eller 100 procent vid sjätte upprepningen.
Om en överträdelse upprepas fler gånger än vad som anges i  första stycket ska stödet minskas med 100 procent.
Om en överträdelse enligt 23 § andra stycket upprepas fler än  en gång under en sammanhängande period om tre kalenderår ska  minskningen av stödet vara
1. 25 procent vid andra upprepningen,
2. 50 procent vid tredje upprepningen, och
3. 100 procent vid ytterligare upprepningar.
27 §
Om en avsiktlig överträdelse enligt 24 § är av extrem  karaktär med hänsyn till överträdelsens allvar, omfattning  eller varaktighet ska stödmottagarens stöd minskas enligt  artikel 85.1 i Europaparlamentets och rådets förordning (EU) 
2021/2116 och stödmottagaren uteslutas från samtliga  utbetalningar av stöd som anges i artikel 83.1 i förordningen  under det efterföljande kalenderåret.
28 §
När fler än en överträdelse har skett under samma  kalenderår ska avdraget för respektive överträdelse läggas  ihop enligt principerna i artikel 11 i kommissionens  delegerade förordning (EU) 2022/1172. En överträdelse av flera  villkor under samma verksamhetskrav (SMR) eller norm (GAEC)  ska i det här sammanhanget betraktas som en enda överträdelse.
Förordning (2023:517).
29 §
När en fastställd överträdelse av ett verksamhetskrav  samtidigt utgör en överträdelse av ett annat verksamhetskrav,  ska överträdelsen betraktas som en enda överträdelse.
30 §
Om jordbruksmark, ett jordbruksföretag eller delar av ett  jordbruksföretag överlåts under ett kalenderår ska minskningen  av stödet enligt 23-29 §§ avse det totala stödbelopp som har  beviljats eller skulle ha beviljats den som förvärvat  egendomen. Detta gäller oavsett om överträdelsen har skett  före eller efter förvärvet.
Minskningen av stödet ska dock tillämpas på grundval av  totalbeloppen för de stöd som har beviljats eller skulle ha  beviljats överlåtaren, om han eller hon har gjort sig skyldig  till överträdelsen och har lämnat in en ansökan om stöd eller  utbetalning av stöd under kalenderåret eller kalenderåren.
31 §
Av artikel 85.3 i Europaparlamentets och rådets  förordning (EU) 2021/2116 följer att inga administrativa  sanktioner ska tillämpas om överträdelsen inte har några eller  endast obetydliga konsekvenser för att uppnå målet med kravet  eller normen.
32 §
Länsstyrelsen ska använda en upplysningsmekanism i  enlighet med artikel 85.3 i Europaparlamentets och rådets  förordning (EU) 2021/2116. En stödmottagare ska informeras om  den jordbruksrådgivning som ska finnas enligt artikel 15 i  Europaparlamentets och rådets förordning (EU) 2021/2115 samt  hur överträdelsen kan åtgärdas.
Minskning till följd av överträdelse av bestämmelser om sociala grundvillkor
32 a §
Stödet ska minskas i enlighet med det som anges i 32 c-
32 j §§, om
1. stödmottagaren inte uppfyller de sociala grundvillkoren i 4  a kap. 2 och 3 §§, och
2. överträdelsen av ett socialt grundvillkor har fastställts  genom en dom eller ett beslut som anges i 32 b § och domen  eller beslutet har fått laga kraft. Förordning (2024:1204).
32 b §
En överträdelse av ett socialt grundvillkor fastställs  genom
1. en allmän domstols fällande dom om
a) brott enligt 3 kap. 10 § brottsbalken, 8 kap. 1 § eller 2 § 
3-5 arbetsmiljölagen (1977:1160) eller 23 § eller 24 § första  stycket 1 arbetstidslagen (1982:673), eller
b) företagsbot för sådant brott,
2. godkännande av strafföreläggande för
a) brott enligt 3 kap. 10 § brottsbalken, 8 kap. 1 § eller 2 § 
3-5 arbetsmiljölagen eller 23 § eller 24 § första stycket 1  arbetstidslagen, eller
b) företagsbot för sådant brott,
3. allmän förvaltningsdomstols dom om att vite ska tas ut  enligt ett föreläggande eller förbud som Arbetsmiljöverket har  beslutat med stöd av 7 kap. 7 eller 8 § arbetsmiljölagen eller 
22 § arbetstidslagen,
4. allmän förvaltningsdomstols dom om sanktionsavgift enligt 
8 kap. 5 § arbetsmiljölagen,
5. godkännande av föreläggande om sanktionsavgift enligt 
8 kap. 6 a § tredje stycket arbetsmiljölagen,
6. Arbetsmiljöverkets beslut om rättelse enligt 7 kap. 7 §  tredje stycket arbetsmiljölagen, eller
7. Arbetsdomstolens eller en tingsrätts bifallande dom efter  sakprövning, tredskodom eller dom efter medgivande i en tvist  som har handlagts enligt lagen (1974:371) om rättegången i  arbetstvister eller, i fall där talan förs med stöd av 6 kap. 
10 § andra stycket arbetsmiljölagen, mot någon som har haft  rådighet över en arbetsplats, enligt vad som är föreskrivet om  rättegång i allmänhet. Förordning (2024:1204).
32 c §
Minskningen av stödet ska bestämmas enligt följande:
1. Vid en överträdelse som har fastställts på något av de sätt  som anges i 32 b § 1-6 ska minskningen bestämmas enligt 32 d-
32 g §§ utifrån de kriterier som anges i artikel 89.1 andra  stycket i Europaparlamentets och rådets förordning (EU) 
2021/2116.
2. Vid en överträdelse som har fastställts enligt 32 b § 7 ska  minskningen bestämmas enligt 32 h §. Förordning (2024:1204).
32 d §
Av artikel 89.1 tredje stycket och artikel 85.2 i  Europaparlamentets och rådets förordning (EU) 2021/2116  framgår att minskningen av stöd vid oavsiktlig överträdelse av  ett socialt grundvillkor som en allmän regel ska vara 
3 procent. Därutöver får minskningen vid en oavsiktlig  överträdelse bestämmas till 1 eller 5 procent om det finns  skäl för det med hänsyn till överträdelsens allvar, omfattning  och varaktighet.
Om överträdelsen har grava konsekvenser för att uppnå målet  med villkoret, ska minskningen av stödet dock alltid vara 
5 procent. Förordning (2024:1204).
32 e §
Utöver det som anges i artikel 85.6 första stycket i  Europaparlamentets och rådets förordning (EU) 2021/2116 ska en  överträdelse anses vara avsiktlig om den skulle ha lett till  en minskning av stödet med 5 procent enligt 32 d § och  stödmottagaren
1. har haft för avsikt att få fullt stöd utan att uppfylla de  sociala grundvillkoren, eller
2. genom aktiva åtgärder har orsakat den brist i arbetsmiljön  som överträdelsen avser. Förordning (2024:1204).
32 f §
Om en oavsiktlig överträdelse upprepas under en  sammanhängande period om tre kalenderår, och minskningen  enligt artikel 89.1 tredje stycket och artikel 85.2 i  Europaparlamentets och rådets förordning (EU) 2021/2116 samt  enligt 32 d § första stycket skulle ha varit 1, 3 eller 5  procent av stödet, ska minskningen av stödet
1. vid första upprepningen vara 5, 10 eller 15 procent,
2. vid andra upprepningen vara 15, 20 eller 25 procent,
3. vid tredje upprepningen vara 20, 30 eller 50 procent,
4. vid fjärde upprepningen vara 25, 40 eller 100 procent,
5. vid femte upprepningen vara 30, 50 eller 100 procent,
6. vid sjätte upprepningen vara 35, 60 eller 100 procent, och
7. vid sju eller fler upprepningar vara 100 procent.  Förordning (2024:1204).
32 g §
Om de upprepningar som avses i 32 f § avser en  överträdelse med sådana grava konsekvenser som avses i 32 d §  andra stycket, ska i stället minskningen av stödet
1. vid första upprepningen vara 15 procent,
2. vid andra upprepningen vara 25 procent,
3. vid tredje upprepningen vara 50 procent, och
4. vid fyra eller fler upprepningar vara 100 procent.
Förordning (2024:1204).
32 h §
Vid en överträdelse som har fastställts enligt 32 b § 7  ska stödet minskas med 3 procent när överträdelsen avser ett  socialt grundvillkor som anges i 4 a kap. 2 § 2 eller 4 a kap. 
3 § 5 och med 1 procent när överträdelsen avser något annat  socialt grundvillkor.
Om en överträdelse som har medfört en minskning av stöd enligt  första stycket upprepas en eller flera gånger under en  sammanhängande period om tre kalenderår gäller de  procentsatser som anges i 32 f § i fråga om minskning av  stödet. Förordning (2024:1204).
32 i §
När fler än en överträdelse av sociala grundvillkor har  skett under samma kalenderår ska avdraget för respektive  överträdelse läggas ihop enligt principerna i artikel 11 i  kommissionens delegerade förordning (EU) 2022/1172 i  tillämpliga delar. Vid tillämpning av artiklarna 11.2 a och 
11.2 b ska hänsyn inte tas till överträdelsernas konsekvenser  i fråga om risk för folkhälsan eller djurens hälsa.
Förordning (2024:1204).
32 j §
När en fastställd överträdelse av ett krav som anges i 
4 a kap. samtidigt utgör en överträdelse av ett annat sådant  krav ska överträdelsen betraktas som en enda överträdelse.
Förordning (2024:1204).
32 k §
Artikel 8.3 i kommissionens delegerade förordning (EU) 
2022/1172 om återkrav ska tillämpas på motsvarande sätt vid  minskning av stöd enligt 32 b-32 j §§. Förordning (2024:1204).
32 l §
När en minskning av stöd bestäms enligt 32 d-32 g §§,  ska Arbetsmiljöverket på begäran av den länsstyrelse som  prövar ett ärende om minskning av stöd yttra sig i frågan om  den fastställda överträdelsen avser ett socialt grundvillkor  enligt 4 a kap. Om överträdelsen avser ett sådant villkor ska  Arbetsmiljöverket dessutom ange om
1. överträdelsen utifrån dess allvar, omfattning och  varaktighet sammantaget bör leda till en minskning av stöd med 
1, 3 eller 5 procent enligt 32 d § första stycket,
2. överträdelsen har haft sådana grava konsekvenser som avses  i 32 d § andra stycket,
3. överträdelsen har varit avsiktlig enligt 32 e §, och
4. stödmottagaren, vid upprepning enligt artikel 85.6 andra  meningen i Europaparlamentets och rådets förordning (EU) 
2021/2116, haft berättigade skäl för överträdelsen.
Förordning (2024:1204).
Undantag från administrativa sanktioner
33 §
Administrativa sanktioner enligt 6-21 §§ ska inte  tillämpas om den överträdelse som ligger till grund för  sanktionen beror på
1. force majeure eller exceptionella omständigheter,
2. uppenbara fel i ansökan, eller
3. fel från den handläggande myndighetens sida som inte  rimligen kunde ha upptäckts av stödmottagaren.
Administrativa sanktioner ska inte heller tillämpas om  överträdelsen har berott på någon annan omständighet som  stödmottagaren varken har kunnat förutse eller borde ha  förutsett och inte heller har kunnat påverka, eller om det av  någon annan anledning framstår som oskäligt.
Jordbruksverket får meddela föreskrifter om vad som avses med  uppenbara fel.
34 §
/Upphör att gälla U:2025-10-16/
Administrativa sanktioner enligt 23-30 §§ eller 32 b-
32 j §§ ska inte tillämpas om den överträdelse som ligger till  grund för sanktionen beror på force majeure eller  exceptionella omständigheter eller ett beslut av en myndighet.
Förordning (2024:1204).
34 §
/Träder i kraft I:2025-10-16/
Administrativa sanktioner enligt 23-30 §§ eller 32 b-
32 j §§ ska inte tillämpas om den överträdelse som ligger till  grund för sanktionen beror på force majeure eller ett beslut  av en myndighet. Administrativa sanktioner enligt 23-30 §§ ska  inte heller tillämpas om den överträdelse som ligger till  grund för sanktionen beror på exceptionella omständigheter.
Förordning (2025:845).
Avdragsordning
35 §
/Upphör att gälla U:2026-01-01/
För följande stöd ska avdrag ske i den ordning som anges  i 36 § :
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd för hållbarhet  enligt 5 kap. 7 §,
- kompletterande inkomststöd till unga jordbrukare enligt 
5 kap. 8 §,
- ersättning för ekologisk produktion enligt 5 kap. 14 §,
- ersättning för odling av mellangröda för kolinlagring,  fånggröda för minskat kväveläckage och vårbearbetning för  minskat kväveläckage enligt 5 kap. 20 §,
- ersättning för precisionsjordbruk enligt 5 kap. 24 §,
- ersättning för blommande åker och fältkant enligt 5 kap. 28  a §,
- stöd för skötsel av betesmarker och slåtterängar enligt 
7 kap. 12 §,
- ersättning för fäbodar enligt 7 kap. 16 §, ersättning för  skötsel av våtmarker och dammar enligt 7 kap. 19 §, ersättning  för skyddszoner mot vattenområden och anpassade skyddszoner  enligt 7 kap. 20 §, och
- kompensationsstöd för bergsområden, områden med naturliga  begränsningar och områden med särskilda begränsningar enligt 
8 kap. Förordning (2024:1204).
35 §
/Träder i kraft I:2026-01-01/
För följande stöd ska avdrag ske i den ordning som anges  i 36 § :
- grundläggande inkomststöd för hållbarhet enligt 5 kap. 5 §,
- kompletterande omfördelningsinkomststöd för hållbarhet  enligt 5 kap. 7 §,
- kompletterande inkomststöd till unga jordbrukare enligt 
5 kap. 8 §,
- ersättning för ekologisk produktion enligt 5 kap. 14 §,
- ersättning för odling av mellangröda för kolinlagring,  fånggröda för minskat kväveläckage och vårbearbetning för  minskat kväveläckage enligt 5 kap. 20 §,
- ersättning för precisionsjordbruk enligt 5 kap. 24 §,
- ersättning för blommande åker och fältkant enligt 
5 kap. 28 a §,
- ersättning för vallodling enligt 5 kap. 28 b §,
- ersättning för skötsel av betesmarker och slåtterängar  enligt 7 kap. 12 §,
- ersättning för fäbodar enligt 7 kap. 16 §, ersättning för  skötsel av våtmarker och dammar enligt 7 kap. 19 § och  ersättning för skyddszoner mot vattenområden och anpassade  skyddszoner enligt 7 kap. 20 §, och
- kompensationsstöd för bergsområden, områden med naturliga  begränsningar och områden med särskilda begränsningar enligt 
8 kap. Förordning (2025:845).
36 §
Avdrag från stöd ska ske i följande ordning:
1. allmänna och stödspecifika sanktioner enligt 6-14 §§,
2. villkorsavdrag för stödspecifika skötselvillkor,
3. minskning av stöd på grund av för sent inlämnad ansökan  enligt 19 §,
4. minskning av stöd för odeklarerad areal enligt 21 §,
5. avdrag för finansiell disciplin i enlighet med artikel 17 i  Europaparlamentets och rådets förordning (EU) 2021/2116,
6. minskning av stöd för överträdelse av grundvillkor enligt 
23-30 §§ och 32 b-32 j §§. Förordning (2024:1204).
Avdrag och sanktioner i fråga om investeringsstöd,  projektstöd, startstöd och stöd för biodlingssektorn
Hantering av utgifter som inte är stödberättigande
37 §
Stöd får betalas ut endast om utgifterna är  stödberättigande enligt unionsrättsliga och nationella  bestämmelser samt villkor i stödbesluten. Om en utgift inte är  stödberättigande ska den handläggande myndigheten besluta att  utgiften inte ska ingå i underlaget för utbetalningen av  stödbeloppet.
Villkorsavdrag
38 §
Avdrag ska göras om den som har ansökt om stöd för  biodlingssektorn enligt 6 kap. eller om stöd enligt 9 kap. har  brutit mot villkor enligt unionsrättsliga bestämmelser,  bestämmelserna i denna förordning, föreskrifter som meddelats  med stöd av denna förordning eller villkor i ett stödbeslut.
Avdraget ska vara proportionerligt och bedömas utifrån den  bristande efterlevnadens allvar, omfattning, varaktighet eller  upprepning. Förordning (2023:517).
39 §
Avdrag enligt 38 § ska göras procentuellt antingen från  de utgifter som berörs av felaktigheten eller på  utbetalningsbeloppet.
Sanktioner
40 §
En administrativ sanktion ska tas ut om det vid en  kontroll enligt 11 kap. 32 och 34 §§ visar sig att skillnaden  är mer än 10 procent mellan
1. det belopp som ska betalas ut till stödmottagaren baserat  på ansökan om utbetalning och beslutet om stöd, och
2. det belopp som ska betalas ut till stödmottagaren efter  kontroll av ansökan om utbetalning.
Sanktionsbeloppet ska utgöras av skillnaden mellan de båda  beloppen, men får inte överstiga en fullständig indragning av  stödet.
41 §
Om villkorsavdrag på utbetalningsbeloppet för en insats  har gjorts enligt 38 och 39 §§ eller en administrativ sanktion  tagits ut enligt 40 § ska det totala stöd som beviljats för  insatsen sänkas med motsvarande belopp.
42 §
En administrativ sanktion enligt 40 § ska inte tas ut om  den överträdelse som ligger till grund för sanktionen beror på
1. force majeure eller exceptionella omständigheter, eller
2. fel från den handläggande myndighetens eller någon annan  myndighets sida och felet inte rimligen kunde ha upptäckts av  stödmottagaren.
En administrativ sanktion ska inte heller tillämpas om det av  någon annan anledning framstår som oskäligt.
Avdrag och sanktioner i fråga om stöd till  producentorganisationer inom frukt- och grönsakssektorn
Hantering av utgifter som inte är stödberättigande
43 §
Stöd får betalas ut endast om utgifterna är  stödberättigande enligt unionsrättsliga och nationella  bestämmelser och omfattas av ett godkänt operativt program. Om  en utgift inte är stödberättigande eller inte omfattas av ett  godkänt operativt program ska Jordbruksverket göra avdrag för  hela den berörda utgiften. Förordning (2023:517).
Avdrag från stöd
44 §
Om en producentorganisation inom frukt- och  grönsakssektorn som har ansökt om utbetalning av stöd enligt 6  kap. har brutit mot unionsrättsliga bestämmelser,  bestämmelserna i denna förordning, föreskrifter som meddelats  med stöd av denna förordning eller villkor i ett operativt  program ska Jordbruksverket göra avdrag för hela den berörda  insatsen. Förordning (2023:517).
Sanktioner
45 §
En administrativ sanktion ska tas ut om det vid en  kontroll enligt 11 kap. visar sig att skillnaden är mer än 3  procent mellan å ena sidan det belopp som skulle ha betalats  ut till en producentorganisation inom frukt- och  grönsakssektorn baserat på ansökan om utbetalning av stöd och  å andra sidan det belopp som ska betalas ut till  producentorganisationen efter kontroll av ansökan om  utbetalning.
Sanktionsbeloppet ska utgöras av skillnaden mellan de båda  beloppen, men får inte överstiga en fullständig indragning av  stödet. Förordning (2023:517).
46 §
En administrativ sanktion enligt 45 § ska inte tas ut om  den överträdelse som ligger till grund för sanktionen beror på
1. force majeure eller exceptionella omständigheter, eller
2. fel från Jordbruksverkets sida och felet inte rimligen  kunde ha upptäckts av producentorganisationen.
En administrativ sanktion ska inte heller tas ut om det av  någon annan anledning framstår som oskäligt.
Förordning (2023:517).
13 kap. Övriga bestämmelser
Bemyndiganden
1 §
Jordbruksverket får, efter att Havs- och  vattenmyndigheten, länsstyrelserna, Naturvårdsverket,  Riksantikvarieämbetet, Sametinget, Skogsstyrelsen och de  organisationer som har representanter i övervakningskommittén  getts tillfälle att yttra sig, meddela ytterligare  föreskrifter om
1. stöd och stödvillkor,
2. stödberättigande utgifter,
3. på vilka villkor och på vilket sätt som stöd får kombineras  med äldre åtaganden på samma areal eller inom samma  jordbruksföretag,
4. upphävande av stöd och åtaganden, avdrag i fråga om stöd  och administrativa sanktioner på grund av att villkoren för  stöd inte har följts,
5. termer och uttryck enligt 1 kap. 7-7 b §§ och definitioner  i artikel 4 i Europaparlamentets och rådets förordning (EU) 
2021/2115, och
6. verkställigheten av denna förordning.
Första stycket gäller inte stöd enligt 6 kap.
Förordning (2023:336).
2 §
Jordbruksverket får, efter att de berörda myndigheterna  getts tillfälle att yttra sig, meddela föreskrifter om  länsstyrelsernas, Sametingets och Skogsstyrelsens handläggning  av stöd.
3 §
Jordbruksverket får, när det gäller stöd enligt 6 kap.,  meddela ytterligare föreskrifter om
1. stöd och stödvillkor,
2. stödberättigande utgifter,
3. upphävande av stöd, avdrag på stöd och andra administrativa  sanktioner på grund av att villkoren för stöd inte har följts,  och
4. verkställigheten av denna förordning.
Förordning (2023:517).
3 a §
Jordbruksverket får meddela föreskrifter om operativa  program för producentorganisationer inom frukt- och  grönsakssektorn. Förordning (2023:517).
4 §
Jordbruksverket, länsstyrelserna, Sametinget och  Skogsstyrelsen ska säkerställa att det krav uppfylls som anges  i bilaga I 1.D.1 i) till kommissionens delegerade förordning 
(EU) 2022/127.
Preskription
5 §
Bestämmelser om preskription för att vidta åtgärder på  grund av sådana oegentligheter som avses i artikel 1.2 i  rådets förordning (EG, Euratom) nr 2988/95 finns i artikel 3 i  den förordningen. I stället för de frister som anges i  artikel 3.1 första och fjärde styckena gäller att ett beslut  om återkrav på grund av oegentligheter ska fattas inom tio år  från det att beloppet betalades ut.
I fråga om preskription av andra fordringar på återbetalning  än sådana som avses i första stycket gäller preskriptionslagen 
(1981:130).
Ränta
6 §
Om stödmottagaren inte är berättigad till ett stödbelopp  och beloppet ska betalas tillbaka, ska dröjsmålsränta tas ut  på det belopp som inte betalas tillbaka i rätt tid. Räntan ska  beräknas enligt räntelagen (1975:635). Förordning (2025:290).
Överklagande och verkställighet
7 §
Länsstyrelsens beslut om stöd, åtaganden eller utbetalning  av stöd enligt 5 kap., 7 kap. och 8 kap., återkrav av sådana  stöd enligt 12 kap. 4 § och beslut om avdrag för överträdelse  av grundvillkoren enligt 12 kap. 23-30 §§ och 32 b-32 j §§ får  överklagas till Jordbruksverket.
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Andra beslut än Jordbruksverkets beslut i ett överklagat  ärende enligt första stycket, beslut om utbetalning av stöd  enligt 3 kap. 3, 5-9 §§, 16 § tredje stycket och 33 §, beslut  om godkännande av operativa program enligt 3 kap. 6 §, beslut  om upphävande av stöd enligt 12 kap. 1 § och beslut om  återkrav enligt 12 kap. 4 § av stöd enligt 6 kap. och 9 kap.  får dock inte överklagas. Förordning (2024:1204).
8 §
Beslut om att inte betala ut stöd enligt 3 kap. 33 §,  beslut om stöd och åtaganden enligt 5 kap., 7 kap. och 8 kap.  och beslut om avdrag för överträdelse av grundvillkor enligt 
12 kap. 23-30 och 32 b-32 j §§ gäller omedelbart, även om de  överklagas. Förordning (2024:1204).
Övergångsbestämmelser
2022:1826
1. Denna förordning träder i kraft den 1 januari 2023.
2. Bestämmelserna i 4 kap. 3 § tillämpas dock först från och  med den 1 januari 2024.
3. Genom förordningen upphävs
a) förordningen (2014:1101) om EU:s direktstöd till  jordbrukare,
b) förordningen (2015:406) om stöd för  landsbygdsutvecklingsåtgärder, och
c) förordningen (2015:407) om lokalt ledd utveckling.
4. De upphävda förordningarna gäller fortfarande för stöd som  har beviljats före ikraftträdandet.
5. Vid tillämpning av förordningen om stöd för  landsbygdsutvecklingsåtgärder på stöd som har beviljats före  ikraftträdandet för restaurering av betesmarker och  slåtterängar enligt 8 kap. 15 § och för stöd för vallodling  enligt 8 kap. 18 § gäller dock inte bestämmelserna om  förlängning av stöd i 8 kap. 2 § fjärde stycket och om  omvandling av stöd i 8 kap. 4 §.
6. Trots 3 b) får stöd lämnas och betalas ut enligt 3-7 och 
12 kap. förordningen om stöd för landsbygdsutvecklingsåtgärder  för genomförande av landsbygdsprogrammet enligt  Europaparlamentets och rådets förordning (EU) nr 1305/2013 av  den 17 december 2013 om stöd för landsbygdsutveckling från  Europeiska jordbruksfonden för landsbygdsutveckling (Ejflu)  och om upphävande av rådets förordning (EG) nr 1698/2005 till  och med den 31 december 2025. För sådana stöd gäller  bestämmelserna i förordningen om stöd för  landsbygdsutvecklingsåtgärder. För stöd som beviljats senast  den 31 december 2025 gäller bestämmelserna i förordningen även  efter detta datum.
7. Trots 3 c) får stöd lämnas och betalas ut enligt  förordningen om lokalt ledd utveckling ur Europeiska regionala  utvecklingsfonden, Europeiska socialfonden och Europeiska  havs- och fiskerifonden till och med den 31 december 2023 och  ur Europeiska jordbruksfonden för landsbygdsutveckling till  och med den 31 december 2025. För sådana stöd gäller  bestämmelserna i förordningen om lokalt ledd utveckling. För  stöd som beviljats senast den 31 december 2023 respektive den 
31 december 2025 gäller bestämmelserna i förordningen även  efter detta datum.
8. Trots 3 b) och 3 c) gäller bestämmelserna om  övervakningskommitté i förordningen om stöd för  landsbygdsutvecklingsåtgärder och i förordningen om lokalt  ledd utveckling till och med den 31 december 2025.
2023:336
1. Denna förordning träder i kraft den 22 juni 2023.
2. Bestämmelserna i 9 kap. 14, 47 a och 66 a §§ tillämpas även  på ansökningar som lämnats in före ikraftträdandet.
2024:141
1. Denna förordning träder i kraft den 18 mars 2024.
2. Bestämmelserna i 4 kap. 15 a-15 f och 17 §§ tillämpas även  på ansökningar som lämnats in före ikraftträdandet.
2024:453
1. Denna förordning träder i kraft den 1 juli 2024.
2. Bilaga 5 i den nya lydelsen tillämpas även på ansökningar  för stödåret 2024 som lämnats in före ikraftträdandet.
2024:659
1. Denna förordning träder i kraft den 17 september 2024.
2. Bestämmelsen i 5 kap. 24 § i den nya lydelsen tillämpas  första gången för stödåret 2025.
3. Bestämmelserna i 3 kap. 34 § och 12 kap. 22 § tillämpas  även på ansökningar för stödåret 2024 som lämnats in före  ikraftträdandet.
2024:1204
1. Denna förordning träder i kraft den 1 januari 2025.
2. Bestämmelsen i 10 kap. 1 § i den nya lydelsen tillämpas  dock för tid från och med den 1 januari 2023.
3. De upphävda paragraferna i 4 kap. 15-18 §§ gäller dock  fortfarande för stöd som har sökts före ikraftträdandet.
4. Bestämmelserna i 3 kap. 2 §, 4 a kap, 12 kap. 32 a-32 l, 34  och 36 §§ och 13 kap. 7 och 8 §§ tillämpas på överträdelser av  sociala grundvillkor som har inträffat efter ikraftträdandet.
2025:290
1. Denna förordning träder i kraft den 1 juni 2025.
2. Bestämmelsen i 13 kap. 6 § i den nya lydelsen tillämpas  dock för återkrav av stöd som lämnats från och med den 
1 januari 2023.
2025:845
1. Denna förordning träder i kraft den 1 januari 2026 i fråga  om 3 kap. 22 §, 4 kap. 10 a, 10 b, 14 och 19 §§, 5 kap. 13 och 
28 b §§, 7 kap. 3 och 6 §§, 11 kap. 13 §, 12 kap. 6 och 35 §§,  bilaga 2, 3, 5 och 7 och rubriken närmast före 5 kap. 28 b §  och i övrigt den 16 oktober 2025.
2. Bestämmelsen i 4 kap. 19 § i den äldre lydelsen och den  upphävda bilaga 2 gäller fortfarande för stöd som sökts före  den 1 januari 2026.
/Bilagorna är inte med här./
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.