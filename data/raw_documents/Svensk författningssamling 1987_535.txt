Title: Förordning (1987:535)
om statsbidrag till en särskild studiekampanj för invandrare
SFS Number: Svensk författningssamling 1987:535
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1987535om-statsbidrag-till-en_sfs-1987-535/
Source Link: http://rkrattsbaser.gov.se/sfst?bet=1987:535
Amendment Register Link: http://rkrattsbaser.gov.se/sfsr?bet=1987:535
Ministry/Authority: Utbildningsdepartementet
Issued: 1987-06-04
Metadata: {"Utfärdad": "1987-06-04"}

==================================================

Förordning (1987:535)
om statsbidrag till en särskild studiekampanj för invandrare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:535
Departement/myndighet
:   
Utbildningsdepartementet
Utfärdad
:   
1987-06-04
Tidsbestämd
: 
1989-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande föreskrifter
1 §
I denna förordning meddelas föreskrifter om statsbidrag till en särskild studiekampanj för invandrare i syfte att stimulera invandrare till ett ökat valdeltagande.
2 §
Ett studieförbund kan få statsbidrag till studiekampanjen, om förbundet har rätt till statsbidrag enligt förordningen (1981:518) om statsbidrag till studiecirklar m. m. och kampanjen bedrivs genom anordnande av studiecirklar inom ramen för studiecirkelverksamhetens allmänna mål och riktlinjer.
3 §
Statsbidrag fördelas av skolöverstyrelsen mellan studieförbunden i förhållande till det genomsnittliga antalet statsbidragsberättigade studietimmar under huvudämnesgruppen "Samhällsvetenskap, information"
under de tre senaste redovisningsåren.
Villkor
4 §
För varje studiecirkel skall det finnas en studieledare och en arbetsplan, som skall vara godkända av en lokal studieförbundsavdelning.
5 §
Varje studiecirkel skall omfatta minst tre studietimmar. Med studietimme menas en tid om 45 minuter.
6 §
I en studiecirkel får ingå högst 20 deltagare, studieledaren inräknad.
Vid varje sammankomst skall minst tre deltagare, studieledaren inräknad, vara närvarande.
7 §
Studiecirkeln skall vara kostnadsfri för deltagarna och den skall anordnas inom riket.
Former av statsbidrag
8 §
Statsbidrag utgår i form av schablonbidrag och bidrag till särskilda kostnader.
Schablonbidrag utgår med 268 kr. för varje studietimme och för högst 30 000 studietimmar.
Bidrag till särskilda kostnader utgår med högst 2 milj. kr. och lämnas för bidrag till information till invandrarna, för bidrag till ledarinformation och utbildning samt bidrag till centrala organisationskostnader.
Särskilda föreskrifter
9 §
Sådan verksamhet till vilken statsbidrag utgår skall stå under tillsyn av skolöverstyrelsen.
10 §
Skolöverstyrelsen fastställer och betalar i förskott ut statsbidrag.
11 §
Den som uppburit statsbidrag är skyldig att lämna de redovisningshandlingar och den verksamhetsberättelse som skolöverstyrelsen bestämmer.
Överklagande m.m.
12 §
Skolöverstyrelsens beslut enligt denna förordning får inte överklagas.
13 §
Skolöverstyrelsen meddelar de närmare föreskrifter som behövs för verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.