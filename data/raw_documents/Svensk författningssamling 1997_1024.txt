Title: Lag (1997:1024) om Skatteverkets brottsbekämpande verksamhet
SFS Number: Svensk författningssamling 1997:1024
URL: https://www.riksdagen.se/sv/dokument-och-lagar/dokument/svensk-forfattningssamling/lag-19971024-om-skatteverkets-brottsbekampande_sfs-1997-1024/
Source Link: http://rkrattsbaser.gov.se/sfst?bet=1997:1024
Amendment Register Link: http://rkrattsbaser.gov.se/sfsr?bet=1997:1024
Ministry/Authority: Finansdepartementet S3
Issued: 1997-12-04
Metadata: {"Utfärdad": "1997-12-04", "Ändrad": "t.o.m. SFS 2025:171"}

==================================================

Lag (1997:1024) om Skatteverkets brottsbekämpande verksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:1024
Departement/myndighet
:   
Finansdepartementet S3
Utfärdad
:   
1997-12-04
Ändrad
:   
t.o.m. SFS 2025:171
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Skatteverkets verksamhet enligt denna lag omfattar brott  enligt
1. skattebrottslagen (1971:69),
2. 30 kap. 1 § första stycket 4 aktiebolagslagen (2005:551),
3. 11 § tredje stycket lagen (1967:531) om tryggande av  pensionsutfästelse m.m.,
4. 4 kap. 6 b §, 14 kap. 1-4 och 10 §§ och 15 kap. 10-13 §§  brottsbalken, om gärningen avser uppgift eller handling i  ärende hos Skatteverket,
5. 9 kap. 1-3 och 11 §§ brottsbalken, om gärningen har samband  med Skatteverkets verksamhet enligt
- lagen (2009:194) om förfarandet vid skattereduktion för  hushållsarbete,
- lagen (2013:948) om stöd vid korttidsarbete, eller
- lagen (2020:1066) om förfarandet vid skattereduktion för  installation av grön teknik,
6. 11 kap. 5 § brottsbalken,
7. lagen (2014:836) om näringsförbud,
8. folkbokföringslagen (1991:481),
9. lagen (2014:307) om straff för penningtvättsbrott, och
10. lagen (2020:548) om omställningsstöd.
Skatteverket får medverka vid undersökning också i fråga om  annat brott än som anges i första stycket och vid utredning av  självständigt förverkande, om åklagaren anser att det finns  särskilda skäl för detta.
Lag (2024:832)
.
Förundersökning och annan utredning
2 §
Åklagare som leder en förundersökning enligt 23 kap.  rättegångsbalken får vid undersökningens verkställande anlita  biträde av Skatteverket.
Åklagaren får begära biträde av Skatteverket också i fråga om  utredning av brott innan förundersökning har inletts och vid  utredning om självständigt förverkande.
Skatteverket får, utöver vad som följer av 3 och 4 §§, inte  verkställa beslut om tvångsmedel.
Lag (2024:832)
.
Tvångsmedel
3 §
Skatteverket får verkställa beslut om beslag enligt 27 kap.
1 § rättegångsbalken i de fall våld mot person inte behöver användas.
Lag (2006:580)
.
4 §
Om en husrannsakan eller en genomsökning på distans  verkställs av en polisman, får åklagaren ge Skatteverket i  uppdrag att medverka vid förrättningen. Skatteverket får då  genomsöka de utrymmen som är föremål för husrannsakan eller  det avläsningsbara informationssystem som genomsökningen på  distans avser.
Lag (2022:319)
.
Förenklad brottsutredning
5 §
Skatteverket får, utan att biträde begärs av åklagare, i fall som avses i 23 kap. 22 § rättegångsbalken utreda sådan brottslighet som anges i 1 § första stycket, om den misstänkte kan antas erkänna gärningen.
Första stycket gäller endast om den misstänkte fyllt tjugoett år.
Lag (2006:580)
.
Förebygga, förhindra och upptäcka brottslig verksamhet
6 §
Skatteverkets verksamhet enligt denna lag omfattar,  utöver vad som föreskrivs i 2-5 §§, även att förebygga,  förhindra och upptäcka brottslig verksamhet som avses i 1 §  första stycket.
Lag (2017:453)
.
7 §
Har upphävts genom
lag (2025:171)
.
Skyldighet att lämna uppgifter till vissa verksamheter inom  Skatteverket
8 §
Uppgifter som förekommer i Skatteverkets brottsbekämpande  verksamhet och som kan antas ha särskild betydelse för ett  ärende i Skatteverkets beskattningsverksamhet,  folkbokföringsverksamhet eller verksamhet för utfärdande av  identitetskort för folkbokförda i Sverige ska lämnas till den  verksamheten.
Medan det pågår en förundersökning avgör  förundersökningsledaren om och i så fall när det är lämpligt  att lämna uppgifterna.
Lag (2025:171)
.
9 §
En uppgift enligt 8 § som omfattas av sekretess ska inte  lämnas om övervägande skäl talar för att det intresse som  sekretessen ska skydda har företräde framför intresset av att  uppgiften lämnas ut.
Lag (2025:171)
.
Övergångsbestämmelser
1998:517
Denna lag träder i kraft den 1 juli 1998. Äldre föreskrifter gäller fortfarande i fråga om förhållanden som hänför sig till tiden före ikraftträdandet.
2005:924
1. Denna lag träder i kraft den 1 januari 2006.
2. I fråga om utredning om brott enligt 19 kap. 1 § första stycket 4 aktiebolagslagen (1975:1385) tillämpas 1 § i sin äldre lydelse.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.