Title: Riksbankens föreskrifter (2008:860) om mynt på en krona med specialprägling med anledning av 200-årsminnet av freden 1809 då Finland skiljdes från Sverige
SFS Number: Svensk författningssamling 2008:860
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-2008860-om-mynt-pa-en_sfs-2008-860/
Source Link: http://rkrattsbaser.gov.se/sfst?bet=2008:860
Amendment Register Link: http://rkrattsbaser.gov.se/sfsr?bet=2008:860
Ministry/Authority: Riksbanken
Issued: 2008-08-29
Metadata: {"Utfärdad": "2008-08-29"}

==================================================

Riksbankens föreskrifter (2008:860) om mynt på en krona med specialprägling med anledning av 200-årsminnet av freden 1809 då Finland skiljdes från Sverige
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:860
Departement/myndighet
:   
Riksbanken
Utfärdad
:   
2008-08-29
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i Riksbanken föreskriver med stöd av 5 kap. 1 §  lagen (1988:1385) om Sveriges riksbank att ett mynt på en krona  med specialprägling med anledning av 200-årsminnet av freden 
1809 då Finland skiljdes från Sverige ska ges ut samt att  myntet ska ha följande storlek, beskaffenhet och utseende.
1 §
Ett mynt med ett nominellt värde på en krona med  specialprägling ska ges ut.
2 §
Myntet ska tillverkas i en legering av 75 % koppar och 25 %  nickel. Myntet ska ha en vikt av 7,00 gram och en diameter av 
25,0 mm. Kanthöjden ska vara 1,88 mm.
3 §
Vid uppvägning av det antal mynt som närmast motsvarar ett  kilogram får myntens genomsnittliga vikt avvika med högst 2 %  från den vikt som mynten ska ha enligt 2 §.
4 §
Myntet ska ha följande prägel.
På framsidan Konung Carl XVI Gustafs porträtt i profil, vänster  sida, omskriften "CARL XVI GUSTAF SVERIGES KONUNG" samt under  porträttet präglingsåret.
På frånsidan avbildas symboliskt havet som förbindelselänk  mellan Sverige och Finland. I övre kanten står citatet "DEN  UNDERBARA SAGAN OM ETT LAND PÅ ANDRA SIDAN HAFVET", hämtat ur  Johan Ludvig Runebergs bok "Studentbesöket i Finland 1857". I  undre kanten står "SVERIGE 1809 2009 FINLAND ",  riksbankschefens initialer ("SI"), första bokstaven i  utgivningsorten ("S") samt formgivarens initialer ("AWJ"). I  underkantens mitt står valören "1 KR".
Randen ska vara räfflad.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.