Title: Förordning (2024:699) om vissa fördjupade granskningar som utförs av Brottsförebyggande rådet
SFS Number: Svensk författningssamling 2024:699
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024699-om-vissa-fordjupade_sfs-2024-699/
Source Link: http://rkrattsbaser.gov.se/sfst?bet=2024:699
Amendment Register Link: http://rkrattsbaser.gov.se/sfsr?bet=2024:699
Ministry/Authority: Justitiedepartementet KRIM
Issued: 2024-10-03
Metadata: {"Utfärdad": "2024-10-03"}

==================================================

Förordning (2024:699) om vissa fördjupade granskningar som utförs av Brottsförebyggande rådet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:699
Departement/myndighet
:   
Justitiedepartementet KRIM
Utfärdad
:   
2024-10-03
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Av 7 och 7 c §§ förordningen (2016:1201) med instruktion  för Brottsförebyggande rådet framgår att det nationella  centrumet mot våldsbejakande extremism ska vara kontaktpunkt  för myndigheter och andra beslutsorgan som inom ramen för sina  respektive myndighetsuppdrag fördelar offentliga medel eller  på annat sätt granskar offentligt finansierade verksamheter.  Det framgår också att centrumet inom ramen för uppgiften som  kontaktpunkt, i fall som regleras särskilt, ska bistå med  fördjupade granskningar av verksamheter som kan antas ha  kopplingar till våldsbejakande extremism eller andra  antidemokratiska miljöer. Denna förordning innehåller  föreskrifter om i vilka fall centrumet ska bistå med sådana  fördjupade granskningar och hur de ska utföras.
2 §
Centrumet ska på begäran av en sådan myndighet eller ett  sådant annat beslutsorgan som avses i 1 § göra en fördjupad  granskning av en verksamhet som ansöker om, tar del av eller  kan komma att ta del av offentliga medel, om det i ett ärende  finns anledning att anta att den aktuella verksamheten  förhåller sig till våldsbejakande extremism eller andra  antidemokratiska miljöer på ett sätt som ger myndigheten eller  beslutsorganet skäl att vidta åtgärder.
En begäran om bistånd med en fördjupad granskning ska vara  motiverad och innehålla de konkreta omständigheter som medför  att myndigheten eller beslutsorganet begär centrumets bistånd.
3 §
En fördjupad granskning ska avse de omständigheter som är  relevanta för bedömningen av ärendet.
Centrumet ska lämna ett yttrande över utförd granskning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.