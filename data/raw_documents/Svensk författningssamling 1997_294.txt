Title: Förordning (1997:294) om elberedskap
SFS Number: Svensk författningssamling 1997:294
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997294-om-elberedskap_sfs-1997-294/
Source Link: http://rkrattsbaser.gov.se/sfst?bet=1997:294
Amendment Register Link: http://rkrattsbaser.gov.se/sfsr?bet=1997:294
Ministry/Authority: Klimat- och näringslivsdepartementet RSE
Issued: 1997-05-29
Metadata: {"Utfärdad": "1997-05-29", "Ändrad": "t.o.m. SFS 2012:446"}

==================================================

Förordning (1997:294) om elberedskap
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:294
Departement/myndighet
:   
Klimat- och näringslivsdepartementet RSE
Utfärdad
:   
1997-05-29
Omtryck
:   
SFS 2012:446
Ändrad
:   
t.o.m. SFS 2012:446
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Affärsverket svenska kraftnät ska vara elberedskapsmyndighet enligt elberedskapslagen (1997:288).
Förordning (2012:446).
Beredskapsåtgärder
2 §
Elberedskapsmyndigheten får meddela föreskrifter om beredskapsåtgärder enligt 3 § elberedskapslagen (1997:288).
Förordning (2012:446).
Risk- och sårbarhetsanalyser
3 §
Elberedskapsmyndigheten får meddela föreskrifter om risk-
och sårbarhetsanalyser enligt 4 § första stycket 2 elberedskapslagen (1997:288).
Elberedskapsmyndigheten får även meddela föreskrifter om eller besluta om undantag från föreskrifterna i 4 § första stycket 2 elberedskapslagen. Förordning (2012:446).
4 §
Elberedskapsmyndigheten får meddela föreskrifter om skyldigheten att lämna uppgifter till elberedskapsmyndigheten enligt 4 § första stycket 3 elberedskapslagen (1997:288).
Elberedskapsmyndigheten får även meddela föreskrifter om eller besluta om undantag från föreskrifterna i 4 § första stycket 3 elberedskapslagen. Förordning (2012:446).
Beslut om fysiska åtgärder
5 §
Innan elberedskapsmyndigheten beslutar om fysiska skyddsåtgärder enligt 5 § elberedskapslagen (1997:288) i verksamhet som omfattas av lagen (1984:3) om kärnteknisk verksamhet ska myndigheten höra Strålsäkerhetsmyndigheten.
Förordning (2012:446).
Anmälningsskyldighet
6 §
Elberedskapsmyndigheten får meddela föreskrifter om
1. vilken typ av anläggningar och verksamheter som enligt 6 och 7 §§ elberedskapslagen (1997:288) ska anses vara av väsentlig betydelse för elförsörjningen, och
2. vilka slag av verksamhetsförändringar som enligt 7 §
elberedskapslagen ska anses vara av väsentlig betydelse.
Förordning (2012:446).
7 §
En anmälan enligt 6 eller 7 § elberedskapslagen
(1997:288) ska vara skriftlig, om inte elberedskapsmyndigheten beslutar annat.
Elberedskapsmyndigheten får meddela föreskrifter om vilka uppgifter en sådan anmälan ska innehålla.
Förordning (2012:446).
Informationsskyldighet
8 §
Elberedskapsmyndigheten får meddela föreskrifter om skyldighet för den som avses i 1 § andra stycket elberedskapslagen (1997:288) att lämna information till elberedskapsmyndigheten när det har uppstått en sådan störning i elförsörjningen som kan medföra svåra påfrestningar på samhället. Förordning (2012:446).
Ytterligare föreskrifter
9 §
Elberedskapsmyndigheten får meddela ytterligare föreskrifter om verkställighet av elberedskapslagen
(1997:288) samt föreskrifter om verkställighet av denna förordning. Förordning (2012:446).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.