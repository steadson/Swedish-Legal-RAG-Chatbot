Title: Lag (1985:1002) om försöksverksamhet inom 
sjukförsäkringsområdet
SFS Number: Svensk författningssamling 1985:1002
URL: https://www.riksdagen.se/sv/dokument-och-lagar/dokument/svensk-forfattningssamling/lag-19851002-om-forsoksverksamhet-inom_sfs-1985-1002/
Source Link: http://rkrattsbaser.gov.se/sfst?bet=1985:1002
Amendment Register Link: http://rkrattsbaser.gov.se/sfsr?bet=1985:1002
Ministry/Authority: Socialdepartementet
Issued: 1985-12-12
Metadata: {"Utfärdad": "1985-12-12"}

==================================================

Lag (1985:1002) om försöksverksamhet inom 
sjukförsäkringsområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:1002
Departement/myndighet
:   
Socialdepartementet
Utfärdad
:   
1985-12-12
Tidsbestämd
: 
1990-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Regeringen eller den myndighet som regeringen bestämmer får med  avseende på ersättning från sjukförsäkringen enligt lagen (1962:381) om  allmän försäkring samt motsvarande ersättning enligt lagen (1976:380) om  arbetsskadeförsäkring och lagen (1977:265) om statligt personskadeskydd  meddela föreskrifter vid försöksverksamhet enligt denna lag.
Sådana föreskrifter skall avse vissa avgränsade grupper av personer  eller samtliga personer som är försäkrade eller omfattas av statligt  personskadeskydd.
Föreskrifterna får gälla längst till utgången av juni 1990. Lag 
(1988:1539).
2 §
För att möjliggöra en effektivare rehabiliteringsverksamhet i  anslutning till sjukdomsfall får, med avvikelse från 3 kap. 7 § lagen 
(1962:381) om allmän försäkring, föreskrivas dels att den lägsta grad  av nedsättning av arbetsförmågan som fordras för rätt till sjukpenning  skall vara en fjärdedel och dels att två nya ersättningsnivåer skall  införas, nämligen en fjärdedels och tre fjärdedels sjukpenning.
3 §
För att underlätta återgång till arbetet i anslutning till  sjukdomsfall får föreskrivas att ersättning skall lämnas från  sjukförsäkringen enligt lagen (1962:381) om allmän försäkring för den  försäkrades merutgifter för resor till och från arbetet. Merutgifterna  skall ha uppkommit på grund av att den försäkrades hälsotillstånd inte  tillåter honom att utnyttja det färdsätt som han normalt använder för  sådana resor. Ersättning får inte lämnas med högre belopp än som  svarar mot den sjukpenning som den försäkrade skulle ha erhållit  enligt lagen om allmän försäkring för den tid som reseersättningen  avser.
4 §
Vad som sägs i 2 och 3 §§ har motsvarande tillämpning i fråga om  ersättning enligt lagen (1976:380) om arbetsskadeförsäkring och lagen 
(1977:265) om statligt personskadeskydd.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.