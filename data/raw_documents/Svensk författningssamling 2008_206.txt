Title: Lag (2008:206) om underrättelseskyldighet vid felaktiga utbetalningar från välfärdssystemen
SFS Number: Svensk författningssamling 2008:206
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008206-om-underrattelseskyldighet-vid_sfs-2008-206/
Source Link: http://rkrattsbaser.gov.se/sfst?bet=2008:206
Amendment Register Link: http://rkrattsbaser.gov.se/sfsr?bet=2008:206
Ministry/Authority: Finansdepartementet RS
Issued: 2008-04-24
Metadata: {"Utfärdad": "2008-04-24", "Ändrad": "t.o.m. SFS 2023:459"}

==================================================

Lag (2008:206) om underrättelseskyldighet vid felaktiga utbetalningar från välfärdssystemen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:206
Departement/myndighet
:   
Finansdepartementet RS
Utfärdad
:   
2008-04-24
Ändrad
:   
t.o.m. SFS 2023:459
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna lag gäller sådana bidrag, ersättningar, pensioner  och lån för personligt ändamål som enligt lag eller förordning  beslutas av Migrationsverket, Försäkringskassan,  Pensionsmyndigheten, Centrala studiestödsnämnden,  Arbetsförmedlingen, en kommun eller en arbetslöshetskassa och  betalas ut till en enskild person (ekonomisk förmån).
Denna lag gäller även sådana stöd, bidrag och ersättningar som  enligt lag eller förordning beslutas av Försäkringskassan,  Arbetsförmedlingen eller en kommun och avser en enskild  person, men betalas ut till eller tillgodoräknas någon annan  än den enskilde (ekonomiskt stöd).
Lag (2019:653)
.
2 §
Underrättelseskyldighet enligt lagen gäller för  Migrationsverket, Försäkringskassan, Pensionsmyndigheten,  Skatteverket, Kronofogdemyndigheten, Utbetalningsmyndigheten,  Centrala studiestödsnämnden, Arbetsförmedlingen, kommunerna  och arbetslöshetskassorna. Skyldigheten gäller dock inte i  Skatteverkets brottsbekämpande verksamhet.
Lag (2023:459)
.
3 §
Om det finns anledning att anta att en ekonomisk förmån  eller ett ekonomiskt stöd har beslutats, betalats ut eller  tillgodoräknats felaktigt eller med ett för högt belopp, ska  underrättelse om detta lämnas till den myndighet eller  organisation som har fattat beslutet. Har förmån eller stöd  beslutats efter överklagande ska underrättelse i stället  lämnas till den myndighet eller organisation som följer av 
1 §.
Underrättelseskyldigheten gäller inte om det finns särskilda  skäl.
Lag (2019:653)
.
4 §
Av underrättelsen ska det framgå vilka omständigheter som  ligger till grund för antagandet att en ekonomisk förmån eller  ett ekonomiskt stöd har beslutats, betalats ut eller  tillgodoräknats felaktigt eller med ett för högt belopp.
Lag (2019:653)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.