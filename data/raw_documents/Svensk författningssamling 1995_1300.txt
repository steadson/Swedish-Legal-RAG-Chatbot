Title: Förordning (1995:1300) om statliga myndigheters riskhantering
SFS Number: Svensk författningssamling 1995:1300
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951300-om-statliga-myndigheters_sfs-1995-1300/
Source Link: http://rkrattsbaser.gov.se/sfst?bet=1995:1300
Amendment Register Link: http://rkrattsbaser.gov.se/sfsr?bet=1995:1300
Ministry/Authority: Finansdepartementet BA ToT
Issued: 1995-12-07
Metadata: {"Utfärdad": "1995-12-07", "Ändrad": "t.o.m. SFS 2011:248"}

==================================================

Förordning (1995:1300) om statliga myndigheters riskhantering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1300
Departement/myndighet
:   
Finansdepartementet BA ToT
Utfärdad
:   
1995-12-07
Ändrad
:   
t.o.m. SFS 2011:248
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller för myndigheter under regeringen.
2 §
Bestämmelserna i denna förordning skall tillämpas bara om något annat inte följer av lag eller annan författning.
Riskanalys och skadeförebyggande åtgärder
3 §
Varje myndighet skall identifiera vilka risker för skador eller förluster som finns i myndighetens verksamhet. Myndigheten skall värdera riskerna och beräkna vilka kostnader som staten har eller kan få med hänsyn till dessa risker. Resultatet skall sammanställas i en riskanalys.
Varje myndighet skall vidta lämpliga åtgärder för att begränsa risker och förebygga skador eller förluster.
Riskfinansiering och skadereglering
4 §
En myndighet får träffa överenskommelse med Kammarkollegiet om att kollegiet skall överta myndighetens risker i ekonomiskt avseende och dess ansvar för skadereglering.
Överenskommelsen får inte avse risker och skadereglering där anspråk på ersättning
1. skall handläggas av Justitiekanslern enligt bestämmelserna i 3 §
förordningen (1995:1301) om handläggning av skadeståndsanspråk mot staten,
2. framställs med stöd av 3 kap. 2 § skadeståndslagen (1972:207) i övrigt, eller
3. framställs med stöd av 6 § lagen (1943:459) om tillsyn över hundar och katter.
5 §
En myndighet får inte hos ett enskilt försäkringsföretag teckna eller låta teckna försäkring för statens egendom,  ansvarighet eller i övrigt för skador som staten ska ersätta.  Kammarkollegiet får besluta om undantag från denna bestämmelse,  om det finns särskilda skäl. Förordning (2011:248).
6 §
Det finns bestämmelser om reglering av skador även i förordningen (1995:1301) om handläggning av skadeståndsanspråk mot staten.
Överklagande
7 §
Kammarkollegiets beslut enligt 5 § får överklagas hos regeringen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.