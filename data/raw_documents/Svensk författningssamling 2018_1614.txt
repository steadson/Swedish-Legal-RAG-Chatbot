Title: Förordning (2018:1614) om merkostnadsersättning och omvårdnadsbidrag
SFS Number: Svensk författningssamling 2018:1614
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181614-om-merkostnadsersattning_sfs-2018-1614/
Source Link: http://rkrattsbaser.gov.se/sfst?bet=2018:1614
Amendment Register Link: http://rkrattsbaser.gov.se/sfsr?bet=2018:1614
Ministry/Authority: Socialdepartementet
Issued: 2018-10-25
Metadata: {"Utfärdad": "2018-10-25"}

==================================================

Förordning (2018:1614) om merkostnadsersättning och omvårdnadsbidrag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1614
Departement/myndighet
:   
Socialdepartementet
Utfärdad
:   
2018-10-25
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna förordning finns bestämmelser om  merkostnadsersättning och omvårdnadsbidrag enligt  socialförsäkringsbalken.
Ansökan
2 §
Till ansökan ska bifogas läkarutlåtande om  hälsotillståndet hos den person som merkostnadsersättningen  eller omvårdnadsbidraget avser. Detta gäller dock inte om  särskilda skäl talar emot det.
Utbetalning
3 §
Om den för vilken förmånen lämnas är född någon av  dagarna den 1-15 i månaden ska merkostnadsersättning och  omvårdnadsbidrag kunna lyftas av mottagaren den 18 i  utbetalningsmånaden. Om den för vilken förmånen lämnas är  född någon av dagarna den 16-31 i månaden ska förmånen kunna  lyftas av mottagaren den 19 i utbetalningsmånaden.
Om utbetalningsdagen infaller på en söndag eller på en  omedelbart därpå följande helgdag, ska förmånen kunna lyftas  närmast följande vardag. Om utbetalningsdagen infaller på en  annan helgdag, på en lördag eller på midsommarafton, ska  förmånen kunna lyftas närmast föregående vardag.
4 §
Försäkringskassan ska besluta om tiden för utbetalning  av
1. merkostnadsersättning eller omvårdnadsbidrag till den som  vistas utomlands, och
2. det belopp som först förfaller till betalning efter beslut  om merkostnadsersättning eller omvårdnadsbidrag.
Övergångsbestämmelser
2018:1614
 
1. Denna förordning träder i kraft den 1 januari 2019.
2. Genom denna förordning upphävs förordningen (2000:1047) om  handikappersättning och vårdbidrag.
3. Bestämmelserna i den upphävda förordningen gäller  fortfarande för vårdbidrag och handikappersättning enligt 
22 kap. respektive 50 kap. socialförsäkringsbalken i deras  lydelse före den 1 januari 2019.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.