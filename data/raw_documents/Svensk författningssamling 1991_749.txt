Title: Folkbokföringsförordning (1991:749)
SFS Number: Svensk författningssamling 1991:749
URL: https://www.riksdagen.se/sv/dokument-och-lagar/dokument/svensk-forfattningssamling/folkbokforingsforordning-1991749_sfs-1991-749/
Source Link: http://rkrattsbaser.gov.se/sfst?bet=1991:749
Amendment Register Link: http://rkrattsbaser.gov.se/sfsr?bet=1991:749
Ministry/Authority: Finansdepartementet S3
Issued: 1991-06-06
Metadata: {"Utfärdad": "1991-06-06", "Ändrad": "t.o.m. SFS 2025:471"}

==================================================

Folkbokföringsförordning (1991:749)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:749
Departement/myndighet
:   
Finansdepartementet S3
Utfärdad
:   
1991-06-06
Ändrad
:   
t.o.m. SFS 2025:471
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Underrättelser till Skatteverket
1 §
Socialnämnden ska underrätta Skatteverket när vården  enligt 2 § lagen (1990:52) med särskilda bestämmelser om vård  av unga har upphört för ett barn som efter ansökan av  socialnämnden har medgetts skyddad folkbokföring enligt 16 §  folkbokföringslagen (1991:481). Förordning (2018:1591).
2 §
Har upphävts genom förordning (2021:378).
3 §
En allmän förvaltningsdomstol skall i den omfattning som Skatteverket föreskriver underrätta verket om beslut i mål enligt folkbokföringslagen (1991:481) och begravningslagen (1990:1144).
Förordning (2003:952).
3 a §
Skatteverket får föreskriva att en fastighetsägare eller innehavare av bostadslägenhet får lämna uppgifter enligt 32 §
folkbokföringslagen (1991:481) på medium för automatisk databehandling. Förordning (2003:952).
3 b §
En kommun som har beslutat om en vistelse i en sådan  särskild boendeform för äldre personer som avses i 8 kap. 4 §  socialtjänstlagen (2025:400) i en annan kommun, ska underrätta  Skatteverket om vistelsen är sådan att den inte ska anses leda  till ändrad bosättning enligt 15 § folkbokföringslagen 
(1991:481). Förordning (2025:471).
Folkbokföring under särskild rubrik
4 §
Den som ska folkbokföras i en kommun men inte på en viss  fastighet folkbokförs under rubriken på kommunen skrivna.
Förordning (2022:1282).
Tilldelning av personnummer i vissa fall
5 §
Personnummer enligt 18 b § folkbokföringslagen (1991:481)  får tilldelas endast på begäran av Regeringskansliet. Begäran  ska lämnas på formulär som fastställs av Skatteverket.
Regeringskansliet ansvarar för identitetskontroll och kontroll  av övriga personuppgifter som lämnas i samband med begäran.
Förordning (2023:364).
5 a §
Har upphävts genom förordning (2023:364).
5 b §
Har upphävts genom förordning (2023:364).
5 c §
Har upphävts genom förordning (2023:364).
6 §
En begäran om tilldelning av personnummer enligt 18 b §  folkbokföringslagen (1991:481) ska innehålla uppgifter om den  enskildes namn, födelsetid, medborgarskap, kön, födelseort och  kontaktadress. En begäran ska vidare innehålla uppgift om  vilka handlingar som legat till grund för identifieringen.  Förordning (2023:364).
6 a §
Har upphävts genom förordning (2023:364).
6 b §
Har upphävts genom förordning (2023:364).
Begäran om yttrande
7 §
I ärenden om folkbokföring efter inflyttning får Skatteverket begära yttrande från Migrationsverket i frågan om en person har uppehållsrätt. Förordning (2013:805).
Anmälan om inflyttning
8 §
Regeringskansliet ska göra anmälan om inflyttning från utlandet enligt 26 § första stycket folkbokföringslagen
(1991:481) av en utländsk medborgare som omfattas av 4 § lagen
(1976:661) om immunitet och privilegier i vissa fall och som inte har rätt till motsvarande immunitet och privilegier som en diplomatisk företrädare vid en främmande makts beskickning.
Förordning (2010:1844).
9 §
I samband med en anmälan enligt 26 § folkbokföringslagen 
(1991:481) av en medborgare i en stat inom Europeiska  ekonomiska samarbetsområdet (EES-medborgare) som uppger sig ha  uppehållsrätt enligt 3 a kap. 3 § utlänningslagen (2005:716)  får Skatteverket begära att han eller hon visar upp handlingar  som styrker att han eller hon
1. har en anställning eller bedriver verksamhet som egen  företagare i Sverige,
2. är inskriven som studerande vid en erkänd  utbildningsanstalt i Sverige och har en heltäckande  sjukförsäkring för sig och familjemedlemmarna som gäller i  Sverige samt en försäkran om att han eller hon har  tillräckliga tillgångar för sin och sina familjemedlemmars  försörjning, eller
3. har tillräckliga tillgångar för sin och sina  familjemedlemmars försörjning samt har en heltäckande  sjukförsäkring för sig och familjemedlemmarna som gäller i  Sverige. Förordning (2022:1282).
10 §
I samband med en anmälan enligt 26 § folkbokföringslagen 
(1991:481) av en familjemedlem till en EES-medborgare som  uppger sig ha uppehållsrätt enligt 3 a kap. 4 §  utlänningslagen (2005:716) får Skatteverket begära att  familjemedlemmen visar upp
1. handlingar som styrker familjeanknytningen till den EES-
medborgare som uppehållsrätten härleds från,
2. handlingar som styrker att den EES-medborgare som  uppehållsrätten härleds från har uppehållsrätt i Sverige eller  är en svensk medborgare som återvänder till Sverige efter att  ha utnyttjat sin rätt till fri rörlighet enligt  Europaparlamentets och rådets direktiv 2004/38/EG av den 
29 april 2004 om unionsmedborgares och deras familjemedlemmars  rätt att fritt röra sig och uppehålla sig inom  medlemsstaternas territorier och om ändring av förordning 
(EEG) nr 1612/68 och om upphävande av direktiven 64/221/EEG, 
68/360/EEG, 72/194/EEG, 73/148/EEG, 75/34/EEG, 75/35/EEG, 
90/364/EEG, 90/365/EEG och 93/96/EEG (rörlighetsdirektivet),
3. vid sådan familjeanknytning som anges i 3 a kap. 2 § första  stycket 2 och 3 utlänningslagen, handlingar som styrker att  familjemedlemmen är beroende av EES-medborgaren eller hans  eller hennes make eller sambo för sin försörjning, om detta är  en förutsättning för familjemedlemmens uppehållsrätt, och
4. vid sådan familjeanknytning som anges i 3 a kap. 2 § första  stycket 4 utlänningslagen, handlingar som utfärdats av en  behörig myndighet i ursprungslandet eller i det land från  vilket familjemedlemmen anländer som styrker att  familjemedlemmen är beroende av EES-medborgaren för sin  försörjning eller ingår i EES-medborgarens hushåll, eller  handlingar som styrker att det finns allvarliga hälsoskäl som  absolut kräver att EES-medborgaren ger familjemedlemmen  personlig omvårdnad.
I samband med en anmälan enligt 26 § folkbokföringslagen av en  familjemedlem till en EES-medborgare som uppger sig ha  uppehållsrätt enligt 3 a kap. 4 § andra stycket  utlänningslagen får Skatteverket även begära att  familjemedlemmen visar upp handlingar som styrker att han  eller hon har följt med eller anslutit sig till den svenska  medborgaren när den svenska medborgaren utnyttjat sin rätt  till fri rörlighet enligt rörlighetsdirektivet.  Förordning (2022:1282).
10 a §
Skyldigheten enligt 26 c § folkbokföringslagen 
(1991:481) att låta Skatteverket ta fingeravtryck gäller inte  barn under sex år eller personer som är permanent fysiskt  förhindrade att lämna fingeravtryck. Förordning (2022:1282).
10 b §
Skatteverket får meddela närmare föreskrifter om vilka  handlingar som ska godtas som pass, identitetskort eller  motsvarande handling enligt 26 b § folkbokföringslagen 
(1991:481) och om hur identitetskontrollen enligt 26 a-26 c §§  samma lag ska genomföras. Förordning (2022:1282).
Anmälan om brott
11 §
Skatteverket ska göra en anmälan till Polismyndigheten  eller till åklagare så snart det finns anledning att anta att  någon har gjort sig skyldig till
1. brott enligt 42 § folkbokföringslagen (1991:481), eller
2. brott enligt 4 kap. 6 b §, 14 kap. 1-4 och 10 §§ eller 
15 kap. 10-13 §§ brottsbalken, om gärningen avser uppgift  eller handling i ett ärende hos Skatteverket.
En anmälan ska dock inte göras om det kan antas att brottet  inte kommer att medföra påföljd eller om anmälan av något  annat skäl inte behövs.
En anmälan ska innehålla uppgift om de omständigheter som  ligger till grund för misstanken om brott.
Skatteverket får fullgöra anmälningsskyldigheten till en sådan  särskild enhet inom myndigheten som ska medverka vid  brottsutredning, om
1. det inte finns skäl att anta att brottet kommer att leda  till en annan påföljd än böter,
2. den misstänkte kan antas erkänna gärningen, och
3. den misstänkte har fyllt tjugoett år.
Förordning (2023:364).
Uppgiftsskyldighet
12 §
På begäran av Skatteverket ska Försäkringskassan, om det  behövs för handläggning av ärenden eller kontroll av uppgifter  i folkbokföringsverksamheten, lämna ut följande uppgifter:
1. adress och andra kontaktuppgifter,
2. att en person är bosatt i Sverige enligt 5 kap.  socialförsäkringsbalken eller annars har lämnat uppgift om sin  bosättning enligt 110 kap. 45 eller 46 § samma balk, och
3. beslut som rör ekonomisk förmån eller ekonomiskt stöd.  Förordning (2023:154).
13 §
På begäran av Skatteverket ska Pensionsmyndigheten, om  det behövs för handläggning av ärenden eller kontroll av  uppgifter i folkbokföringsverksamheten, lämna ut följande  uppgifter:
1. adress och andra kontaktuppgifter,
2. att en person har lämnat Sverige,
3. beslut som rör ekonomisk förmån eller ekonomiskt stöd,
4. levnadsintyg, och
5. dödsfall i utlandet.  Förordning (2023:154).
14 §
På begäran av Skatteverket ska Centrala  studiestödsnämnden, om det behövs för handläggning av ärenden  eller kontroll av uppgifter i folkbokföringsverksamheten,  lämna ut följande uppgifter:
1. adress och andra kontaktuppgifter,
2. beslut som rör studiestöd, och
3. den förväntade studietiden.  Förordning (2023:154).
15 §
På begäran av Skatteverket ska Arbetsförmedlingen, om det  behövs för handläggning av ärenden eller kontroll av uppgifter  i folkbokföringsverksamheten, lämna ut följande uppgifter:
1. adress och andra kontaktuppgifter,
2. från och med vilken dag en person är anmäld eller inte  längre anmäld som arbetssökande hos Arbetsförmedlingen, och
3. sysselsättning genom Arbetsförmedlingen.
Förordning (2023:154).
Övergångsbestämmelser
2013:805
Denna förordning träder i kraft den 1 januari 2016 i fråga om 3 b § och i övrigt den 1 januari 2014.
2018:1878
1. Denna förordning träder i kraft den 1 januari 2019.
2. Äldre föreskrifter gäller fortfarande för tilldelning av  samordningsnummer för Säkerhetspolisens behandling av  personuppgifter i frågor som rör nationell säkerhet med stöd  av den upphävda polisdatalagen (2010:361).
2022:457
1. Denna förordning träder i kraft den 7 juni 2022.
2. Vid begäran om tilldelning av samordningsnummer enligt 5 §  första stycket andra meningen ska, om Migrationsverkets beslut  om uppehållstillstånd har fattats före ikraftträdandet,  följande gälla i stället för bestämmelserna i 6 § andra  stycket i den nya lydelsen:
Migrationsverket ska tillsammans med begäran ge in de  identitets- och dokumentuppgifter som finns i de handlingar  som legat till grund för identifieringen samt ett fotografi av  den person som begäran avser. Migrationsverket ska inom tre  månader från tidpunkten för begäran ge in en kopia av de  handlingar som legat till grund för identifieringen.  Skatteverket får i ett sådant ärende tilldela  samordningsnummer även om en kopia av de handlingar som legat  till grund för identifieringen inte kommit in.
2022:1282
1. Denna förordning träder i kraft den 1 september 2023 i  fråga om 10 a § och i övrigt den 1 september 2022.
2. Bestämmelsen i 4 § i den äldre lydelsen gäller fortfarande  för den som före den 1 september 2022 ansetts sakna känd  hemvist.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.