Title: Förordning (2018:1366) om sökbegränsningar vid behandling av personuppgifter i vissa utbildningsformer och i viss verksamhet hos kommuner
SFS Number: Svensk författningssamling 2018:1366
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181366-om-sokbegransningar-vid_sfs-2018-1366/
Source Link: http://rkrattsbaser.gov.se/sfst?bet=2018:1366
HTML Document Link: None
Amendment Register Link: http://rkrattsbaser.gov.se/sfsr?bet=2018:1366
Ministry/Authority: Utbildningsdepartementet
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2022:1643"}

==================================================

Förordning (2018:1366) om sökbegränsningar vid behandling av personuppgifter i vissa utbildningsformer och i viss verksamhet hos kommuner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2018:1366
Departement/myndighet
: 
Utbildningsdepartementet
Utfärdad
: 
2018-06-20
Ändrad
: 
t.o.m. SFS 2022:1643
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns bestämmelser om undantag från de sökbegränsningar som anges i 26 a kap. 4 § andra stycket skollagen (2010:800) och i 3 kap. 3 § andra stycket lagen 
(2018:218) med kompletterande bestämmelser till EU:s dataskyddsförordning.
2 §
Sökningar i syfte att få fram ett urval av personer som grundas på personuppgifter om hälsa får utföras vid behandling av personuppgifter i verksamhet hos en huvudman för
1. anpassad grundskola,
2. specialskolan,
3. anpassad gymnasieskola,
4. kommunal vuxenutbildning som anpassad utbildning,
5. gymnasieskola med Rh-anpassad utbildning,
6. utbildning i gymnasieskolan för elever som är döva, hörselskadade eller dövblinda eller har en språkstörning, och
7. förskola, förskoleklass eller skola som har begränsats till att avse elever som är i behov av särskilt stöd.
Vid sökning enligt första stycket får endast klassbeteckning och skolenhet användas som sökbegrepp. Förordning (2022:1643).
3 §
Sökningar i syfte att få fram ett urval av personer som grundas på personuppgifter om etniskt ursprung får utföras vid behandling av personuppgifter i verksamhet hos en huvudman för sameskolan.
Vid sökning enligt första stycket får endast klassbeteckning och skolenhet användas som sökbegrepp.
4 §
Sökningar i syfte att få fram ett urval av personer som grundas på personuppgifter om hälsa eller etniskt ursprung får utföras vid behandling av personuppgifter i verksamhet hos en kommun som avser
1. ett ärende om mottagande i anpassade grundskolan enligt 
7 kap. 5 § andra stycket skollagen (2010:800),
2. ett ärende om huruvida en sökande tillhör målgruppen för anpassade gymnasieskolan enligt 18 kap. 5 § skollagen,
3. ett ärende om tilläggsbelopp för en elev som har ett omfattande behov av särskilt stöd enligt skollagen,
4. fördelning av resurser till utbildning inom skolväsendet efter barnens och elevernas olika förutsättningar och behov enligt 2 kap. 8 a § skollagen, och
5. kommunens ansvar att se till att skolpliktiga barn som inte går i dess förskoleklass, grundskola eller anpassade grundskola på något annat sätt får föreskriven utbildning enligt 7 kap. 21 § skollagen.
Vid sökning enligt första stycket får endast skolenhet användas som sökbegrepp. Förordning (2022:1643).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.