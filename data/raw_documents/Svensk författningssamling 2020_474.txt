Title: Lag (2020:474) om skyldighet för kreditinstitut och försäkringsgivare att lämna vissa uppgifter till Arbetsförmedlingen
SFS Number: Svensk författningssamling 2020:474
URL: https://www.riksdagen.se/sv/dokument-och-lagar/dokument/svensk-forfattningssamling/lag-2020474-om-skyldighet-for-kreditinstitut_sfs-2020-474/
Source Link: http://rkrattsbaser.gov.se/sfst?bet=2020:474
Amendment Register Link: http://rkrattsbaser.gov.se/sfsr?bet=2020:474
Ministry/Authority: Arbetsmarknadsdepartementet AA
Issued: 2020-06-04
Metadata: {"Utfärdad": "2020-06-04"}

==================================================

Lag (2020:474) om skyldighet för kreditinstitut och försäkringsgivare att lämna vissa uppgifter till Arbetsförmedlingen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:474
Departement/myndighet
:   
Arbetsmarknadsdepartementet AA
Utfärdad
:   
2020-06-04
Ändringsregister
:
SFSR (Regeringskansliet)
Källa
:
Fulltext (Regeringskansliet)
Definitioner
1 §
I denna lag betyder
1. kreditinstitut: kreditinstitut enligt lagen (2004:297) om  bank- och finansieringsrörelse samt ett utländskt  kreditinstitut enligt den lagen om institutet har filial i  Sverige, och
2. försäkringsgivare: försäkringsföretag enligt  försäkringsrörelselagen (2010:2043), tjänstepensionsföretag  enligt lagen (2019:742) om tjänstepensionsföretag samt EES-
försäkringsgivare och försäkringsgivare från tredjeland enligt  lagen (1998:293) om utländska försäkringsgivares och  tjänstepensionsinstituts verksamhet i Sverige.
Kreditinstituts skyldighet att lämna uppgifter
2 §
Ett kreditinstitut ska på begäran lämna uppgifter till  Arbetsförmedlingen om en arbetsgivares förhållande till  institutet, om uppgifterna behövs för att kontrollera om lön  har betalats ut till den som har en anställning med ekonomiskt  stöd beslutat av Arbetsförmedlingen och i sådant fall med  vilket belopp.
Ett kreditinstitut ska på begäran också lämna uppgifter till  Arbetsförmedlingen om vilket förhållande till institutet en  enskild med en sådan anställning som avses i första stycket  har, om uppgifterna behövs för att fastställa om personen är  innehavare av ett visst konto.
Försäkringsgivares skyldighet att lämna uppgifter
3 §
En försäkringsgivare ska på begäran lämna uppgifter till  Arbetsförmedlingen om en enskilds förhållande till företaget,  om uppgifterna behövs för att kontrollera om den som har en  anställning med ekonomiskt stöd beslutat av Arbetsförmedlingen  omfattas av någon försäkring.
Hur uppgifterna ska lämnas
4 §
De uppgifter som ska lämnas enligt denna lag ska utan  dröjsmål lämnas elektroniskt.
Regeringen eller den myndighet som regeringen bestämmer får  meddela ytterligare föreskrifter om hur uppgifterna ska  lämnas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.