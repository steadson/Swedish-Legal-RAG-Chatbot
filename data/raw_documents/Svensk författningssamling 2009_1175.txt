Title: Förordning (2009:1175) med vissa bemyndiganden för Pensionsmyndigheten
SFS Number: Svensk författningssamling 2009:1175
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091175-med-vissa-bemyndiganden-for_sfs-2009-1175/
Source Link: http://rkrattsbaser.gov.se/sfst?bet=2009:1175
Amendment Register Link: http://rkrattsbaser.gov.se/sfsr?bet=2009:1175
Ministry/Authority: Socialdepartementet
Issued: 2009-11-19
Metadata: {"Utfärdad": "2009-11-19", "Ändrad": "t.o.m. SFS 2022:768"}

==================================================

Förordning (2009:1175) med vissa bemyndiganden för Pensionsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1175
Departement/myndighet
:   
Socialdepartementet
Utfärdad
:   
2009-11-19
Ändrad
:   
t.o.m. SFS 2022:768
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Utöver de föreskrifter med bemyndiganden för Pensionsmyndigheten som finns i andra författningar gäller vad som föreskrivs i denna förordning.
2 §
Pensionsmyndigheten får meddela föreskrifter om i vilken  utsträckning en enskild inom myndighetens verksamhetsområde  får använda självbetjäningstjänster enligt 111 kap. 4 §  socialförsäkringsbalken, samt om användningen av elektroniska  underskrifter, certifikat och andra metoder för identifiering  enligt 111 kap. 5 och 6 §§ samma balk. Förordning (2016:588).
3 §
Pensionsmyndigheten får meddela ytterligare föreskrifter  om verkställighet av socialförsäkringsbalken när det gäller
1. allmän ålderspension, särskilt pensionstillägg och  inkomstpensionstillägg,
2. efterlevandepension, efterlevandestöd och efterlevandeskydd  i form av premiepension,
3. äldreförsörjningsstöd och bostadstillägg när det gäller
- ansökningsförfarandet, utom när det gäller bostadstillägg  till sjukersättning och aktivitetsersättning,
- beräkning av bostadskostnad,
- beräkning av årsinkomst,
- beräkning av förmögenhet samt avkastning därav,
- ändrad folkbokföring,
- utbetalning,
- anmälan om ändrade förhållanden när det gäller inkomster och  förmögenhet enligt 110 kap. 46 §,
4. bevis enligt 110 kap. 15 §.
Innan Pensionsmyndigheten meddelar föreskrifter om  bostadstillägg eller bevis enligt första stycket 4 ska  myndigheten inhämta ett yttrande från Försäkringskassan, om  föreskrifterna gäller frågor som rör även den myndighetens  verksamhet. Förordning (2020:1245).
4 §
Pensionsmyndigheten får meddela föreskrifter om  valarkitekturen för premiepensionssystemet enligt 64 kap. 
26 a-26 d §§ socialförsäkringsbalken. Förordning (2022:768).
Övergångsbestämmelser
2010:1738
Denna förordning träder i kraft den 1 januari 2011. Det som föreskrivs i 3 § tillämpas också i fråga om bestämmelserna i lagen (2010:111) om införande av socialförsäkringsbalken om samma förmåner samt om särskild efterlevandepension.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.