Title: Förordning (2020:730) om tillfälligt anpassat sjöfartsstöd
SFS Number: Svensk författningssamling 2020:730
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020730-om-tillfalligt-anpassat_sfs-2020-730/
Source Link: http://rkrattsbaser.gov.se/sfst?bet=2020:730
Amendment Register Link: http://rkrattsbaser.gov.se/sfsr?bet=2020:730
Ministry/Authority: Infrastrukturdepartementet
Issued: 2020-07-16
Metadata: {"Utfärdad": "2020-07-16", "Ändrad": "t.o.m. SFS 2021:567"}

==================================================

Förordning (2020:730) om tillfälligt anpassat sjöfartsstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:730
Departement/myndighet
:   
Infrastrukturdepartementet
Utfärdad
:   
2020-07-16
Ändrad
:   
t.o.m. SFS 2021:567
Tidsbestämd
: 
2021-10-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Tillfälligt anpassat sjöfartsstöd lämnas enligt denna  förordning till arbetsgivare för skatteavdrag på inkomst och  för kostnader för arbetsgivaravgifter och allmän löneavgift i  fråga om sjömän som med anledning av spridningen av det virus  som orsakar sjukdomen covid-19 permitterats eller sysselsatts  med underhåll av fartyget eller liknande arbetsuppgifter.
Stöd enligt första stycket lämnas inte för kostnader som kan  ersättas eller redan har ersatts av staten med stöd av lagen 
(2013:948) om stöd vid korttidsarbete.
1 a §
Stöd enligt denna förordning får lämnas i enlighet med  Europeiska kommissionens beslut av den 4 juni 2021 angående  statligt stöd i ärende SA.62726 (2021/N).
Det sammanlagda stöd som lämnas till en arbetsgivare får uppgå  till högst 1,8 miljoner euro.
Stöd får inte lämnas till en arbetsgivare som
1. per den 31 december 2019 var i ekonomiska svårigheter i den  mening som avses i artikel 2.18 i Europeiska kommissionens  förordning (EU) nr 651/2014 av den 17 juni 2014 genom vilken  vissa kategorier av stöd förklaras förenliga med den inre  marknaden enligt artiklarna 107 och 108 i fördraget, eller
2. är föremål för betalningskrav på grund av ett beslut av  Europeiska kommissionen som förklarat ett stöd olagligt och  oförenligt med den inre marknaden. Förordning (2021:567).
2 §
Stöd enligt 1 § lämnas till fysiska och juridiska personer  samt till partrederier som har förklarats berättigade till  sjöfartsstöd enligt 2 eller 3 § förordningen (2001:770) om  sjöfartsstöd.
3 §
I fråga om stödets storlek, ansökan och handläggning av  ärenden om tillfälligt anpassat sjöfartsstöd gäller 5 och 
8-14 §§ förordningen (2001:770) om sjöfartsstöd. I stället för  vad som anges i 8 § andra stycket i den förordningen ska en  ansökan dock senast ha kommit in inom sex månader efter den  månad som stödet avser.
Övergångsbestämmelser
2020:730
1. Denna förordning träder i kraft den 20 juli 2020.
2. Tillfälligt anpassat sjöfartsstöd lämnas dock för tid från  och med den 13 mars 2020.
3. Förordningen upphör att gälla vid utgången av 2020.
4. Den upphävda förordningen gäller dock fortfarande för  tillfälligt anpassat sjöfartsstöd som avser tid före utgången  av 2020.
2020:1296
1. Denna förordning träder i kraft den 1 januari 2021.
2. Förordningen upphör att gälla den 1 juli 2021.
3. Den upphävda förordningen gäller dock fortfarande för  tillfälligt anpassat sjöfartsstöd som avser tid före den 1  juli 2021.
2021:567
1. Denna förordning träder i kraft den 1 juli 2021.
2. Förordningen upphör att gälla den 1 oktober 2021.
3. Den upphävda förordningen gäller dock fortfarande för  tillfälligt anpassat sjöfartsstöd som avser tid före den 
1 oktober 2021.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.