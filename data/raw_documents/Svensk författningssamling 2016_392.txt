Title: Radioutrustningslag (2016:392)
SFS Number: Svensk författningssamling 2016:392
URL: https://www.riksdagen.se/sv/dokument-och-lagar/dokument/svensk-forfattningssamling/radioutrustningslag-2016392_sfs-2016-392/
Source Link: http://rkrattsbaser.gov.se/sfst?bet=2016:392
Amendment Register Link: http://rkrattsbaser.gov.se/sfsr?bet=2016:392
Ministry/Authority: Finansdepartementet DIS
Issued: 2016-04-28
Metadata: {"Utfärdad": "2016-04-28", "Ändrad": "t.o.m. SFS 2023:635"}

==================================================

Radioutrustningslag (2016:392)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:392
Departement/myndighet
:   
Finansdepartementet DIS
Utfärdad
:   
2016-04-28
Ändrad
:   
t.o.m. SFS 2023:635
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde och definitioner
1 §
Denna lag genomför Europaparlamentets och rådets direktiv 
2014/53/EU av den 16 april 2014 om harmonisering av  medlemsstaternas lagstiftning om tillhandahållande på  marknaden av radioutrustning och om upphävande av direktiv 
1999/5/EG.
Lagen innehåller bestämmelser om tillhandahållande av  radioutrustning på marknaden och om viss användning av sådan  utrustning.
I lagen (2022:482) om elektronisk kommunikation finns det  bestämmelser om användning av radiosändare.
Lag (2022:503)
.
2 §
Lagen omfattar inte
1. radioutrustning som används av radioamatörer för  amatörradiotrafik, under förutsättning att utrustningen inte  tillhandahålls på marknaden,
2. utrustning som omfattas av Europaparlamentets och rådets  direktiv 2014/90/EU av den 23 juli 2014 om marin utrustning  och om upphävande av rådets direktiv 96/98/EG, och
3. specialbyggd provningsutrustning avsedd för yrkesmän,  uteslutande för användning vid forsknings- och  utvecklingsanläggningar för forskning och utveckling.
Lagen omfattar inte heller sådan luftfartsutrustning som  omfattas av tillämpningsområdet för Europaparlamentets och  rådets förordning (EU) 2018/1139 av den 4 juli 2018 om  fastställande av gemensamma bestämmelser på det civila  luftfartsområdet och inrättande av Europeiska unionens byrå  för luftfartssäkerhet, och om ändring av Europaparlamentets  och rådets förordningar (EG) nr 2111/2005, (EG) nr 1008/2008, 
(EU) nr 996/2010, (EU) nr 376/2014 och direktiv 2014/30/EU  och 2014/53/EU, samt om upphävande av Europaparlamentets och  rådets förordningar (EG) nr 552/2004 och (EG) nr 216/2008 och  rådets förordning (EEG) nr 3922/91 och endast är avsedd för  luftburen användning, i form av
1. obemannade luftfartyg och tillhörande motorer, propellrar,  delar och utrustning som inte är fast installerad, vars  konstruktion är certifierad i enlighet med artikel 56.1 i  förordning (EU) 2018/1139 och som endast är avsedda för drift  på frekvenser som tilldelats genom Internationella  teleunionens radioreglemente för skyddad användning inom  luftfart, eller
2. andra luftfartyg än obemannade luftfartyg och tillhörande  motorer, propellrar, delar och utrustning som inte är fast  installerad.
Lag (2019:185)
.
2 a §
Radioutrustning som används av radioamatörer för  amatörradiotrafik ska inte anses tillhandahållen på marknaden  om det är fråga om
1. radiobyggsatser som är avsedda att byggas samman och  användas av radioamatörer,
2. radioutrustning som har modifierats av radioamatörer för  att användas av radioamatörer, eller
3. utrustning som har konstruerats av enskilda radioamatörer  för experimentella och vetenskapliga ändamål i samband med  amatörradio.
Lag (2019:185)
.
2 b §
Regeringen får meddela föreskrifter om undantag från  denna lag i fråga om radioutrustning som uteslutande används  för verksamhet som rör allmän säkerhet, försvar och nationell  säkerhet eller statens verksamhet på det straffrättsliga  området.
Lag (2019:185)
.
3 §
I denna lag betyder
amatörradiotrafik: icke yrkesmässig radiotrafik för övning,  kommunikation och tekniska undersökningar, bedriven i  personligt radiotekniskt intresse och utan vinstsyfte,
distributör: en fysisk eller juridisk person som  tillhandahåller radioutrustning på marknaden utan att vara  tillverkare eller importör,
ekonomisk aktör: tillverkaren, tillverkarens representant,  importören och distributören,
föreskrivna krav: de väsentliga krav på radioutrustning som  avses i 5 § och de skyldigheter för en ekonomisk aktör som  framgår av denna lag, föreskrifter som har meddelats med stöd  av lagen och direkt tillämpliga rättsakter som har meddelats  med stöd av direktiv 2014/53/EU,
ibruktagande: att radioutrustning används för första gången  inom Europeiska unionen av slutanvändaren,
importör: en fysisk eller juridisk person som är etablerad i  Europeiska unionen och som släpper ut radioutrustning från ett  tredjeland på unionsmarknaden,
radiobestämning: fastställande av ett föremåls position,  hastighet eller andra kännetecken, eller erhållande av  information om detta, med hjälp av radiovågors  utbredningsegenskaper,
radioutrustning: en elektrisk eller elektronisk produkt som  avsiktligt avger eller tar emot radiovågor för  radiokommunikation eller radiobestämning, eller en elektrisk  eller elektronisk produkt som måste kompletteras med ett  tillbehör, såsom en antenn, för att avsiktligt avge eller ta  emot radiovågor för radiokommunikation eller radiobestämning,
radiovågor: elektromagnetiska vågor med frekvenser under 
3 000 GHz som breder ut sig utan särskilt anordnad ledare,
skadlig störning: detsamma som i 1 kap. 7 § lagen (2022:482)  om elektronisk kommunikation,
tillhandahållande på marknaden: leverans av radioutrustning  för distribution, förbrukning eller användning på  unionsmarknaden i samband med kommersiell verksamhet, mot  betalning eller kostnadsfritt,
tillverkare: en fysisk eller juridisk person som tillverkar,  eller som låter konstruera eller tillverka, radioutrustning  och som saluför den i eget namn eller under eget varumärke,
tillverkarens representant: en fysisk eller juridisk person  som är etablerad i Europeiska unionen och som enligt skriftlig  fullmakt från en tillverkare har rätt att i dennes ställe  utföra särskilda uppgifter,
utsläppande på marknaden: tillhandahållande av radioutrustning  på unionsmarknaden för första gången.
Lag (2022:503)
.
Tillhandahållande på marknaden
4 §
Radioutrustning får släppas ut eller tillhandahållas på  marknaden endast om föreskrivna krav är uppfyllda och  radioutrustningen är förenlig med gällande krav på användning  av radiofrekvenser i minst en medlemsstat i Europeiska  unionen.
Regeringen eller den myndighet som regeringen bestämmer får  meddela föreskrifter om skyldighet för ekonomiska aktörer att  vidta åtgärder för att föreskrivna krav ska uppfyllas.
Väsentliga krav på radioutrustning
5 §
Radioutrustning ska vara konstruerad och tillverkad så  att den uppfyller väsentliga krav.
Regeringen eller den myndighet som regeringen bestämmer får  meddela föreskrifter om sådana krav.
6 §
Radioutrustning som helt eller delvis överensstämmer med  en harmoniserad standard till vilken hänvisningar har  offentliggjorts i Europeiska unionens officiella tidning ska  förutsättas överensstämma med de väsentliga kraven i den  utsträckning kraven omfattas av standarden.
Skyldigheter för ekonomiska aktörer
7 §
Regeringen eller den myndighet som regeringen bestämmer  får meddela föreskrifter om skyldigheter för ekonomiska  aktörer i fråga om radioutrustning, när det gäller
1. registrering av utrustning,
2. teknisk dokumentation,
3. bedömning av överensstämmelse,
4. EU-försäkran om överensstämmelse,
5. märkning av utrustning,
6. skadeförebyggande arbete,
7. tillhandahållande av bruksanvisningar, säkerhetsinformation  och annan dokumentation eller information, och
8. tillhandahållande av utrustning med eller utan tillbehör.
Lag (2023:635)
.
Övertagande och överlåtelse av skyldigheter
8 §
Om en importör eller en distributör släpper ut  radioutrustning på marknaden i eget namn eller under eget  varumärke, eller ändrar radioutrustning som redan släppts ut  på marknaden på ett sådant sätt att överensstämmelsen med  föreskrivna krav kan påverkas, övertar importören eller  distributören tillverkarens skyldigheter enligt denna lag,  föreskrifter som har meddelats med stöd av lagen och direkt  tillämpliga rättsakter som har antagits med stöd av direktiv 
2014/53/EU.
9 §
En tillverkare får genom skriftlig fullmakt utse en  representant som ska utföra de uppgifter som anges i  fullmakten.
Regeringen eller den myndighet som regeringen bestämmer får  meddela föreskrifter om sådana fullmakter.
Användning på mässor och liknande
10 §
Radioutrustning som inte uppfyller föreskrivna krav får  ändå visas på handelsmässor, utställningar och liknande, om  det tydligt anges att utrustningen inte får tillhandahållas  på marknaden eller tas i bruk förrän kraven är uppfyllda.
Demonstrationer av radioutrustning får göras endast om det  har vidtagits lämpliga åtgärder för att hindra att det  uppkommer
1. skadlig störning,
2. elektromagnetisk störning,
3. risk för människors och husdjurs hälsa och säkerhet, och
4. risk för egendom.
Regeringen eller den myndighet som regeringen bestämmer får  meddela föreskrifter om sådana åtgärder.
Marknadskontroll
11 §
Den eller de myndigheter som regeringen bestämmer 
(marknadskontrollmyndigheter) ska utöva marknadskontroll av  radioutrustning som omfattas av denna lag.
Bestämmelser om marknadskontroll finns i Europaparlamentets  och rådets förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG) nr 
765/2008 och (EU) nr 305/2011.
Lag (2021:679)
.
11 a §
Vid marknadskontroll enligt förordning (EU) 2019/1020  har marknadskontrollmyndigheten befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1133)
.
12 §
Marknadskontrollmyndigheten får besluta de förelägganden  som behövs för att denna lag, föreskrifter som har meddelats  med stöd av lagen, direkt tillämpliga rättsakter som har  meddelats med stöd av direktiv 2014/53/EU och förordning (EU) 
2019/1020 ska följas.
I fråga om radioutrustning som uppfyller föreskrivna krav men  ändå utgör en risk för människors hälsa eller säkerhet eller  för andra intressen som de väsentliga kraven avser att skydda,  får marknadskontrollmyndigheten besluta förelägganden som  begränsar eller förbjuder tillhandahållande av utrustningen på  marknaden eller som avser att utrustning ska dras tillbaka  eller återkallas från marknaden.
Lag (2022:1133)
.
13 §
Ett beslut enligt 11 a eller 12 § ska förenas med vite,  om det inte av särskilda skäl är obehövligt.
Marknadskontrollmyndigheten får, när den fattar beslut enligt 
11 a eller 12 §, bestämma att beslutet ska gälla omedelbart.
Lag (2021:679)
.
Hjälp från Polismyndigheten
14 §
På begäran av en marknadskontrollmyndighet ska  Polismyndigheten lämna den hjälp som behövs när  marknadskontrollmyndigheten vidtar åtgärder enligt 11 a §, om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller
2. det annars finns synnerliga skäl.
Lag (2021:679)
.
Tystnadsplikt
14 a §
Den som har tagit befattning med ett ärende som gäller  marknadskontroll enligt denna lag får inte obehörigen röja  eller utnyttja vad denne har fått veta om någons affärs- eller  driftförhållanden.
I det allmännas verksamhet tillämpas i stället bestämmelserna  i offentlighets- och sekretesslagen (2009:400).
Lag (2022:1133)
.
Avgifter och ersättning
15 §
För att täcka kostnaderna för en  marknadskontrollmyndighets uppgifter enligt denna lag ska den  som är anmäld enligt 2 kap. 1 § lagen (2022:482) om  elektronisk kommunikation eller som har tillstånd enligt 
3 kap. 1 § samma lag betala en avgift. Avgiften ska betalas  enligt grunder som leder till att kostnaderna med skälig andel  fördelas på dem som bedriver anmäld verksamhet eller har  tillstånd.
Regeringen eller den myndighet som regeringen bestämmer får  meddela föreskrifter om ersättning till den som  tillhandahåller en marknadskontrollmyndighet utrustning som  ska kontrolleras och om skyldighet att ersätta myndighetens  kostnader för sådan kontroll.
Lag (2022:503)
.
Sanktionsavgift
16 §
En ekonomisk aktör ska åläggas att betala en  sanktionsavgift, om den ekonomiska aktören eller någon som  handlar på den ekonomiska aktörens vägnar uppsåtligen eller av  oaktsamhet har brutit mot 4 § första stycket eller 10 § första  eller andra stycket eller mot föreskrifter som har meddelats  med stöd av 4 § andra stycket, 7 § eller 10 § tredje stycket.
Sanktionsavgift får inte åläggas någon för att denne inte har  följt ett föreläggande som har förenats med vite.
I övrigt ska i fråga om sanktionsavgift 37 § andra stycket och 
39-43 §§ produktsäkerhetslagen (2004:451) tillämpas.
Lag (2022:1133)
.
Överklagande
17 §
En marknadskontrollmyndighets beslut enligt denna lag  får överklagas till allmän förvaltningsdomstol.
Prövningstillstånd krävs vid överklagande till  kammarrätten.
Övergångsbestämmelser
2016:392
1. Denna lag träder i kraft den 13 juni 2016.
2. Genom lagen upphävs lagen (2000:121) om radio- och  teleterminalutrustning.
3. Radioutrustning som uppfyller kraven i den upphävda lagen  och föreskrifter som har meddelats med stöd av den lagen ska  anses uppfylla föreskrivna krav enligt den nya lagen, om  utrustningen har släppts ut på marknaden före den 13 juni 
2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.