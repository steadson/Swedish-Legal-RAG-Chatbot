Title: Lag (2018:1277) om elektroniska fakturor till följd av offentlig upphandling
SFS Number: Svensk författningssamling 2018:1277
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181277-om-elektroniska-fakturor-till_sfs-2018-1277/
Source Link: http://rkrattsbaser.gov.se/sfst?bet=2018:1277
Amendment Register Link: http://rkrattsbaser.gov.se/sfsr?bet=2018:1277
Ministry/Authority: Finansdepartementet DOF
Issued: 2018-06-20
Metadata: {"Utfärdad": "2018-06-20", "Ändrad": "t.o.m. SFS 2023:212"}

==================================================

Lag (2018:1277) om elektroniska fakturor till följd av offentlig upphandling
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1277
Departement/myndighet
:   
Finansdepartementet DOF
Utfärdad
:   
2018-06-20
Ändrad
:   
t.o.m. SFS 2023:212
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna lag finns bestämmelser om elektroniska fakturor  som utfärdas till följd av offentlig upphandling enligt lagen 
(2011:1029) om upphandling på försvars- och säkerhetsområdet,  lagen (2016:1145) om offentlig upphandling, lagen (2016:1146)  om upphandling inom försörjningssektorerna eller lagen 
(2016:1147) om upphandling av koncessioner.
Bestämmelser om faktureringsskyldighet och en fakturas  innehåll finns i mervärdesskattelagen (2023:200).
Lag (2023:212)
.
2 §
Med elektroniska fakturor avses i denna lag fakturor  som utfärdas, översänds och tas emot i ett strukturerat  elektroniskt format som gör det möjligt att behandla dem  automatiskt och elektroniskt.
3 §
Bestämmelserna i denna lag ska inte tillämpas i de  fall användande av elektronisk faktura skulle innebära risk  för
1. röjande av uppgifter som omfattas av sekretess, eller
2. skada i övrigt för säkerhetskänslig verksamhet.
4 §
De fakturor som en leverantör utfärdar till en  upphandlande myndighet eller enhet ska vara elektroniska  fakturor som överensstämmer med den europeiska standard för  elektronisk fakturering som Europeiska kommissionen har  hänvisat till i Europeiska unionens officiella tidning.
Trots första stycket får leverantören och den upphandlande  myndigheten eller enheten ingå avtal om att en annan standard  för elektronisk fakturering ska användas.
5 §
Upphandlande myndigheter och enheter är skyldiga att  ta emot och behandla fakturor som överensstämmer med den  europeiska standarden för elektronisk fakturering.
6 §
Regeringen eller den myndighet som regeringen  bestämmer får meddela föreskrifter om strukturerade  elektroniska format och övriga former för elektroniskt  översändande av fakturor.
7 §
Den myndighet som regeringen bestämmer får besluta att  förelägga en leverantör att se till att de fakturor som  leverantören utfärdar och som omfattas av bestämmelserna i  denna lag överensstämmer med den europeiska standarden för  elektronisk fakturering.
Första stycket tillämpas inte om det finns ett sådant avtal  som avses i 4 § andra stycket.
Ett beslut om föreläggande får förenas med vite.
8 §
Beslut om vitesföreläggande enligt 7 § får överklagas  till allmän förvaltningsdomstol. Prövningstillstånd krävs vid  överklagande till kammarrätten.
Övergångsbestämmelser
2018:1277
1. Denna lag träder i kraft den 1 april 2019.
2. Bestämmelserna i 4 och 7 §§ gäller inte fakturor som har  utfärdats till följd av offentliga upphandlingar som  påbörjats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.