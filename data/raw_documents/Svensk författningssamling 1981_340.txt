Title: Förordning (1981:340) om avgift för administration av statliga bostadslån m.m.
SFS Number: Svensk författningssamling 1981:340
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1981340-om-avgift-for-administration_sfs-1981-340/
Source Link: http://rkrattsbaser.gov.se/sfst?bet=1981:340
Amendment Register Link: http://rkrattsbaser.gov.se/sfsr?bet=1981:340
Ministry/Authority: Landsbygds- och infrastrukturdepartementet BB
Issued: 1981-05-07
Metadata: {"Utfärdad": "1981-05-07", "Ändrad": "t.o.m. SFS 2018:1605"}

==================================================

Förordning (1981:340) om avgift för administration av statliga bostadslån m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1981:340
Departement/myndighet
:   
Landsbygds- och infrastrukturdepartementet BB
Utfärdad
:   
1981-05-07
Ändrad
:   
t.o.m. SFS 2018:1605
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Administrations- och aviseringsavgift skall betalas enligt bestämmelserna i denna förordning. Förordning (1984:906).
Bestämmelser om administrationsavgift
2 §
Administrationsavgift skall betalas för lån som beviljas enligt bostadsfinansieringsförordningen (1974:946), förordningen (1984:614) om lån för förvärv av vissa fastigheter som har förköpts enligt förköpslagen (1967:868), förordningen (1985:352) om lån m. m. för gatukostnadsersättning i vissa fall, nybyggnadslåneförordningen för bostäder (1986:692), ombyggnadslåneförordningen för bostäder (1986:693)
eller förordningen (1987:258) om stöd till flerbarnsfamiljer för köp av egnahem. Administrationsavgift skall också betalas för räntestöd som beviljas enligt förordningen (1983:974) om statligt räntestöd vid förbättring av bostadshus. Avgiften skall dock betalas endast om lånet eller räntestödet betalas ut.
Administrationsavgift skall också betalas för övertagande av sådana lån som avses i första stycket samt för övertagande av lån som har beviljats enligt
1. kungörelsen (1942:569) om tertiärlån och tilläggslån för vissa bostadsbyggnadsföretag,
2. kungörelsen (1946:551) om tertiärlån och tilläggslån för flerfamiljshus,
3. kungörelsen (1948:546) om egnahemslån och förbättringslån,
4. kungörelsen (1948:587) om tertiärlån och tilläggslån för flerfamiljshus,
5. kungörelsen (1957:359) om egnahemslån m.m.,
6. kungörelsen (1957:360) om tertiärlån m.m.,
7. förordningen (1976:257) om lån för förvärv av egnahemsfastighet i vissa fall eller motsvarande äldre bestämmelser,
8. förordningen (1981:473) om lån för byggnadstekniska åtgärder i bostadshus,
9. förordningen (1981:1123) om lån för förvärv från staten av bostadsfastigheter för permanent bruk,
10. förordningen (1982:644) om lån för byggnadstekniska åtgärder i bostadshus,
11. 3 § förordningen (1982:1272) om statligt lånestöd m.m. till särskilda åtgärder i bostadsområden med outhyrda lägenheter,
12. förordningen (1982:1286) om statlig hyresförlustgaranti,
13. förordningen (1985:463) om lån m.m. till särskilda åtgärder i bostadsområden med outhyrda lägenheter.
Avgift skall dock inte betalas om övertagandet avser förbättringslån enligt någon av kungörelserna i andra stycket 3 och 5. Förordning
(1990:9).
3 §
För varje lån som beviljas eller övertas skall administrationsavgift tas ut med följande belopp:
Lånebelopp, kronor                  Administrationsavgift, kronor
Högst 200 000                       200
200 001--1 000 000                600
1 000 001--2 000 000              1 600
2 000 001--3 000 000              2 600
3 000 001--4 000 000              3 600
4 000 001--6 000 000              5 000
6 000 001--8 000 000              7 000
Över 8 000 000                    8 000
För varje räntestöd som beviljas tas administrationsavgift ut med 200 kronor.
Övertar någon två eller flera lån, som avser samma fastighet eller tomträtt, eller övertar någon lån i samband med att bostadslån för förvärv eller förvärvstillägg beviljas, får administrationsavgift tas ut med sammanlagt högst 8 000 kronor. Förordning (1986:715).
4 §
Administrationsavgiften för lån skall betalas av låntagaren senast då ränta på lånet eller lånen skall betalas första gången.
Administrationsavgiften för räntestöd skall betalas av den som får räntestödet. Avgiften skall betalas vid den tidpunkt som Boverket föreskriver. Förordning (1993:1112).
Bestämmelser om aviseringsavgift
5 §
Aviseringsavgift skall betalas av låntagaren varje gång ränta skall betalas på lån som har beviljats enligt
1. bostadsfinansieringsförordningen (1974:946),
2. bostadslånekungörelsen (1967:552),
3. bostadslånekungörelsen (1962:537),
4. kungörelsen (1957:360) om tertiärlån m.m.,
5. kungörelsen (1957:359) om egnahemslån m.m.,
6. kungörelsen (1948:587) om tertiärlån och tilläggslån för flerfamiljshus,
7. kungörelsen (1948:546) om egnahemslån och förbättringslån,
8. kungörelsen (1946:551) om tertiärlån och tilläggslån för flerfamiljshus,
9. kungörelsen (1942:569) om tertiärlån och tilläggslån för vissa bostadsbyggnadsföretag,
10. kungörelsen (1941:636) angående tertiärlån till viss bostadsbyggnadsverksamhet,
11. förordningen (1977:332) om statligt stöd till energibesparande åtgärder i bostadshus m.m.,
12. kungörelsen (1974:252) om statligt stöd till energibesparande åtgärder i bostadshus,
13. förordningen (1976:257) om lån för förvärv av egnahemsfastighet i vissa fall eller motsvarande äldre bestämmelser,
14. förordningen (1978:992) om lån för underhåll av vissa bostadshus,
15. förordningen (1981:473) om lån för byggnadstekniska åtgärder i bostadshus,
16. förordningen (1982:644) om lån för byggnadstekniska åtgärder i bostadshus,
17. förordningen (1981:1123) om lån för förvärv från staten av bostadsfastigheter för permanent bruk,
18. 3 § förordningen (1982:1272) om statligt lånestöd m.m. till särskilda åtgärder i bostadsområden med outhyrda lägenheter,
19. förordningen (1982:1286) om statlig hyresförlustgaranti,
20. förordningen (1984:614) om lån för förvärv av vissa fastigheter som har förköpts enligt förköpslagen (1967:868),
21. förordningen (1985:352) om lån m. m. för gatukostnadsersättning i vissa fall,
22. förordningen (1985:463) om lån m.m. till särskilda åtgärder i bostadsområden med outhyrda lägenheter,
23. nybyggnadslåneförordningen för bostäder (1986:692),
24. ombyggnadslåneförordningen för bostäder (1986:693),
25. förordningen (1989:858) om ersättningslån för bostadsändamål,
26. förordningen (1987:258) om stöd till flerbarnsfamiljer för köp av egnahem.
Avgift skall dock inte betalas om lånet är ett förbättringslån enligt någon av kungörelserna i första stycket 5 och 7. Förordning (1990:1006).
6 §
Aviseringsavgiften är 25 kronor för varje lån och betalningstillfälle. Förordning (1993:135).
7 §
Boverket får föreskriva att avgiften skall betalas genom att räntebidrag som betalas ut till låntagaren minskas med avgiftsbeloppet.
Förordning (1993:1112).
Övriga bestämmelser
8 §
Frågor om administrationsavgift och aviseringsavgift prövas av Statens Bostadsfinansieringsaktiebolag SBAB. Förordning (1993:1112).
9 §
Boverket får meddela föreskrifter om verkställigheten  av denna förordning. Förordning (2018:1605).
Övergångsbestämmelser
1986:109
Denna förordning träder i kraft, i fråga om 6 § den 1 april 1986, och i övrigt den 1 juni 1986.
1989:872
Denna förordning träder i kraft den 1 januari 1990. Bestämmelserna i 2 §
i sin äldre lydelse tillämpas fortfarande, om den fastighet som lånet avser har förvärvats före ikraftträdandet.
1990:9
Denna förordning träder i kraft den 15 februari 1990 och tillämpas för tid från och med den 1 januari 1990. Bestämmelserna i 2 § andra stycket i sin lydelse vid utgången av år 1989 tillämpas dock fortfarande, om den fastighet som lånet avser har förvärvats före den 1 januari 1990.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.