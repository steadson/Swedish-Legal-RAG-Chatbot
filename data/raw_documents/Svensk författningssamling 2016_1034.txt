Title: Förordning (2016:1034) om standardiserat EU-faktablad och beräkning av effektiv ränta vid bostadskrediter
SFS Number: Svensk författningssamling 2016:1034
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161034-om-standardiserat_sfs-2016-1034/
Source Link: http://rkrattsbaser.gov.se/sfst?bet=2016:1034
Amendment Register Link: http://rkrattsbaser.gov.se/sfsr?bet=2016:1034
Ministry/Authority: Justitiedepartementet
Issued: 2016-11-17
Metadata: {"Utfärdad": "2016-11-17"}

==================================================

Förordning (2016:1034) om standardiserat EU-faktablad och beräkning av effektiv ränta vid bostadskrediter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1034
Departement/myndighet
:   
Justitiedepartementet
Utfärdad
:   
2016-11-17
Ändringsregister
:
SFSR (Regeringskansliet)
Källa
:
Fulltext (Regeringskansliet)
Standardiserat EU-faktablad
1 §
Det standardiserade EU-faktablad som det hänvisas till i 
9 a § konsumentkreditlagen (2010:1846) har den utformning som  framgår av bilaga II till Europaparlamentets och rådets  direktiv 2014/17/EU av den 4 februari 2014 om  konsumentkreditavtal som avser bostadsfastighet och om  ändring av direktiven 2008/48/EG och 2013/36/EU och  förordning (EU) nr 1093/2010, i den ursprungliga lydelsen 
(bolånedirektivet).
I det standardiserade EU-faktabladet avses med  ansvarsförbindelse eller garanti ett kreditavtal som tjänar  som garanti för en annan separat men anknuten transaktion,  där det kapital som säkrats med fast egendom endast utnyttjas  när det inträffar en händelse eller händelser som särskilt  anges i avtalet.
Finansinspektionen är den myndighet som får utforma en  jämförelseränta enligt avsnitten 4.2 och 6.4 i del B i det  standardiserade EU-faktabladet.
Beräkning av effektiv ränta
2 §
Den effektiva räntan vid bostadskrediter enligt  konsumentkreditlagen (2010:1846) ska beräknas i enlighet med  den matematiska formel som anges i del I av bilaga I till  bolånedirektivet.
3 §
För beräkningen av den effektiva räntan ska  kreditkostnaden bestäm-mas. När kreditkostnaden bestäms  enligt denna paragraf ska inte sådana avgifter tas med som  ska betalas av konsumenten på grund av att en skyldighet  enligt bostadskreditavtalet inte har fullgjorts. Som en del  av kreditkostnaden ska anses kostnader för öppnande och  hantering av ett konto för registrering av utnyttjade  krediter och gjorda betalningar, kostnader för användning av  ett betalningsmedel anknutet till kontot samt andra kostnader  för betalningar över kontot, om öppnande eller hantering av  ett konto är obligatoriskt för att få bostadskrediten eller  för att få den på de villkor som angetts i marknadsföring.
4 §
Vid beräkningen av den effektiva räntan ska det antas att  bostadskrediten gäller under den tid som har avtalats och att  avtalsparterna fullgör sina skyldigheter enligt de villkor  och vid de tidpunkter som anges i kreditavtalet.
Om kreditavtalet innehåller villkor som tillåter ändringar av  krediträntan eller avgifter, som inte kan förutses när den  effektiva räntan beräknas, ska krediträntan och avgifterna  antas vara fasta och gälla tills bostadskrediten löper ut.
Härutöver ska de antaganden beaktas som anges i del II av  bilaga I till bolånedirektivet.
5 §
För en bostadskredit där en bunden kreditränta bestäms  för en inledande period av minst fem år, vid vars utgång  förhandlingar sker om krediträntan för att fastställa en ny  bunden ränta för ytterligare en period, ska beräkningen av  den ytterligare effektiva ränta som ges som exempel i det  standardiserade EU-faktabladet endast avse den inledande  perioden med bunden ränta och baseras på antagandet att det  utestående kapitalet återbetalas vid utgången av perioden med  bunden kreditränta.
6 §
Om det enligt bostadskrediten tillåts variationer i  krediträntan, ska konsumenten genom det standardiserade  EU-faktabladet informeras om den påverkan som variationerna  kan ha på vilka belopp som ska betalas och på den effektiva  räntan. Detta ska ske genom att konsumenten lämnas uppgift om  ytterligare en effektiv ränta som exemplifierar de risker som  en väsentlig ökning av krediträntan kan medföra. Om det inte  finns något tak för krediträntan, ska denna information  åtföljas av en varning som betonar att den totala  kreditkostnaden för konsumenten, som framgår av den effektiva  räntan, kan komma att ändras.
Första stycket gäller inte kreditavtal som avses i 5 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.