Title: Lag (2014:1344) med kompletterande bestämmelser till EU:s tåg-, fartygs- och busspassagerarförordningar
SFS Number: Svensk författningssamling 2014:1344
URL: https://www.riksdagen.se/sv/dokument-och-lagar/dokument/svensk-forfattningssamling/lag-20141344-med-kompletterande-bestammelser_sfs-2014-1344/
Source Link: http://rkrattsbaser.gov.se/sfst?bet=2014:1344
Amendment Register Link: http://rkrattsbaser.gov.se/sfsr?bet=2014:1344
Ministry/Authority: Justitiedepartementet L3
Issued: 2014-11-20
Metadata: {"Utfärdad": "2014-11-20", "Ändrad": "t.o.m. SFS 2023:263"}

==================================================

Lag (2014:1344) med kompletterande bestämmelser till EU:s tåg-, fartygs- och busspassagerarförordningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:1344
Departement/myndighet
:   
Justitiedepartementet L3
Utfärdad
:   
2014-11-20
Ändrad
:   
t.o.m. SFS 2023:263
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tåg-, fartygs- och busspassagerarförordningarna
1 §
I denna lag finns bestämmelser som kompletterar
1. Europaparlamentets och rådets förordning (EU) 2021/782 av  den 29 april 2021 om rättigheter och skyldigheter för  tågresenärer (tågpassagerarförordningen),
2. Europaparlamentets och rådets förordning (EU) nr 1177/2010  av den 24 november 2010 om passagerares rättigheter vid resor  till sjöss och på inre vattenvägar och om ändring av  förordning (EG) nr 2006/2004 (fartygspassagerarförordningen),  och
3. Europaparlamentets och rådets förordning (EU) nr 181/2011  av den 16 februari 2011 om passagerares rättigheter vid  busstransport och om ändring av förordning (EG) nr 2006/2004 
(busspassagerarförordningen).
Lag (2023:263)
.
1 a §
Av 4 § lagen (2015:953) om kollektivtrafikresenärers  rättigheter följer att artiklarna 8, 9.1 och 17-20 i  tågpassagerarförordningen inte ska tillämpas på vissa  trafiktjänster som annars skulle falla in under förordningens  tillämpningsområde.
Av 3 a § järnvägstrafiklagen (2018:181) följer att  tågpassagerarförordningen inte ska tillämpas på järnvägstrafik  som uteslutande bedrivs för historiska ändamål eller  turiständamål, med undantag för artiklarna 13 och 14.
Lag (2023:263)
.
1 b §
Av 5 § lagen (2015:953) om kollektivtrafikresenärers  rättigheter följer att artiklarna 3, 4.1, 5, 6, 8 och 19-23 i  busspassagerarförordningen ska tilllämpas på vissa  trafiktjänster som annars inte skulle falla in under  förordningens tilllämpningsområde.
Lag (2015:956)
.
Tillsyn över att förordningarna följs
2 §
Den eller de myndigheter som regeringen bestämmer utövar tillsyn över att de skyldigheter som följer av tåg-, fartygs-
och busspassagerarförordningarna fullgörs.
3 §
Regeringen eller den myndighet som regeringen bestämmer får meddela föreskrifter om avgifter för tillsyn enligt tåg-, fartygs- och busspassagerarförordningarna.
Sanktioner
4 §
Skyldighet att lämna information föreskrivs för  järnvägsföretag, biljettutfärdare, stationsförvaltare,  researrangörer, transportörer, resebyråer, terminaloperatörer  och hamnmyndigheter i
1. artiklarna 4, 6.3, 9, 11.3, 11.4, 12.2, 20.1, 20.4, 22, 
28.3 och 30 i tågpassagerarförordningen,
2. artiklarna 8.5, 9.2-9.4, 10, 12.3, 13.3, 16, 22 och 23 i  fartygspassagerarförordningen, och
3. artiklarna 10.2, 10.5, 11.2-11.5, 13.2, 14.5, 20, 24 och 25  i busspassagerarförordningen.
Om information inte lämnas enligt någon av de bestämmelser som  anges i första stycket, ska marknadsföringslagen (2008:486)  tillämpas, med undantag av 29-36 §§ om  marknadsstörningsavgift. Sådan information ska anses vara  väsentlig enligt 10 § tredje stycket den lagen.
Lag (2023:263)
.
5 §
Andra skyldigheter än att lämna information föreskrivs för  järnvägsföretag, biljettutfärdare, stationsförvaltare,  researrangörer, transportörer, resebyråer och  terminaloperatörer i
1. artiklarna 5, 11.1, 11.2, 11.4, 12.1, 20.3, 20.5, 21, 23, 
24, 28.1, 28.2, 28.4 och 29 i tågpassagerarförordningen,
2. artiklarna 4, 7-8.4, 9.1, 10-13.2, 15.4 och 24 i  fartygspassagerarförordningen, och
3. artiklarna 4, 8, 9, 10.1, 10.3, 10.4, 11.1, 13-15, 17.3, 26  och 27 i busspassagerarförordningen.
Den som inte fullgör en sådan skyldighet får åläggas att göra  det. Åläggandet får förenas med vite. En talan om ett sådant  åläggande väcks vid Patent- och marknadsdomstolen av  Konsumentombudsmannen.
I ett tillsynsärende om en skyldighet som avses i första  stycket tillämpas 42-45 a §§ marknadsföringslagen (2008:486)  och det som i övrigt gäller enligt den lagen vid tillämpning  av de bestämmelserna.
Lag (2023:263)
.
6 §
I ett fall som inte är av större vikt får Konsumentombudsmannen meddela ett föreläggande om ett sådant åläggande som avses i 5 §. Bestämmelserna i 28 §
marknadsföringslagen (2008:486) ska då tillämpas.
7 §
Den myndighet som utövar tillsyn över fullgörandet av de  skyldigheter som anges i artiklarna 6.4, 10, 26 och 27 i  tågpassagerarförordningen, artikel 14 i  fartygspassagerarförordningen och artikel 16.1 i  busspassagerarförordningen får meddela de förelägganden som  behövs för att bestämmelserna ska följas.
Ett sådant föreläggande får förenas med vite.
Lag (2023:263)
.
Befogenhet att utse bussterminaler
8 §
Regeringen eller, efter regeringens bestämmande, en statlig myndighet eller de regionala kollektivtrafikmyndigheter som avses i lagen (2010:1065) om kollektivtrafik får i det enskilda fallet besluta om att utse bussterminaler där assistans för personer med funktionsnedsättning eller nedsatt rörlighet ska tillhandahållas i enlighet med busspassagerarförordningen.
Överklagande
9 §
Tillsynsmyndighetens beslut om föreläggande enligt 7 §
får överklagas till allmän förvaltningsdomstol. Detsamma gäller ett beslut av en statlig myndighet eller en regional kollektivtrafikmyndighet om att utse en bussterminal enligt 8 §.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.