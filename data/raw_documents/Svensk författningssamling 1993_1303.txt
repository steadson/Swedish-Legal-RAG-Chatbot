Title: Lag (1993:1303) om vissa avtalsvillkor för rättsskyddsförsäkring
SFS Number: Svensk författningssamling 1993:1303
URL: https://www.riksdagen.se/sv/dokument-och-lagar/dokument/svensk-forfattningssamling/lag-19931303-om-vissa-avtalsvillkor-for_sfs-1993-1303/
Source Link: http://rkrattsbaser.gov.se/sfst?bet=1993:1303
Amendment Register Link: http://rkrattsbaser.gov.se/sfsr?bet=1993:1303
Ministry/Authority: Justitiedepartementet
Issued: 1993-12-02
Metadata: {"Utfärdad": "1993-12-02", "Ändrad": "t.o.m. SFS 2010:2057"}

==================================================

Lag (1993:1303) om vissa avtalsvillkor för rättsskyddsförsäkring
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1303
Departement/myndighet
:   
Justitiedepartementet
Utfärdad
:   
1993-12-02
Ändrad
:   
t.o.m. SFS 2010:2057
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag gäller avtal om försäkring enligt 2 kap. 11 §
första stycket klass 17 försäkringsrörelselagen (2010:2043), rättsskyddsförsäkring.
Lag (2010:2057)
.
2 §
Om en försäkring omfattar även andra försäkringsklasser än rättsskyddsförsäkring, skall avtalet om rättsskyddet utgöra en särskild del av  försäkringsbrevet eller motsvarande handling.
Rättsskyddets omfattning  skall alltid anges i brevet eller handlingen.
3 §
Ett avtal om rättsskyddsförsäkring, som meddelas av en försäkringsgivare som har tillstånd att driva  försäkringsrörelse i Sverige, ska ge den försäkrade rätt att  vid försäkringsfall efter eget val utse en advokat eller annan  lämplig person att biträda honom. Den försäkrade ska  underrättas om denna rätt när han anmäler ett försäkringsfall  till försäkringsgivaren.
Ett avtalsvillkor som i jämförelse med första stycket är till nackdel för den försäkrade är utan verkan mot denne.
Lag (2010:2057)
.
4 §
Bestämmelserna i 3 § gäller inte sådana åtgärder som försäkringsgivaren vidtar på grund av en ansvarsförsäkring för att företräda den  försäkrade vid undersökningar eller förhandlingar, om åtgärderna vidtas  för att tillvarata även försäkringsgivarens intressen. Bestämmelserna gäller inte heller vid tvister eller risker som hänför sig till eller har samband med fartyg som används i sjöfart.
5 §
I försäkringsavtalet skall det anges vilka möjligheter som finns för den försäkrade att få en tvist med försäkringsgivaren prövad.
Lag (2007:336)
.
Övergångsbestämmelser
1993:1303
Denna lag träder i kraft den dag regeringen bestämmer. Lagen tillämpas på försäkringar som har meddelats eller förnyats efter ikraftträdandet. (I kraft den 1 januari 1994, 1993:1646).
2007:336
1. Denna lag träder i kraft den 1 juli 2007.
2. I fråga om försäkringsavtal som har ingåtts före ikraftträdandet och inte har förnyats därefter gäller äldre bestämmelser. Har förnyelse skett efter ikraftträdandet, gäller de nya bestämmelserna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.