Title: Lag (2019:181) med kompletterande bestämmelser till EU:s förordning om gränsöverskridande paketleveranstjänster
SFS Number: Svensk författningssamling 2019:181
URL: https://www.riksdagen.se/sv/dokument-och-lagar/dokument/svensk-forfattningssamling/lag-2019181-med-kompletterande-bestammelser_sfs-2019-181/
Source Link: http://rkrattsbaser.gov.se/sfst?bet=2019:181
Amendment Register Link: http://rkrattsbaser.gov.se/sfsr?bet=2019:181
Ministry/Authority: Finansdepartementet DIS
Issued: 2019-04-04
Metadata: {"Utfärdad": "2019-04-04"}

==================================================

Lag (2019:181) med kompletterande bestämmelser till EU:s förordning om gränsöverskridande paketleveranstjänster
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:181
Departement/myndighet
:   
Finansdepartementet DIS
Utfärdad
:   
2019-04-04
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna lag finns bestämmelser som kompletterar  Europaparlamentets och rådets förordning (EU) 2018/644 av den 
18 april 2018 om gränsöverskridande paketleveranstjänster 
(EU-förordningen).
Termer och uttryck i lagen har samma betydelse som i  EU-förordningen.
Nationell tillsynsmyndighet
2 §
Den myndighet som regeringen bestämmer ska vara  nationell tillsynsmyndighet när det gäller andra frågor än  som avses i 9 §.
Informationskrav för tillhandahållare av  paketleveranstjänster
3 §
Regeringen eller den myndighet som regeringen  bestämmer får meddela föreskrifter om annan skyldighet att  lämna information än som anges i artikel 4.1 och 4.3 i  EU-förordningen.
Anmälan
4 §
En tillhandahållare av paketleveranstjänster som är  etablerad i Sverige ska anmäla sin verksamhet till  tillsynsmyndigheten.
Tillsyn och sanktioner
5 §
Tillsynsmyndigheten ska utöva tillsyn över
1. att tillhandahållare av paketleveranstjänster fullgör sina  skyldigheter enligt artiklarna 4 och 5 i EU-förordningen och  rättsakter som har meddelats med stöd av de artiklarna, och
2. att denna lag och föreskrifter som har meddelats med stöd  av lagen följs.
6 §
Tillhandahållare av paketleveranstjänster ska lämna de  upplysningar och handlingar som tillsynsmyndigheten begär för  tillsynen.
7 §
Tillsynsmyndigheten får meddela de förelägganden som  behövs för att en tillhandahållare av paketleveranstjänster  ska följa
1. artiklarna 4 och 5 i EU-förordningen och rättsakter som  har meddelats med stöd av de artiklarna, och
2. denna lag och föreskrifter som har meddelats med stöd av  lagen.
Ett beslut om föreläggande får förenas med vite.
Tillsynsmyndigheten får bestämma att ett beslut om  föreläggande ska gälla omedelbart, om det krävs för att de  rapporteringstider som anges i EU-förordningen ska kunna  hållas.
8 §
Tillsynsmyndighetens beslut om åtgärder för tillsynen  får verkställas av Kronofogdemyndigheten. Då gäller  bestämmelserna i utsökningsbalken om verkställighet av  förpliktelser som inte avser betalningsskyldighet, avhysning  eller avlägsnande.
9 §
Om en näringsidkare inte tillhandahåller information  till konsumenter i enlighet med artikel 7 i EU-förordningen,  ska marknadsföringslagen (2008:486) tillämpas, med undantag  av bestämmelserna i 29-36 §§ om marknadsstörningsavgift.  Sådan information ska anses vara väsentlig enligt 10 § tredje  stycket marknadsföringslagen.
Avgifter
10 §
Regeringen eller den myndighet som regeringen  bestämmer får meddela föreskrifter om att den som omfattas av  skyldigheterna enligt artiklarna 4 och 5 i EU-förordningen  ska betala avgift för tillsynsmyndighetens verksamhet enligt  denna lag.
Överklagande
11 §
Tillsynsmyndighetens beslut enligt denna lag får  överklagas till allmän förvaltningsdomstol.
Prövningstillstånd krävs vid överklagande till  kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.