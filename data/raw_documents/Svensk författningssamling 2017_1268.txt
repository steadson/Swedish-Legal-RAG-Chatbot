Title: Förordning (2017:1268) med instruktion för Klimatpolitiska rådet
SFS Number: Svensk författningssamling 2017:1268
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20171268-med-instruktion-for_sfs-2017-1268/
Source Link: http://rkrattsbaser.gov.se/sfst?bet=2017:1268
Amendment Register Link: http://rkrattsbaser.gov.se/sfsr?bet=2017:1268
Ministry/Authority: Klimat- och näringslivsdepartementet
Issued: 2017-12-07
Metadata: {"Utfärdad": "2017-12-07", "Ändrad": "t.o.m. SFS 2022:570"}

==================================================

Förordning (2017:1268) med instruktion för Klimatpolitiska rådet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1268
Departement/myndighet
:   
Klimat- och näringslivsdepartementet
Utfärdad
:   
2017-12-07
Ändrad
:   
t.o.m. SFS 2022:570
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Klimatpolitiska rådet ska utvärdera hur regeringens  samlade politik är förenlig med de klimatmål som riksdagen  och regeringen har beslutat.
2 §
Inom ramen för den uppgift som anges i 1 § ska  Klimatpolitiska rådet särskilt
1. utvärdera om inriktningen inom olika relevanta  politikområden bidrar till eller motverkar möjligheten att nå  klimatmålen,
2. belysa effekter av beslutade och föreslagna styrmedel från  ett brett samhällsperspektiv,
3. identifiera politikområden där ytterligare åtgärder  behövs,
4. analysera hur målen kan nås på ett kostnadseffektivt sätt,  både kort- och långsiktigt, och
5. utvärdera de underlag och modeller som regeringen bygger  sin politik på.
3 §
Klimatpolitiska rådet ska bidra till en ökad diskussion i  samhället om klimatpolitiken.
Årlig redogörelse
4 §
Klimatpolitiska rådet ska senast den 22 februari varje år  lämna en redogörelse till regeringen om hur arbetet har  bedrivits under året, hur myndighetens kansli är organiserat  och hur myndighetens ekonomiska medel har använts.
Rapportering
5 §
Klimatpolitiska rådet ska senast
1. vid utgången av mars varje år lämna en rapport till  regeringen med
a) en bedömning av hur klimatarbetet och utsläppsutvecklingen  fortskrider,
b) en bedömning av hur regeringens politik är förenlig med  klimatmålen, och
c) de övriga analyser och bedömningar som myndigheten har  gjort, och
2. tre månader efter det att regeringen har lämnat sin  klimatpolitiska handlingsplan enligt 5 § klimatlagen 
(2017:720) lämna en rapport till regeringen med en bedömning  av handlingsplanen.
Om det finns avvikande meningar bland ledamöterna, ska de  olika meningarna framgå av rapporterna.
Förordning (2018:1570).
Ledning
6 §
Klimatpolitiska rådet leds av en nämnd.
7 §
Nämnden består av en ordförande, en vice ordförande och  högst sex andra ledamöter.
Beslutsförhet
8 §
Nämnden är beslutsför när minst fem av ledamöterna, bland  dem ordföranden eller vice ordföranden, är närvarande.
Organisation
9 §
Vid nämnden finns ett kansli.
10 §
Forskningsrådet för miljö, areella näringar och  samhällsbyggande (Formas) upplåter lokaler och utför  administrativa och handläggande uppgifter åt Klimatpolitiska  rådet.
Anställningar och uppdrag
11 §
Ordföranden, vice ordföranden och andra ledamöter i  nämnden utses av regeringen efter förslag från Klimatpolitiska  rådet. Förordnandena ges för en bestämd tid, dock högst sex år  i följd för ordföranden och högst tre år i följd för övriga  ledamöter. En ledamot som inte är ordförande och som föreslås  bli ordförande får förordnas för ytterligare högst tre år.
Trots det som anges i första stycket får en annan ledamot än  ordföranden förordnas för ytterligare högst två år, om det  finns särskilda skäl för det.
Klimatpolitiska rådet ska lämna förslag som möjliggör att det  i nämnden finns ledamöter som har en hög vetenskaplig  kompetens inom ämnesområdena klimat, klimatpolitik,  nationalekonomi, samhällsvetenskap och beteendevetenskap samt  att en jämn fördelning av kompetens och erfarenhet uppnås. En  jämn könsfördelning ska eftersträvas. Myndighetens förslag ska  ges in till regeringen senast tre månader innan förordnandena  går ut. Förordning (2019:1308).
12 §
Kanslichefen anställs av Formas efter förslag från  Klimatpolitiska rådet.
Tillämpligheten av vissa förordningar
13 §
Klimatpolitiska rådet ska inte tillämpa förordningen 
(2000:605) om årsredovisning och budgetunderlag.
Förordning (2022:570).
14 §
Klimatpolitiska rådet ska inte tillämpa följande  bestämmelser i myndighetsförordningen (2007:515):
- 7 § om samverkan i EU-arbetet och annat internationellt  arbete,
- 20 § om föredragning av ärenden, och
- 29 § om ärendeförteckning till Justitiekanslern.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.