Title: Förordning (2022:959) med kompletterande bestämmelser till Bryssel II-förordningen
SFS Number: Svensk författningssamling 2022:959
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022959-med-kompletterande_sfs-2022-959/
Source Link: http://rkrattsbaser.gov.se/sfst?bet=2022:959
Amendment Register Link: http://rkrattsbaser.gov.se/sfsr?bet=2022:959
Ministry/Authority: Justitiedepartementet L2
Issued: 2022-06-16
Metadata: {"Utfärdad": "2022-06-16"}

==================================================

Förordning (2022:959) med kompletterande bestämmelser till Bryssel II-förordningen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:959
Departement/myndighet
:   
Justitiedepartementet L2
Utfärdad
:   
2022-06-16
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens innehåll
1 §
Denna förordning innehåller bestämmelser som kompletterar
1. rådets förordning (EU) 2019/1111 av den 25 juni 2019 om  behörighet, erkännande och verkställighet av avgöranden i  äktenskapsmål och mål om föräldraansvar, och om  internationella bortföranden av barn (Bryssel II-
förordningen), och
2. lagen (2022:948) med kompletterande bestämmelser till  Bryssel II-förordningen.
Förordningen är meddelad med stöd av 8 kap. 7 §  regeringsformen.
Centralmyndighet
2 §
Regeringskansliet (Utrikesdepartementet) är  centralmyndighet enligt Bryssel II-förordningen i Sverige.
3 §
Centralmyndigheten ska bistå vid tillämpningen av  Bryssel II-förordningen och ha de uppgifter som föreskrivs för  centralmyndigheter i Bryssel II-förordningen.
Behörig domstol i ett särskilt förfarande om vägran av  erkännande eller verkställighet
4 §
En ansökan som avses i 7 § första stycket lagen (2022:948)  med kompletterande bestämmelser till Bryssel II-förordningen  och som avser ett avgörande som helt eller delvis avser ett  barns person görs till
1. den tingsrätt som handlägger ett ärende enligt 21 kap.  föräldrabalken om verkställighet av det avgörande som ansökan  avser, eller
2. en tingsrätt som anges i 21 kap. 1 a § föräldrabalken, om  något ärende som avses i 1 inte har inletts.
En ansökan som avses i 7 § andra stycket lagen med  kompletterande bestämmelser till Bryssel II-förordningen och  som avser ett avgörande som helt eller delvis avser ett barns  person görs till en tingsrätt som anges i 21 kap. 1 a §  föräldrabalken.
5 §
I annat fall än som anges i 4 § görs en ansökan
1. som avses i 7 § första stycket lagen (2022:948) med  kompletterande bestämmelser till Bryssel II-förordningen till  den tingsrätt i följande förteckning inom vars domsområde  sökanden har sin hemvist, eller
2. som avses i 7 § andra stycket den lagen till den tingsrätt  i följande förteckning inom vars domsområde motparten har sin  hemvist.
Om en sökande vid en ansökan som avses i första stycket 1  eller en motpart vid en ansökan som avses i första stycket 2  inte har sin hemvist i Sverige, görs ansökan till Nacka  tingsrätt.
Tingsrätt	        Domsområde
Nacka tingsrätt	        Stockholms län
Uppsala tingsrätt	Uppsala län
Eskilstuna tingsrätt	Södermanlands län
Linköpings tingsrätt	Östergötlands län
Jönköpings tingsrätt	Jönköpings län
Växjö tingsrätt	        Kronobergs län
Kalmar tingsrätt	Kalmar län
Gotlands tingsrätt	Gotlands län
Blekinge tingsrätt	Blekinge län
Kristianstads tingsrätt	Bromölla, Båstads, Hässleholms,
Klippans, Kristianstads, Osby,
Perstorps, Simrishamns, Tomelilla,
Åstorps, Ängelholms, Örkelljunga och
Östra Göinge kommuner
Malmö tingsrätt	        Bjuvs, Burlövs, Eslövs, Helsingborgs,
Höganäs, Hörby, Höörs, Kävlinge,
Landskrona, Lomma, Lunds, Malmö, Sjöbo,
Skurups, Staffanstorps, Svalövs,
Svedala, Trelleborgs, Vellinge och
Ystads kommuner
Halmstads tingsrätt	Hallands län
Göteborgs tingsrätt	Göteborgs, Härryda, Kungälvs, Lysekils,
Munkedals, Mölndals, Orusts, Partille,
Sotenäs, Stenungsunds, Strömstads,
Tanums, Tjörns, Uddevalla och Öckerö
kommuner
Vänersborgs tingsrätt	Ale, Alingsås, Bengtsfors, Bollebygds,
Borås, Dals-Eds, Färgelanda, Herrljunga,
Lerums, Lilla Edets, Marks, Melleruds,
Svenljunga, Tranemo, Trollhättans,
Ulricehamns, Vårgårda, Vänersborgs och
Åmåls kommuner
Skaraborgs tingsrätt	Essunga, Falköpings, Grästorps,
Gullspångs, Götene, Habo, Hjo,
Karlsborgs, Lidköpings, Mariestads,
Mullsjö, Skara, Skövde, Tibro,
Tidaholms, Töreboda och Vara kommuner
Värmlands tingsrätt	Värmlands län
Örebro tingsrätt	Örebro län
Västmanlands tingsrätt	Västmanlands län
Falu tingsrätt	        Dalarnas län
Gävle tingsrätt	        Gävleborgs län
Ångermanlands tingsrätt Västernorrlands län
Östersunds tingsrätt	Jämtlands län
Umeå tingsrätt	        Västerbottens län
Luleå tingsrätt	        Norrbottens län
Underrättelseskyldighet för domstol
6 §
En domstol som med tillämpning av Bryssel II-förordningen  har beslutat att ett avgörande som avser rättegångskostnader  eller ett barns egendom inte ska verkställas i Sverige, ska  samma dag sända en kopia av beslutet till  Kronofogdemyndigheten. Detsamma gäller i fråga om senare  beslut av betydelse för verkställigheten.
Intyg om ett avgörandes äkthet
7 §
En domstol eller annan myndighet ska, om någon begär det,  på en kopia av ett avgörande enligt Bryssel II-förordningen  som har meddelats av myndigheten intyga att avgörandet är  äkta.
Utfärdande, rättelse och återkallelse av intyg
8 §
Intyg enligt artikel 29, 36, 47 eller 49 i Bryssel II-
förordningen utfärdas av den domstol eller annan myndighet som  har meddelat det avgörande som intyget avser. Den myndighet  som har utfärdat intyget beslutar om rättelse eller  återkallelse enligt artikel 37 eller 48 i Bryssel II-
förordningen.
Förklaring om rättshjälp eller om befrielse från avgifter
9 §
En förklaring enligt artikel 74.2 i Bryssel II-
förordningen om att en part i ett förfarande vid socialnämnden  har ansetts uppfylla de ekonomiska villkoren för att helt  eller delvis beviljas rättshjälp lämnas av  Rättshjälpsmyndigheten.
En förklaring enligt artikel 74.2 i förordningen om att en  part i ett förfarande vid socialnämnden har varit befriad från  kostnader eller avgifter lämnas av den nämnden.
En förklaring enligt första eller andra stycket lämnas på  begäran av parten.
Språk och översättningar
10 §
Framställningar och meddelanden till den svenska  centralmyndigheten ska vara skrivna på svenska eller engelska,  eller åtföljas av en översättning till något av dessa språk.
11 §
Översättningar som avses i artikel 91.2 i Bryssel II-
förordningen ska vara på svenska eller engelska.
12 §
En auktoriserad translator är behörig att bestyrka  översättningar som avses i artikel 91.4 i Bryssel II-
förordningen.
Övergångsbestämmelser
2022:959
1. Denna förordning träder i kraft den 1 augusti 2022.
2. Genom förordningen upphävs förordningen (2005:97) med  kompletterande bestämmelser till Bryssel II-förordningen.
3. Bestämmelserna i 4, 5, 8-10 och 13 §§ i den upphävda  förordningen gäller fortfarande för handläggningen av mål och  ärenden som avser avgöranden som har meddelats i ett  förfarande som inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.