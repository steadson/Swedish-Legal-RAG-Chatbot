Title: Förordning (2007:975) med instruktion för Integritetsskyddsmyndigheten
SFS Number: Svensk författningssamling 2007:975
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007975-med-instruktion-for_sfs-2007-975/
Source Link: http://rkrattsbaser.gov.se/sfst?bet=2007:975
Amendment Register Link: http://rkrattsbaser.gov.se/sfsr?bet=2007:975
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2025:853"}

==================================================

Förordning (2007:975) med instruktion för Integritetsskyddsmyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:975
Departement/myndighet
:   
Justitiedepartementet DÅ
Utfärdad
:   
2007-11-22
Ändrad
:   
t.o.m. SFS 2025:853
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Integritetsskyddsmyndighetens uppgift är att arbeta för  att människors grundläggande fri- och rättigheter skyddas i  samband med behandling av personuppgifter och att underlätta  det fria flödet av sådana uppgifter inom Europeiska unionen.
Myndigheten ska följa, analysera och beskriva utvecklingen på  it-området när det gäller frågor som rör integritet och ny  teknik. En redovisning av utvecklingen på området ska lämnas  till regeringen senast den 1 oktober vart fjärde år.
Förordning (2023:726).
2 §
Integritetsskyddsmyndigheten utövar tillsyn över  kamerabevakning enligt kamerabevakningslagen (2018:1200).
Förordning (2020:1123).
2 a §
Myndigheten är tillstånds- och tillsynsmyndighet enligt  kreditupplysningslagen (1973:1173).
Myndigheten är tillsynsmyndighet enligt
- artikel 51.1 i Europaparlamentets och rådets förordning (EU) 
2016/679 av den 27 april 2016 om skydd för fysiska personer  med avseende på behandling av personuppgifter och om det fria  flödet av sådana uppgifter och om upphävande av direktiv 
95/46/EG (allmän dataskyddsförordning),
- lagen (2018:218) med kompletterande bestämmelser till EU:s  dataskyddsförordning och andra föreskrifter som kompletterar  Europaparlamentets och rådets förordning (EU) 2016/679,
- artikel 41.1 i Europaparlamentets och rådets direktiv (EU) 
2016/680 av den 27 april 2016 om skydd för fysiska personer  med avseende på behöriga myndigheters behandling av  personuppgifter för att förebygga, förhindra, utreda, avslöja  eller lagföra brott eller verkställa straffrättsliga  påföljder, och det fria flödet av sådana uppgifter och om  upphävande av rådets rambeslut 2008/977/RIF,
- lagen (2019:1182) om Säkerhetspolisens behandling av  personuppgifter,
- lagen (2021:1171) om behandling av personuppgifter vid  Försvarsmakten och lagen (2021:1172) om behandling av  personuppgifter vid Försvarets radioanstalt, och
- artikel 15.1 i Europaparlamentets och rådets direktiv (EU) 
2016/681 av den 27 april 2016 om användning av  passageraruppgiftssamlingar (PNRuppgifter) för att förebygga,  förhindra, upptäcka, utreda och lagföra terroristbrott och  grov brottslighet.
Myndigheten ska delta i Europeiska dataskyddsstyrelsens  arbete. Förordning (2023:726).
3 §
Myndigheten fullgör de förpliktelser som nämns i artikel 13 i Europarådets konvention om skydd för enskilda vid automatisk databehandling av personuppgifter när det gäller att lämna uppgifter till behörig myndighet i en stat som är ansluten till konventionen.
3 a §
Myndigheten är behörig myndighet för kontroll och  intygande av att sådana enskilda system för insamling av  stödförklaringar via internet som används för lagring i  Sverige uppfyller de krav som följer av Europaparlamentets och  rådets förordning (EU) 2019/788 av den 17 april 2019 om det  europeiska medborgarinitiativet. Förordning (2019:1143).
3 b §
Myndigheten ska fullgöra de uppgifter som avses i artiklarna 15 och 16 i avtalet mellan Europeiska unionen och Amerikas förenta stater om behandling och överföring av uppgifter om finansiella betalningsmeddelanden från Europeiska unionen till Förenta staterna i enlighet med programmet för att spåra finansiering av terrorism (TFTP).
Förordning (2014:244).
3 c §
Myndigheten är tillsynsmyndighet för behandling av  personuppgifter enligt avtalet av den 16 december 2011 mellan  Konungariket Sveriges regering och Amerikas förenta staters  regering om ett förstärkt samarbete för att förebygga och  bekämpa brottslighet och fullgör de förpliktelser som nämns i 
8 kap. 12 § förordningen (2017:504) om internationellt  polisiärt samarbete. Förordning (2017:512).
4 §
/Upphör att gälla U:2025-10-12/
Myndigheten är nationell tillsynsmyndighet enligt
- artikel 19 i Europaparlamentets och rådets förordning (EU) 
2018/1860 av den 28 november 2018 om användning av Schengens  informationssystem för återvändande av tredjelandsmedborgare  som vistas olagligt i medlemsstaterna,
- artikel 55 i Europaparlamentets och rådets förordning (EU) 
2018/1861 av den 28 november 2018 om inrättande, drift och  användning av Schengens informationssystem (SIS) på området  in- och utresekontroller, om ändring av konventionen om  tillämpning av Schengenavtalet och om ändring och upphävande  av förordning (EG) nr 1987/2006,
- artikel 69 i Europaparlamentets och rådets förordning (EU) 
2018/1862 av den 28 november 2018 om inrättande, drift och  användning av Schengens informationssystem (SIS) på området  polissamarbete och straffrättsligt samarbete, om ändring och  upphävande av rådets beslut 2007/533/RIF och om upphävande av  Europaparlamentets och rådets förordning (EG) nr 1986/2006 och  kommissionens beslut 2010/261/EU,
- artikel 37 i rådets förordning (EG) 515/97 av den 13 mars 
1997 om ömsesidigt bistånd mellan medlemsstaternas  administrativa myndigheter och om samarbete mellan dessa och  kommissionen för att säkerställa en korrekt tillämpning av  tull- och jordbrukslagstiftningen (förordning 515/97),
- artikel 42 i Europaparlamentets och rådets förordning (EU) 
2016/794 av den 11 maj 2016 om Europeiska unionens byrå för  samarbete inom brottsbekämpning (Europol) och om ersättande  och upphävande av rådets beslut 2009/371/RIF, 2009/934/RIF, 
2009/935/RIF, 2009/936/RIF och 2009/968/RIF,
- artikel 30.5 i rådets beslut 2008/615/RIF av den 23 juni 
2008 om ett fördjupat gränsöverskridande samarbete, särskilt  för bekämpning av terrorism och gränsöverskridande  brottslighet (Prümrådsbeslutet),
- artikel 41 i Europaparlamentets och rådets förordning (EG)  nr 767/2008 av den 9 juli 2008 om informationssystemet för  viseringar (VIS) och utbytet mellan medlemsstaterna av  uppgifter om viseringar för kortare vistelse (VIS-
förordningen),
- artikel 7.1 och 7.2 i Europaparlamentets och rådets direktiv 
(EU) 2015/413 av den 11 mars 2015 om underlättande av  gränsöverskridande informationsutbyte om  trafiksäkerhetsrelaterade brott (CBE-direktivet), i den  ursprungliga lydelsen,
- artikel 8.5 i rådets beslut 2008/633/RIF av den 23 juni 2008  om åtkomst till informationssystemet för viseringar (VIS) för  sökningar för medlemsstaternas utsedda myndigheter och för  Europol i syfte att förhindra, upptäcka och utreda  terroristbrott och andra grova brott (VIS-rådsbeslutet),
- artiklarna 30 och 33.2 i Europaparlamentets och rådets  förordning (EU) nr 603/2013 av den 26 juni 2013 om inrättande  av Eurodac för jämförelse av fingeravtryck för en effektiv  tillämpning av förordning (EU) nr 604/2013 om kriterier och  mekanismer för att avgöra vilken medlemsstat som är ansvarig  för att pröva en ansökan om internationellt skydd som en  tredjelandsmedborgare eller en statslös person har lämnat in i  någon medlemsstat och för när medlemsstaternas  brottsbekämpande myndigheter begär jämförelser med  Eurodacuppgifter för brottsbekämpande ändamål, samt om ändring  av förordning (EU) nr 1077/2011 om inrättande av en Europeisk  byrå för den operativa förvaltningen av stora it-system inom  området frihet, säkerhet och rättvisa (omarbetning), och
- artikel 42 i Europaparlamentets och rådets förordning (EU)  nr 2018/1727 av den 14 november 2018 om Europeiska unionens  byrå för straffrättsligt samarbete (Eurojust) och om  ersättning och upphävande av rådets beslut 2002/187/RIF.
Förordning (2025:297).
4 §
/Träder i kraft I:2025-10-12/
Myndigheten är nationell tillsynsmyndighet enligt
- artikel 19 i Europaparlamentets och rådets förordning (EU) 
2018/1860 av den 28 november 2018 om användning av Schengens  informationssystem för återvändande av tredjelandsmedborgare  som vistas olagligt i medlemsstaterna,
- artikel 55 i Europaparlamentets och rådets förordning (EU) 
2018/1861 av den 28 november 2018 om inrättande, drift och  användning av Schengens informationssystem (SIS) på området  in- och utresekontroller, om ändring av konventionen om  tillämpning av Schengenavtalet och om ändring och upphävande  av förordning (EG) nr 1987/2006,
- artikel 69 i Europaparlamentets och rådets förordning (EU) 
2018/1862 av den 28 november 2018 om inrättande, drift och  användning av Schengens informationssystem (SIS) på området  polissamarbete och straffrättsligt samarbete, om ändring och  upphävande av rådets beslut 2007/533/RIF och om upphävande av  Europaparlamentets och rådets förordning (EG) nr 1986/2006 och  kommissionens beslut 2010/261/EU,
- artikel 37 i rådets förordning (EG) 515/97 av den 13 mars 
1997 om ömsesidigt bistånd mellan medlemsstaternas  administrativa myndigheter och om samarbete mellan dessa och  kommissionen för att säkerställa en korrekt tillämpning av  tull- och jordbrukslagstiftningen (förordning 515/97),
- artikel 42 i Europaparlamentets och rådets förordning (EU) 
2016/794 av den 11 maj 2016 om Europeiska unionens byrå för  samarbete inom brottsbekämpning (Europol) och om ersättande  och upphävande av rådets beslut 2009/371/RIF, 2009/934/RIF, 
2009/935/RIF, 2009/936/RIF och 2009/968/RIF,
- artikel 30.5 i rådets beslut 2008/615/RIF av den 23 juni 
2008 om ett fördjupat gränsöverskridande samarbete, särskilt  för bekämpning av terrorism och gränsöverskridande  brottslighet (Prümrådsbeslutet),
- artikel 41 i Europaparlamentets och rådets förordning (EG)  nr 767/2008 av den 9 juli 2008 om informationssystemet för  viseringar (VIS) och utbytet mellan medlemsstaterna av  uppgifter om viseringar för kortare vistelse (VIS-
förordningen),
- artikel 7.1 och 7.2 i Europaparlamentets och rådets direktiv 
(EU) 2015/413 av den 11 mars 2015 om underlättande av  gränsöverskridande informationsutbyte om  trafiksäkerhetsrelaterade brott (CBE-direktivet), i den  ursprungliga lydelsen,
- artikel 8.5 i rådets beslut 2008/633/RIF av den 23 juni 2008  om åtkomst till informationssystemet för viseringar (VIS) för  sökningar för medlemsstaternas utsedda myndigheter och för  Europol i syfte att förhindra, upptäcka och utreda  terroristbrott och andra grova brott (VIS-rådsbeslutet),
- artikel 30 och artikel 33.2 i Europaparlamentets och rådets  förordning (EU) nr 603/2013 av den 26 juni 2013 om inrättande  av Eurodac för jämförelse av fingeravtryck för en effektiv  tillämpning av förordning (EU) nr 604/2013 om kriterier och  mekanismer för att avgöra vilken medlemsstat som är ansvarig  för att pröva en ansökan om internationellt skydd som en  tredjelandsmedborgare eller en statslös person har lämnat in i  någon medlemsstat och för när medlemsstaternas  brottsbekämpande myndigheter begär jämförelser med  Eurodacuppgifter för brottsbekämpande ändamål, samt om ändring  av förordning (EU) nr 1077/2011 om inrättande av en Europeisk  byrå för den operativa förvaltningen av stora it-system inom  området frihet, säkerhet och rättvisa (omarbetning),
- artikel 42 i Europaparlamentets och rådets förordning (EU) 
2018/1727 av den 14 november 2018 om Europeiska unionens byrå  för straffrättsligt samarbete (Eurojust) och om ersättning och  upphävande av rådets beslut 2002/187/RIF, och
- artikel 55 och artikel 58.2 i Europaparlamentets och rådets  förordning (EU) 2017/2226 av den 30 november 2017 om  inrättande av ett in- och utresesystem för registrering av in-  och utreseuppgifter och av uppgifter om nekad inresa för  tredjelandsmedborgare som passerar medlemsstaternas yttre  gränser, om fastställande av villkoren för åtkomst till in-  och utresesystemet för brottsbekämpande ändamål och om ändring  av konventionen om tillämpning av Schengenavtalet och  förordningarna (EG) nr 767/2008 och (EU) nr 1077/2011.
Förordning (2025:853).
Ledning
5 §
Myndigheten leds av en myndighetschef, som anställs  genom beslut av regeringen för en period om minst fyra år.  Anställningen får förlängas. Förordning (2018:242).
6 §
Vid myndigheten ska det finnas ett insynsråd som består av  högst nio ledamöter. Förordning (2020:48).
Anställningar och uppdrag
7 §
Generaldirektören är myndighetschef.
Personalansvarsnämnd
8 §
Vid myndigheten ska det finnas en personalansvarsnämnd.
Tillämpligheten av vissa förordningar
9 §
Myndigheten ska tillämpa personalföreträdarförordningen
(1987:1101).
Avgifter
10 §
Myndigheten får mot avgift tillhandahålla konferenser,  kurser, informationsmaterial och kursmaterial. Myndigheten  får bestämma avgifternas storlek upp till full  kostnadstäckning och disponera avgifterna i verksamheten.
Förordning (2017:1074).
Övergångsbestämmelser
2007:975
1. Denna förordning träder i kraft den 1 januari 2008, då förordningen (1998:1192) med instruktion för Datainspektionen ska upphöra att gälla.
2. Bestämmelserna i 1 § i den upphävda förordningen (1988:912)
med instruktion för Datainspektionen gäller dock fortfarande i Datainspektionens verksamhet i de fall datalagen (1973:289) ska tillämpas enligt ikraftträdande- och övergångsbestämmelserna till personuppgiftslagen (1998:204).
2019:555
1. Denna förordning träder i kraft den 1 september 2019.
2. Redovisningen enligt 1 § andra stycket ska lämnas första  gången senast den 1 oktober 2020.
2019:1143
1. Denna förordning träder i kraft den 1 januari 2020.
2. Äldre föreskrifter gäller fortfarande för  medborgarinitiativ som registrerats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.