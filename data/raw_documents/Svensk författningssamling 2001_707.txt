Title: Förordning (2001:707) om patientregister hos Socialstyrelsen
SFS Number: Svensk författningssamling 2001:707
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001707-om-patientregister-hos_sfs-2001-707/
Source Link: http://rkrattsbaser.gov.se/sfst?bet=2001:707
Amendment Register Link: http://rkrattsbaser.gov.se/sfsr?bet=2001:707
Ministry/Authority: Socialdepartementet
Issued: 2001-09-06
Metadata: {"Utfärdad": "2001-09-06", "Ändrad": "t.o.m. SFS 2018:458"}

==================================================

Förordning (2001:707) om patientregister hos Socialstyrelsen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:707
Departement/myndighet
:   
Socialdepartementet
Utfärdad
:   
2001-09-06
Ändrad
:   
t.o.m. SFS 2018:458
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledning
1 §
Socialstyrelsen får föra hälsodataregister enligt 1 § lagen
(1998:543) om hälsodataregister i form av ett patientregister.
Personuppgiftsansvarig
2 §
Av 1 § lagen (1998:543) om hälsodataregister följer att Socialstyrelsen är personuppgiftsansvarig för behandlingen av personuppgifter.
Ändamål för behandling av personuppgifter
3 §
Personuppgifter i patientregistret får behandlas för framställning av statistik, uppföljning, utvärdering och kvalitetssäkring inom den slutna hälso- och sjukvården och inom den del av den öppna vården som inte är primärvård samt forskning och epidemiologiska undersökningar.
Personuppgifter som får behandlas
4 §
Sådana personuppgifter får behandlas som rör  patienter som
1. vårdats inom den slutna hälso- och sjukvården,
2. behandlats av läkare inom den öppna vården som inte är  primärvård, eller
3. behandlats av annan hälso- och sjukvårdspersonal än läkare  inom den psykiatriska öppenvården.
Behandlingen får avse uppgifter om
1. personnummer, kön, födelseår, bosättningsort, vårdenhet,  diagnoser, åtgärder, att åtgärder vidtagits av viss kategori  hälso- och sjukvårdspersonal, yttre orsaker till sjukdom  eller skada, vårdkostnader, grund för psykiatrisk tvångsvård,  tidpunkter för åtgärder och händelser, in- och  utskrivningssätt, planerad vård, och
2. folkbokföringsort, fastighetskoordinater, födelsehemort  eller födelseort, medborgarskap, civilstånd, inflyttning från  och utflyttning till utlandet, personnummerförändringar och  dödsdatum. Förordning (2017:69).
5 §
Utan hinder av 4 § får de uppgifter behandlas som vid  ikraftträdandet finns i Socialstyrelsens sjukvårdsregister.
Förordning (2017:69).
Uppgiftsskyldighet
6 §
Den som bedriver verksamhet inom hälso- och sjukvården  ska, för de ändamål som anges i 3 § lagen (1998:543) om  hälsodataregister, lämna de uppgifter som avses i 4 § andra  stycket 1 till patientregistret.
Statistiska centralbyrån ska lämna de personuppgifter som  avses i 4 § andra stycket 2 till patientregistret.
Socialstyrelsen får utfärda föreskrifter om hur den  uppgiftsskyldighet som avses i första stycket ska  fullgöras. Förordning (2017:69).
Information
7 §
Utöver vad som framgår av artiklarna 13 och 14 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning) ska den som är  personuppgiftsansvarig enligt denna förordning lämna  information till den registrerade om
1. innebörden och omfattningen av det sekretess- och  säkerhetsskydd som gäller för registret, och
2. vad som gäller i fråga om sökbegrepp, direktåtkomst och  utlämnande på medium för automatiserad behandling.
Socialstyrelsen ska på lämpligt sätt informera allmänheten om  registret. Förordning (2018:458).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.