Title: Förordning (1998:962) om vilotid för sjömän
SFS Number: Svensk författningssamling 1998:962
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1998962-om-vilotid-for-sjoman_sfs-1998-962/
Source Link: http://rkrattsbaser.gov.se/sfst?bet=1998:962
Amendment Register Link: http://rkrattsbaser.gov.se/sfsr?bet=1998:962
Ministry/Authority: Landsbygds- och infrastrukturdepartementet RSIB TM
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2014:1262"}

==================================================

Förordning (1998:962) om vilotid för sjömän
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:962
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1998-06-11
Ändrad
:   
t.o.m. SFS 2014:1262
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Lagen (1998:958) om vilotid för sjömän gäller inte för fartygsarbete på fartyg som hör till Polismyndigheten, Försvarsmakten, Kustbevakningen, Trafikverket, Sjöfartsverket eller Tullverket.
I fråga om fartygsarbete som enligt första stycket har undantagits från lagen om vilotid för sjömän gäller i stället arbetstidslagen (1982:673). Förordning (2014:1262).
2 §
Tillsyn över efterlevnaden av lagen om vilotid för sjömän
(1998:958) och av föreskrifter för tillämpningen av lagen utövas av Transportstyrelsen och, utom riket, även av svensk konsul som Regeringskansliet förordnat att utöva sådan tillsyn.
Tillsyn utövas också av Kustbevakningen i den utsträckning som Transportstyrelsen beslutar i samråd med Kustbevakningen.
Förordning (2008:1131).
3 §
Föreskrifter om verkställighet av lagen (1998:958) om vilotid för sjömän samt ytterligare föreskrifter om arbetsordning på fartygen och om anteckningar om vilotid får meddelas av Transportstyrelsen. Föreskrifter om tillsynsförrättningar utom riket, som Transportstyrelsen får meddela med stöd av 6 kap. 4 § fartygssäkerhetsförordningen
(2003:438), ska meddelas i samråd med Utrikesdepartementet.
Förordning (2008:1131).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.