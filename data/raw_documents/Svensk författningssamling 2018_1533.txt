Title: Förordning (2018:1533) om statsbidrag för säkerhetshöjande åtgärder till organisationer inom det civila samhället
SFS Number: Svensk författningssamling 2018:1533
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181533-om-statsbidrag-for_sfs-2018-1533/
Source Link: http://rkrattsbaser.gov.se/sfst?bet=2018:1533
Amendment Register Link: http://rkrattsbaser.gov.se/sfsr?bet=2018:1533
Ministry/Authority: Socialdepartementet
Issued: 2018-08-30
Metadata: {"Utfärdad": "2018-08-30", "Ändrad": "t.o.m. SFS 2025:903"}

==================================================

Förordning (2018:1533) om statsbidrag för säkerhetshöjande åtgärder till organisationer inom det civila samhället
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1533
Departement/myndighet
:   
Socialdepartementet
Utfärdad
:   
2018-08-30
Ändrad
:   
t.o.m. SFS 2025:903
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om  statsbidrag för säkerhetshöjande åtgärder till organisationer  inom det civila samhället.
Statsbidrag enligt denna förordning lämnas i mån av tillgång  på medel.
Förordningen är meddelad med stöd av 8 kap. 7 §  regeringsformen.
2 §
/Upphör att gälla U:2026-01-01/
Myndigheten för stöd till trossamfund prövar frågor om  statsbidrag enligt denna förordning. Förordning (2023:605).
2 §
/Träder i kraft I:2026-01-01/
Myndigheten för ungdoms- och civilsamhällesfrågor prövar  frågor om statsbidrag enligt denna förordning.  Förordning (2025:903).
Ändamål med statsbidraget
3 §
Statsbidraget ska bidra till att tillgodose behov av  säkerhetshöjande åtgärder hos organisationer inom det civila  samhället vars verksamhet påverkas av rädsla för hot, våld  och trakasserier.
Formerna för statsbidraget
3 a §
Statsbidrag lämnas i form av projektbidrag eller  verksamhetsbidrag. Förordning (2023:605).
Vad statsbidrag får lämnas för
4 §
Projektbidrag och verksamhetsbidrag får lämnas för  säkerhetshöjande åtgärder i form av
1. skydd av byggnader, lokaler eller andra anläggningar där  organisationen bedriver verksamhet, och
2. personella resurser eller tekniska lösningar för bevakning  av sådana byggnader, lokaler och andra anläggningar som avses  i 1. Förordning (2023:605).
4 a §
Verksamhetsbidrag får även lämnas för andra  säkerhetshöjande åtgärder än sådana som anges i 4 §.  Förordning (2023:605).
Förutsättningar för statsbidrag
5 §
Har upphävts genom förordning (2025:2).
6 §
/Upphör att gälla U:2025-12-30/
Statsbidrag får också lämnas till organisationer som i sin  verksamhet bidrar till att främja mänskliga rättigheter och  värna demokratin och som
1. är självständiga,
2. saknar vinstsyfte,
3. i sin verksamhet respekterar demokratins idéer, inklusive  jämställdhet och förbud mot diskriminering,
4. är demokratiskt uppbyggda, och
5. bedriver verksamhet i Sverige.
En förutsättning för statsbidrag enligt första stycket är att  organisationens verksamhet påverkas av rädsla för hot, våld  eller trakasserier som har samband med
1. hudfärg, nationellt eller etniskt ursprung, trosbekännelse,  kön, ålder, funktionsnedsättning, sexuell läggning,  könsöverskridande identitet eller uttryck eller annan liknande  omständighet, eller
2. organisationens arbete mot rasism eller liknande former av  fientlighet. Förordning (2023:605).
6 §
/Träder i kraft I:2025-12-30/
Statsbidrag får lämnas till en ideell förening som
1. i sin verksamhet bidrar till att främja mänskliga  rättigheter och värna demokratin,
2. är självständig,
3. är demokratiskt uppbyggd, och
4. bedriver verksamhet i Sverige sedan minst två år före det  datum då ansökan om bidrag lämnas in.
En förutsättning för statsbidrag enligt första stycket är att  organisationens verksamhet påverkas av rädsla för hot, våld  eller trakasserier som har samband med
1. hudfärg, nationellt eller etniskt ursprung, trosbekännelse,  kön, ålder, funktionsnedsättning, sexuell läggning,  könsöverskridande identitet eller uttryck eller annan liknande  omständighet, eller
2. organisationens arbete mot rasism eller liknande former av  fientlighet. Förordning (2025:8).
7 §
/Upphör att gälla U:2025-12-30/
Kravet i 6 § första stycket 4 på demokratisk  uppbyggnad gäller inte för registrerade trossamfund enligt  lagen (1998:1593) om trossamfund eller för stiftelser.
7 §
/Träder i kraft I:2025-12-30/
Statsbidrag får under de förutsättningar som anges i 6 §  andra stycket även lämnas till en stiftelse som saknar  vinstsyfte och som uppfyller kraven i 6 § första stycket 1, 2  och 4. Förordning (2025:8).
7 a §
/Träder i kraft I:2025-12-30/
Statsbidrag får under de förutsättningar som anges i 6 §  andra stycket även lämnas till ett registrerat trossamfund i  den mening som avses i 5 § lagen (1998:1593) om trossamfund  och en församling inom ett sådant trossamfund, under  förutsättning att trossamfundet eller församlingen uppfyller  kraven i 6 § första stycket 1, 2 och 4. Förordning (2025:8).
8 §
/Upphör att gälla U:2025-12-30/
Statsbidrag enligt 6 § får inte lämnas till stiftelser  som är statliga eller kommunala, eller som kontrolleras av  ett företag eller har som ändamål att främja en enskild  familj eller släkt.
8 §
/Träder i kraft I:2025-12-30/
Statsbidrag enligt 7 § får inte lämnas till en stiftelse  som är statlig eller kommunal, eller som kontrolleras av ett  företag eller har som ändamål att främja en enskild familj  eller släkt. Förordning (2025:8).
8 a § /Ny beteckning 9 a § U:2025-12-30/
Statsbidrag får inte lämnas för en åtgärd för vilken det  har beviljats ett annat offentligt stöd.  Förordning (2023:605).
8 a §
/Träder i kraft I:2025-12-30/
Statsbidrag får inte lämnas till en organisation om den  eller någon av dess företrädare som agerar inom ramen för  verksamheten
1. utövar våld, tvång eller hot mot en person eller på annat  sätt kränker en persons grundläggande fri- och rättigheter,
2. diskriminerar personer eller grupper av personer eller på  annat sätt bryter mot principen om alla människors lika värde,
3. försvarar, främjar eller uppmanar till sådana ageranden som  anges i 1 eller 2, eller
4. motarbetar det demokratiska styrelseskicket.
Bidrag får inte heller lämnas till en organisation om det  framkommer att någon av dess samarbetsorganisationer, eller en  företrädare för samarbetsorganisationen, agerar på ett sådant  sätt som anges i första stycket. Förordning (2025:8).
8 b §
/Träder i kraft I:2025-12-30/
Om en organisation, dess företrädare, organisationens  samarbetsorganisation eller samarbetsorganisationens  företrädare har agerat på ett sådant sätt som anges i 8 a §,  får statsbidrag ändå lämnas till organisationen om det finns  särskilda skäl. Vid denna bedömning ska det särskilt beaktas  om
1. organisationen har tagit avstånd från agerandet,
2. organisationen har vidtagit adekvata åtgärder för att  säkerställa att agerandet inte upprepas,
3. det är fråga om ett enstaka agerande, och
4. agerandet ligger långt tillbaka i tiden.
Vid allvarliga överträdelser av en samarbetsorganisation,  eller dess företrädare, ska det vid bedömningen även särskilt  beaktas om samarbetet har avbrutits. Förordning (2025:8).
9 §
/Upphör att gälla U:2025-12-30/
Statsbidrag får inte betalas ut till en sökande som  har skulder för svenska skatter eller avgifter hos  Kronofogdemyndigheten eller är under rekonstruktion, i  likvidation eller försatt i konkurs.
9 §
/Träder i kraft I:2025-12-30/
/Upphör att gälla U:2026-01-01/
Statsbidrag får inte lämnas till en organisation som
1. är under rekonstruktion, i likvidation eller försatt i  konkurs,
2. har skatte- eller avgiftsskulder eller andra skulder som  har lämnats över till Kronofogdemyndigheten och som vid  indrivning handläggs som allmänt mål, eller
3. har en skuld som inte har betalats i rätt tid och som avser  återkrav av bidrag som har lämnats av Myndigheten för stöd  till trossamfund. Förordning (2025:8).
9 §
/Träder i kraft I:2026-01-01/
Statsbidrag får inte lämnas till en organisation som
1. är under rekonstruktion, i likvidation eller försatt i  konkurs,
2. har skatte- eller avgiftsskulder eller andra skulder som  har lämnats över till Kronofogdemyndigheten och som vid  indrivning handläggs som allmänt mål, eller
3. har en skuld som inte har betalats i rätt tid och som avser  återkrav av bidrag som har lämnats av Myndigheten för ungdoms-  och civilsamhällesfrågor. Förordning (2025:903).
9 a §
/Träder i kraft I:2025-12-30/
Statsbidrag får inte lämnas för en åtgärd för vilken det  har beviljats ett annat offentligt stöd.  Förordning (2025:8).
10 §
Statsbidrag får lämnas endast om den sökande  förbinder sig att
1. under minst fyra år från det att bidraget betalats ut  slutligt använda de byggnader, lokaler eller anläggningar som  bidraget avser för de ändamål och i enlighet med de villkor  som beslutades när bidraget beviljades, och
2. under åtgärdernas ekonomiska livslängd inte överlåta den  eller de byggnader, lokaler eller anläggningar som bidraget  avser till någon som avser att använda dem för annat ändamål  eller med andra villkor än de villkor som beslutades när  bidraget beviljades eller, om sådan överlåtelse görs,  återbetala bidraget proportionellt i förhållande till  åtgärdernas återstående livslängd.
11 §
Om en ansökan avser åtgärder i byggnader, lokaler  eller andra anläggningar som ägs av någon annan än den  sökande, får bidrag lämnas endast om ägaren förbinder sig att  under åtgärdernas ekonomiska livslängd inte ta ut högre  ersättning för nyttjandet av byggnaderna, lokalerna eller  anläggningarna på grund av den standardförbättring som  åtgärderna medfört till den del de finansierats med bidrag.
Ansökan
12 §
/Upphör att gälla U:2025-12-30/
En ansökan om statsbidrag ska vara skriftlig och ges in  till Myndigheten för stöd till trossamfund. Den sökande ska  lämna de handlingar och uppgifter som myndigheten behöver för  att kunna pröva ansökan. Förordning (2023:605).
12 §
/Träder i kraft I:2025-12-30/
/Upphör att gälla U:2026-01-01/
En ansökan om statsbidrag ska göras skriftligen av en  behörig företrädare för organisationen. Ansökan ska ha kommit  in till Myndigheten för stöd till trossamfund senast vid den  tidpunkt som myndigheten bestämmer. Den sökande ska lämna de  handlingar och uppgifter som myndigheten behöver för att kunna  pröva ansökan. Förordning (2025:8).
12 §
/Träder i kraft I:2026-01-01/
En ansökan om statsbidrag ska göras skriftligen av en  behörig företrädare för organisationen. Ansökan ska ha kommit  in till Myndigheten för ungdoms- och civilsamhällesfrågor  senast vid den tidpunkt som myndigheten bestämmer. Den sökande  ska lämna de handlingar och uppgifter som myndigheten behöver  för att kunna pröva ansökan. Förordning (2025:903).
Yttrande av Polismyndigheten
13 §
/Upphör att gälla U:2026-01-01/
Innan ett beslut om att bevilja statsbidrag fattas ska  Myndigheten för stöd till trossamfund inhämta ett yttrande  över ansökan från Polismyndigheten. Polismyndigheten ska i  sitt yttrande redovisa sin bedömning av behovet av de åtgärder  som ansökan avser och lämna de eventuella upplysningar i  övrigt som myndigheten bedömer kan ha betydelse vid prövningen  av ansökan. Förordning (2025:2).
13 §
/Träder i kraft I:2026-01-01/
Innan ett beslut om att bevilja statsbidrag fattas ska  Myndigheten för ungdoms- och civilsamhällesfrågor inhämta ett  yttrande över ansökan från Polismyndigheten. Polismyndigheten  ska i sitt yttrande redovisa sin bedömning av behovet av de  åtgärder som ansökan avser och lämna de eventuella  upplysningar i övrigt som myndigheten bedömer kan ha betydelse  vid prövningen av ansökan. Förordning (2025:903).
Beslut och utbetalning
14 §
I ett beslut om statsbidrag ska det anges för vilka  åtgärder bidraget beviljas. Beslutet om bidrag får förenas  med villkor som ska framgå av beslutet. I beslutet ska även  sista dag anges för redovisning enligt 16 §.
15 §
Statsbidraget betalas ut vid ett tillfälle för varje  ansökan. Om bidraget överstiger fem prisbasbelopp enligt 
2 kap. 6 och 7 §§ socialförsäkringsbalken, får det dock  betalas ut vid två tillfällen.
/Rubriken träder i kraft I:2025-12-30/
Anmälningsskyldighet
15 a §
/Träder i kraft I:2025-12-30/
/Upphör att gälla U:2026-01-01/
Den som ansöker om eller har beviljats statsbidrag  enligt denna förordning ska utan dröjsmål anmäla sådana  ändrade förhållanden som kan påverka rätten till eller  storleken på bidraget till Myndigheten för stöd till  trossamfund. Förordning (2025:8).
15 a §
/Träder i kraft I:2026-01-01/
Den som ansöker om eller har beviljats statsbidrag  enligt denna förordning ska utan dröjsmål anmäla sådana  ändrade förhållanden som kan påverka rätten till eller  storleken på bidraget till Myndigheten för ungdoms- och  civilsamhällesfrågor. Förordning (2025:903).
Redovisning
16 §
/Upphör att gälla U:2025-12-30/
Den som har beviljats statsbidrag enligt denna förordning  ska senast vid den tidpunkt som angetts i beslutet till  Myndigheten för stöd till trossamfund lämna en ekonomisk  redovisning av de mottagna medlen och vad de har använts till.  Bidragsmottagaren ska också, om möjligt, redovisa vilka  resultat som har uppnåtts och hur resultaten förhåller sig  till det ändamål som bidraget har beviljats för.
En revisor ska granska om den ekonomiska redovisningen är  tillförlitlig och om räkenskaperna är rättvisande. Revisorns  yttrande över granskningen ska bifogas redovisningen. Om det  bidrag som har tagits emot uppgår till minst fem prisbasbelopp  enligt 2 kap. 6 och 7 §§ socialförsäkringsbalken, ska revisorn  vara auktoriserad eller godkänd.
Den som har beviljats bidrag ska på begäran av Myndigheten för  stöd till trossamfund lämna det underlag som myndigheten  behöver för att granska redovisningen. Förordning (2023:605).
16 §
/Träder i kraft I:2025-12-30/
/Upphör att gälla U:2026-01-01/
En bidragsmottagare ska senast vid den tidpunkt som anges  i beslutet till Myndigheten för stöd till trossamfund lämna en  ekonomisk redovisning av de mottagna medlen och en redogörelse  för vad medlen har använts till. Bidragsmottagaren ska också,  om möjligt, redovisa vilka resultat som har uppnåtts och hur  resultaten förhåller sig till det ändamål som bidraget har  beviljats för.
Redovisningen ska göras på det sätt som myndigheten bestämmer.
Bidragsmottagaren ska även lämna de övriga uppgifter och  handlingar som myndigheten begär. Förordning (2025:8).
16 §
/Träder i kraft I:2026-01-01/
En bidragsmottagare ska senast vid den tidpunkt som anges  i beslutet till Myndigheten för ungdoms- och  civilsamhällesfrågor lämna en ekonomisk redovisning av de  mottagna medlen och en redogörelse för vad medlen har använts  till. Bidragsmottagaren ska också, om möjligt, redovisa vilka  resultat som har uppnåtts och hur resultaten förhåller sig  till det ändamål som bidraget har beviljats för.
Redovisningen ska göras på det sätt som myndigheten bestämmer.
Bidragsmottagaren ska även lämna de övriga uppgifter och  handlingar som myndigheten begär. Förordning (2025:903).
16 a §
/Träder i kraft I:2025-12-30/
En revisor ska granska om den ekonomiska redovisningen  enligt 16 § är tillförlitlig och om räkenskaperna är  rättvisande. Revisorns rapport över granskningen ska bifogas  redovisningen.
Om det bidrag som har tagits emot uppgår till minst fem  prisbasbelopp enligt 2 kap. 6 och 7 §§  socialförsäkringsbalken, ska revisorn vara auktoriserad eller  godkänd. Förordning (2025:8).
16 b §
/Träder i kraft I:2025-12-30/
/Upphör att gälla U:2026-01-01/
En bidragsmottagare ska på begäran av Myndigheten för  stöd till trossamfund lämna de uppgifter och handlingar som  myndigheten behöver för att granska redovisningen enligt 16 §.
Förordning (2025:8).
16 b §
/Träder i kraft I:2026-01-01/
En bidragsmottagare ska på begäran av Myndigheten för  ungdoms- och civilsamhällesfrågor lämna de uppgifter och  handlingar som myndigheten behöver för att granska  redovisningen enligt 16 §. Förordning (2025:903).
17 §
/Upphör att gälla U:2026-01-01/
Myndigheten för stöd till trossamfund ska senast den 
1 april varje år lämna en sammanfattande redogörelse till  regeringen för vad statsbidragen har använts till och, om  möjligt, ge en samlad bedömning av bidragets resultat i  förhållande till dess syfte. Förordning (2023:605).
17 §
/Träder i kraft I:2026-01-01/
Myndigheten för ungdoms- och civilsamhällesfrågor ska  senast den 1 april varje år lämna en sammanfattande  redogörelse till regeringen för vad statsbidragen har använts  till och, om möjligt, ge en samlad bedömning av bidragets  resultat i förhållande till dess syfte. Förordning (2025:903).
/Rubriken träder i kraft I:2025-12-30/
Hinder mot utbetalning
17 a §
/Träder i kraft I:2025-12-30/
/Upphör att gälla U:2026-01-01/
Myndigheten för stöd till trossamfund får besluta att  ett beviljat statsbidrag helt eller delvis inte ska betalas ut  om bidragsmottagaren inte längre uppfyller villkoren för det  eller om det finns grund för återbetalning enligt 18 §.  Beslutet gäller omedelbart. Förordning (2025:8).
17 a §
/Träder i kraft I:2026-01-01/
Myndigheten för ungdoms- och civilsamhällesfrågor får  besluta att ett beviljat statsbidrag helt eller delvis inte  ska betalas ut om bidragsmottagaren inte längre uppfyller  villkoren för det eller om det finns grund för återbetalning  enligt 18 §. Beslutet gäller omedelbart. Förordning (2025:903).
Återbetalning och återkrav
18 §
/Upphör att gälla U:2025-12-30/
Den som beviljats statsbidrag enligt denna förordning  är återbetalningsskyldig, om
1. bidraget har lämnats på felaktiga grunder eller med för  högt belopp,
2. bidraget helt eller delvis inte har utnyttjats eller inte  har använts för det ändamål som det har beviljats för,
3. mottagaren inte har lämnat en redovisning som avses i 
16 §, eller
4. ett åtagande enligt 10 eller 11 § eller andra villkor i  beslutet om stöd inte har följts.
18 §
/Träder i kraft I:2025-12-30/
En bidragsmottagare är skyldig att betala tillbaka  statsbidraget om
1. mottagaren genom att lämna oriktiga uppgifter eller på  något annat sätt har orsakat att bidrag har lämnats felaktigt  eller med för högt belopp,
2. bidraget av något annat skäl har lämnats felaktigt eller  med för högt belopp och mottagaren borde ha insett detta,
3. bidraget helt eller delvis inte har utnyttjats eller  använts för de ändamål som det har beviljats för,
4. mottagaren inte har lämnat en sådan redovisning som avses i 
16 § eller sådana uppgifter och handlingar som avses i 16 b §,
5. ett åtagande enligt 10 eller 11 § eller andra villkor i  beslutet om bidrag inte har följts, eller
6. mottagaren inte uppfyller villkoren i 8 a § och det inte  finns sådana särskilda skäl enligt 8 b § som innebär att  bidrag ändå får lämnas. Förordning (2025:8).
19 §
/Upphör att gälla U:2026-01-01/
Om bidragsmottagaren är återbetalningsskyldig enligt 
18 §, ska Myndigheten för stöd till trossamfund besluta att  helt eller delvis kräva tillbaka statsbidraget.  Förordning (2023:605).
19 §
/Träder i kraft I:2026-01-01/
Om bidragsmottagaren är återbetalningsskyldig enligt 
18 §, ska Myndigheten för ungdoms- och civilsamhällesfrågor  besluta att helt eller delvis kräva tillbaka statsbidraget.
Förordning (2025:903).
20 §
Om ett belopp som har återkrävts med stöd av 19 §  inte betalats i rätt tid, ska dröjsmålsränta enligt  räntelagen (1975:635) tas ut på beloppet.
21 §
/Upphör att gälla U:2026-01-01/
Om det finns särskilda skäl, får Myndigheten för stöd  till trossamfund helt eller delvis avstå från ett krav på  återbetalning enligt 19 § eller ett krav på ränta enligt 20 §.
Förordning (2023:605).
21 §
/Träder i kraft I:2026-01-01/
Om det finns särskilda skäl, får Myndigheten för ungdoms-  och civilsamhällesfrågor helt eller delvis avstå från ett krav  på återbetalning enligt 19 § eller ett krav på ränta enligt 
20 §. Förordning (2025:903).
Bemyndigande
22 §
/Upphör att gälla U:2026-01-01/
Myndigheten för stöd till trossamfund får meddela  ytterligare föreskrifter om statsbidrag för säkerhetshöjande  åtgärder enligt 4 och 4 a §§.
Myndigheten för stöd till trossamfund får också meddela  föreskrifter om verkställigheten av denna förordning.  Förordning (2023:605).
22 §
/Träder i kraft I:2026-01-01/
Myndigheten för ungdoms- och civilsamhällesfrågor får  meddela
1. ytterligare föreskrifter om statsbidrag för  säkerhetshöjande åtgärder enligt 4 och 4 a §§, och
2. föreskrifter om verkställigheten av denna förordning.
Förordning (2025:903).
Överklagande
23 §
/Upphör att gälla U:2025-12-30/
Beslut enligt denna förordning får inte överklagas.
23 §
/Träder i kraft I:2025-12-30/
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut  enligt denna förordning än beslut om hinder mot utbetalning  enligt 17 a § och beslut om återkrav enligt 19 och 21 §§ får  dock inte överklagas. Förordning (2025:8).
Övergångsbestämmelser
2023:605
1. Denna förordning träder i kraft den 1 januari 2024.
2. Myndigheten för stöd till trossamfund ska efter  ikraftträdandet handlägga ansökningar om statsbidrag som har  lämnats in till Kammarkollegiet. Kammarkollegiet ska överlämna  handlingarna till Myndigheten för stöd till trossamfund.
3. Äldre bestämmelser gäller fortfarande för statsbidrag som  har beviljats före ikraftträdandet.
2025:2
1. Denna förordning träder i kraft den 1 februari 2025.
2. Statsbidrag får under tiden till och med den 29 december 
2025 beviljas trossamfund, samverkansorgan och församlingar  som den 31 december 2024 omfattades av den upphävda 5 §.
3. Den upphävda 5 § gäller fortfarande för statsbidrag som har  beviljats före ikraftträdandet.
2025:8
1. Denna förordning träder i kraft den 30 december 2025.
2. Äldre bestämmelser gäller fortfarande för statsbidrag som  har beviljats före ikraftträdandet.
2025:903
1. Denna förordning träder i kraft den 1 januari 2026.
2. Det som anges i 9 § 3 gäller även i fråga om bidrag som har  lämnats av Myndigheten för stöd till trossamfund före  ikraftträdandet.
3. Om Myndigheten för stöd till trossamfund har lämnat  statsbidrag före ikraftträdandet ska en sådan redovisning som  avses i 16 § första stycket lämnas till Myndigheten för  ungdoms- och civilsamhällesfrågor senast vid den tidpunkt som  anges i beslutet om statsbidrag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.