Title: Lag (2020:968) med kompletterande bestämmelser till EU:s förordning om ömsesidigt erkännande av beslut om frysning och beslut om förverkande
SFS Number: Svensk författningssamling 2020:968
URL: https://www.riksdagen.se/sv/dokument-och-lagar/dokument/svensk-forfattningssamling/lag-2020968-med-kompletterande-bestammelser_sfs-2020-968/
Source Link: http://rkrattsbaser.gov.se/sfst?bet=2020:968
Amendment Register Link: http://rkrattsbaser.gov.se/sfsr?bet=2020:968
Ministry/Authority: Justitiedepartementet BIRS
Issued: 2020-11-19
Metadata: {"Utfärdad": "2020-11-19", "Ändrad": "t.o.m. SFS 2024:891"}

==================================================

Lag (2020:968) med kompletterande bestämmelser till EU:s förordning om ömsesidigt erkännande av beslut om frysning och beslut om förverkande
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:968
Departement/myndighet
:   
Justitiedepartementet BIRS
Utfärdad
:   
2020-11-19
Ändrad
:   
t.o.m. SFS 2024:891
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. När Sverige är utfärdande stat av beslut om frysning
3 kap. När Sverige är utfärdande stat av beslut om förverkande
4 kap. Erkännande och verkställighet i Sverige av ett  utländskt beslut om frysning
5 kap. Erkännande och verkställighet i Sverige av ett  utländskt beslut om förverkande
1 kap. Allmänna bestämmelser
1 §
Denna lag innehåller bestämmelser som kompletterar  Europaparlamentets och rådets förordning (EU) 2018/1805 av den 
14 november 2018 om ömsesidigt erkännande av beslut om  frysning och beslut om förverkande, i denna lag kallad EU-
förordningen.
2 §
Termer och uttryck i denna lag har samma betydelse som i  EU-förordningen.
3 §
För erkännande och verkställighet i Sverige av ett beslut  om frysning eller ett beslut om förverkande får det uppställas  krav på att de gärningar som beslutet avser utgör ett brott  enligt svensk rätt. Det gäller dock inte för de brott som  avses i artikel 3.1 i EU-förordningen.
2 kap. När Sverige är utfärdande stat av beslut om frysning
Utfärdande myndighet
1 §
Åklagare är utfärdande myndighet när ett svenskt beslut om  frysning genom beslag, penningbeslag eller kvarstad i brottmål  sänds över till en annan medlemsstat enligt EU-förordningen.
Beslut i Sverige om beslag och penningbeslag enligt denna lag
2 §
En åklagare får besluta om beslag av ett föremål trots att  det inte är tillgängligt vid beslutet, om föremålet
1. skäligen kan antas bli förverkat på grund av brott, och
2. kan antas komma att påträffas i en annan medlemsstat som är  bunden av EU-förordningen.
Det som sägs om föremål i första stycket gäller också om  skriftlig handling. I fråga om beslag av sådan egendom som  avses i 27 kap. 2 och 3 §§ rättegångsbalken gäller även de  förutsättningar som anges i de paragraferna.
Lag (2024:891)
.
3 §
En åklagare får besluta om beslag av egendom i form av  pengar, fordran eller någon annan rättighet, eller av ett  motsvarande värde (penningbeslag), trots att egendomen i fråga  inte är tillgänglig vid beslutet, om egendomen
1. skäligen kan antas bli förverkad på grund av brott, och
2. kan antas komma att påträffas i en annan medlemsstat som är  bunden av EU-förordningen.
Lag (2024:891)
.
4 §
Beslag enligt 2 eller 3 § får beslutas endast om skälen  för åtgärden uppväger det intrång eller de men i övrigt som  åtgärden innebär för den misstänkte eller för något annat  motstående intresse.
Beslag enligt 2 eller 3 § får inte verkställas i Sverige.
Verkställighet genom alternativa åtgärder
5 §
Åklagaren får inte lämna samtycke till att ett beslut om  frysning som har sänts över till en annan medlemsstat  verkställs genom alternativa åtgärder enligt artikel 23.3 i  EU-förordningen.
Det efterföljande förfarandet
6 §
När ett beslag enligt 2 eller 3 § har verkställts i den  verkställande staten tillämpas följande bestämmelser i 27 kap.  rättegångsbalken:
- 4 a § om utlämnande av föremål till målsägande eller någon  annan som trätt i dennes ställe,
- 6 § om rättens prövning,
- 7 § om tid för åtals väckande,
- 8 § första, andra och fjärde styckena om hävande av beslag,
- 11 § om underrättelseskyldighet, och
- 13 § om protokoll och om rätt för den som drabbats av ett  beslag att få ett bevis om beslaget.
När brottmålet avgörs, ska rätten med tillämpning av 27 kap. 
8 § femte stycket rättegångsbalken pröva om beslaget eller  penningbeslaget fortfarande ska bestå.
Lag (2022:329)
.
7 §
När brottmålet avgörs får rätten, på yrkande av åklagaren,  i domen förordna att ett beslut om beslag enligt 2 eller 3 §  eller ett beslut om kvarstad till säkerhet för beslut om  förverkande ska gälla under en viss tid efter det att domen  har fått laga kraft, dock längst till dess att beslutet om  förverkande har verkställts i den verkställande staten.
3 kap. När Sverige är utfärdande stat av beslut om förverkande
Utfärdande myndighet
1 §
Kronofogdemyndigheten är utfärdande myndighet när ett  svenskt beslut om förverkande sänds över till en annan  medlemsstat enligt EU-förordningen.
Verkställighet genom alternativa åtgärder
2 §
Kronofogdemyndigheten får inte lämna samtycke till att ett  beslut om förverkande som har sänts över till en annan  medlemsstat verkställs genom alternativa åtgärder enligt  artikel 23.3 i EU-förordningen.
4 kap. Erkännande och verkställighet i Sverige av ett  utländskt beslut om frysning
Intyg
1 §
Ett intyg om frysning som sänds över till Sverige i  enlighet med artikel 4.1 i EU-förordningen ska åtföljas av det  beslut om frysning som intyget avser.
Intyget ska vara skrivet på eller översatt till svenska eller  engelska.
Verkställande myndighet
2 §
Åklagare är verkställande myndighet när ett utländskt  beslut om frysning sänds över till Sverige enligt EU-
förordningen.
Beslut om erkännande och verkställighet
3 §
Ett beslut om erkännande och verkställighet enligt  artikel 7.1 i EU-förordningen ska innehålla uppgift om det  belopp eller den egendom som verkställigheten ska avse och om  huruvida beslutet om frysning ska verkställas som ett beslut  om beslag, penningbeslag eller kvarstad i brottmål.
Av beslutet om erkännande och verkställighet ska det i  förekommande fall även framgå om uppskov med verkställigheten  har beslutats enligt artikel 10.1 i EU-förordningen.
Motivering av beslut
4 §
Åklagarens beslut i fråga om erkännande och  verkställighet, om avbrytande av verkställigheten enligt  artikel 8.4 i EU-förordningen och om återställande av fryst  egendom till ett brottsoffer ska innehålla skälen för  beslutet. Detsamma gäller åklagarens beslut att skjuta upp,  ställa in eller i andra fall avbryta verkställigheten.
Förfarandet vid verkställigheten
5 §
När ett beslut om frysning ska verkställas som ett beslut  om beslag får husrannsakan, kroppsvisitation eller  kroppsbesiktning göras med tillämpning av reglerna i 28 kap.  rättegångsbalken.
Om beslutet om frysning avser en försändelse som väntas komma  in till ett befordringsföretag, får åklagaren begära att  rätten beslutar om att försändelsen, när den kommer in, ska  hållas kvar till dess att verkställighet har skett.  Bestämmelserna i 27 kap. 9 § andra stycket och tredje stycket  första meningen rättegångsbalken ska då tillämpas. Behörig  domstol är den tingsrätt inom vars domkrets åtgärden ska  vidtas.
Om det kan befaras att det skulle medföra en fördröjning av  väsentlig betydelse för utredningen i den utfärdande staten  att inhämta rättens beslut enligt andra stycket, får ett  sådant beslut meddelas av åklagaren. Bestämmelserna i 27 kap. 
9 a § första stycket andra meningen samt andra och tredje  styckena rättegångsbalken ska då tillämpas.
6 §
När ett beslut om frysning ska verkställas som ett beslut  om kvarstad i brottmål får åklagaren, under de förutsättningar  som anges i 26 kap. 3 § tredje stycket rättegångsbalken, ta  egendom i förvar till dess beslutet om frysning har  verkställts. Husrannsakan, kroppsvisitation eller  kroppsbesiktning får då göras enligt reglerna i 28 kap. samma  balk.
Om egendom tas i förvar ska 26 kap. 3 a och 3 b §§  rättegångsbalken tillämpas.
7 §
De åtgärder som anges i 5 och 6 §§ får vidtas även om den  gärning som beslutet om frysning avser inte motsvarar ett  brott enligt svensk lag, om det för gärningen kan dömas till  fängelse i den utfärdande staten.
8 §
Åklagaren får anlita biträde av Polismyndigheten,  Säkerhetspolisen, Tullverket eller Kustbevakningen när ett  beslut om frysning ska verkställas som ett beslut om beslag  eller penningbeslag och när egendom ska tas i förvar enligt 6 
§.
Avbruten eller inställd verkställighet
9 §
Om verkställigheten av ett beslut om frysning avbryts  eller ställs in med stöd av artikel 8.4, 12.2, 13.3 eller 27.3  i EU-förordningen, ska beslutet om erkännande och  verkställighet upphöra att gälla. Samma förfarande ska då  tillämpas som när motsvarande åtgärd har hävts under en svensk  förundersökning eller rättegång i brottmål.
Första stycket gäller även när verkställigheten avbryts med  stöd av artikel 12.1 i EU-förordningen därför att beslutet om  frysning inte längre är verkställbart eller erkännande och  verkställighet av ett beslut om förverkande vägras.
Återställande av fryst egendom enligt artikel 29 i EU-
förordningen
10 §
Om åklagaren beslutar att återställa fryst egendom till  ett brottsoffer enligt artikel 29.2 i EU-förordningen, ska en  underrättelse om beslutet genast sändas till den som  verkställigheten av beslutet om frysning har skett hos.
Egendomen får återställas först tre veckor efter det att  underrättelsen har översänts. Om den som verkställigheten av  beslutet om frysning har skett hos medger det, får dock  egendomen återställas omedelbart. Detsamma gäller om domstol  fastställer åklagarens beslut att återställa egendom enligt  artikel 29.2 i EU-förordningen.
Prövning i domstol
11 §
När ett beslut om frysning har verkställts, får den som  drabbats av åtgärden begära prövning i domstol av åklagarens  beslut om
1. erkännande och verkställighet enligt artikel 7.1 i EU-
förordningen,
2. att inte avbryta verkställigheten enligt artikel 8.4 i EU-
förordningen, och
3. att återställa fryst egendom enligt artikel 29.2 i EU-
förordningen.
Begäran om en sådan prövning ska göras skriftligen hos  åklagaren, som ska överlämna ärendet till rätten.
12 §
När en begäran enligt 11 § har kommit in till rätten, ska  rätten så snart det kan ske hålla en förhandling i ärendet, om  inte en förhandling uppenbart skulle sakna betydelse för  prövningen.
Vid en förhandling gäller bestämmelserna i 24 kap. 17 §  rättegångsbalken i tillämpliga delar. I de fall som avses i 
11 § första stycket 3 ska den som åklagaren har beslutat att  återställa egendomen till underrättas om förhandlingen.
13 §
Har upphävts genom
lag (2022:329)
.
14 §
Behörig domstol enligt 11 och 13 §§ är den tingsrätt inom  vars domkrets beslutet om frysning har verkställts.
Vid rättens handläggning tillämpas bestämmelserna i  rättegångsbalken om domstols handläggning i brottmål.
Om rätten upphäver ett beslut om erkännande och  verkställighet, ska samma förfarande tillämpas som när  motsvarande åtgärd har hävts under en svensk förundersökning  eller rättegång i brottmål.
5 kap. Erkännande och verkställighet i Sverige av ett  utländskt beslut om förverkande
Intyg
1 §
Ett intyg om förverkande som sänds över till Sverige i  enlighet med artikel 14.1 i EU-förordningen ska åtföljas av  det beslut om förverkande som intyget avser.
Intyget ska vara skrivet på eller översatt till svenska eller  engelska.
Verkställande myndighet
2 §
Kronofogdemyndigheten är verkställande myndighet när ett  utländskt beslut om förverkande sänds över till Sverige enligt  EU-förordningen.
Beslut om erkännande och verkställighet
3 §
Ett beslut om erkännande och verkställighet enligt  artikel 18.1 i EU-förordningen ska innehålla uppgift om det  belopp eller den egendom som verkställigheten ska avse.
Av beslutet om erkännande och verkställighet ska det i  förekommande fall även framgå om en överenskommelse enligt  artikel 18.2 i EU-förordningen har ingåtts, med angivande av  beloppet, och om uppskov med verkställigheten har beslutats  enligt artikel 21.1 i EU-förordningen.
Ett beslut om erkännande och verkställighet ska delges den som  beslutet gäller mot. Om Kronofogdemyndigheten beslutar om  uppskov med verkställigheten enligt artikel 21.1 a i EU-
förordningen, behöver delgivning inte ske så länge skälen för  uppskovet består.
Beslutet om erkännande och verkställighet gäller omedelbart.
Efterföljande beslut om att inte verkställa beslutet om  förverkande
4 §
Ett beslut om erkännande och verkställighet ska upphöra  att gälla om Kronofogdemyndigheten, sedan beslutet har  meddelats, beslutar att inte verkställa beslutet om  förverkande med stöd av artikel 19, 22.3 eller 27.3 i EU-
förordningen. Verkställighetsåtgärder som har gjorts ska då  återgå så långt det är möjligt.
Överklagande
5 §
Kronofogdemyndighetens beslut om erkännande och  verkställighet enligt artikel 18.1 i EU-förordningen får  överklagas till tingsrätten. Andra beslut som fattas av  Kronofogdemyndigheten med stöd av EU-förordningen eller den  här lagen får inte överklagas.
Behörig tingsrätt är den tingsrätt som enligt 18 kap. 1 §  utsökningsbalken ska pröva ett överklagande av  Kronofogdemyndighetens beslut.
Vid handläggningen i domstol tillämpas lagen (1996:242) om  domstolsärenden.
Om rätten upphäver ett beslut om erkännande och  verkställighet, ska de verkställighetsåtgärder som har gjorts  återgå så långt det är möjligt.
Förfogande över förverkad egendom
6 §
Egendom som erhållits vid verkställigheten och som kan  befaras komma till brottslig användning eller annars är  olämplig för försäljning får inte säljas enligt artikel 30.6 a  i EU-förordningen.
Om egendom som erhållits vid verkställigheten utgör ett sådant  kulturföremål för vilket en ansökan om utförseltillstånd  enligt 5 kap. kulturmiljölagen (1988:950) har avslagits eller  vid en prövning skulle ha avslagits, får egendomen inte  återställas till ett brottsoffer i en annan stat eller  överföras till den utfärdande staten enligt artikel 30.2 eller 
30.6 b i EU-förordningen.
7 §
Beslut enligt artikel 30.6 i EU-förordningen om förfogande  över egendom som erhållits vid verkställigheten fattas av  Kronofogdemyndigheten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.