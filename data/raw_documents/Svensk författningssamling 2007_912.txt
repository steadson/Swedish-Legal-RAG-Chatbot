Title: Förordning (2007:912) med instruktion för Medlingsinstitutet
SFS Number: Svensk författningssamling 2007:912
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007912-med-instruktion-for_sfs-2007-912/
Source Link: http://rkrattsbaser.gov.se/sfst?bet=2007:912
Amendment Register Link: http://rkrattsbaser.gov.se/sfsr?bet=2007:912
Ministry/Authority: Arbetsmarknadsdepartementet ARM
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2024:919"}

==================================================

Förordning (2007:912) med instruktion för Medlingsinstitutet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:912
Departement/myndighet
:   
Arbetsmarknadsdepartementet ARM
Utfärdad
:   
2007-11-15
Ändrad
:   
t.o.m. SFS 2024:919
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Medlingsinstitutet ansvarar för den statliga medlingsverksamheten och har till uppgift att verka för en väl fungerande lönebildning.
2 §
Utöver de uppgifter som följer av 46-49, 51-53 och 62 a §§  lagen (1976:580) om medbestämmande i arbetslivet ska  myndigheten
1. verka för att det för kollektivavtalsförhandlingar  upprättas tidsplaner som syftar till att nya avtal sluts innan  föregående avtalsperiod löper ut,
2. samråda med parterna om de samhällsekonomiska  förutsättningarna för förhandlingarna samt utifrån de  rapporter om samhällsekonomin som Konjunkturinstitutet  upprättar uppmärksamma lönebildningsproblem,
3. ta tillvara och upprätthålla den samsyn som finns på  arbetsmarknaden om den internationellt konkurrensutsatta  sektorns lönenormerande roll,
4. inhämta, sammanställa och tolka statistik som är av  betydelse för lönebildningen,
5. inhämta, sammanställa och analysera sådana träffade  kollektivavtal som är av intresse för verksamheten samt  utvärdera avtalsförhandlingarna mellan parterna,
6. registrera sådana avtal om förhandlingsordning som avses i 
47 b § lagen om medbestämmande i arbetslivet, efter ansökan av  kollektivavtalsparterna,
7. ha tillsyn över de medlare som förordnats enligt  förordningen (1976:826) om medling i arbetstvister, och
8. ansvara för officiell statistik enligt förordningen 
(2001:100) om den officiella statistiken samt se till att  statistikens innehåll och omfattning anpassas efter  användarnas behov. Förordning (2024:919).
3 §
Medlingsinstitutet ska ha god överblick över förhållandena på arbetsmarknaden samt följa utvecklingen i Sverige och i omvärlden, särskilt i Europa, när det gäller löner, avtalsförhandlingar och arbetsmarknadslagstiftning.
4 §
Medlingsinstitutet ska analysera löneutvecklingen från ett jämställdhetsperspektiv och följa frågan om diskriminering i lönesättningen på andra grunder än kön.
Medlingsinstitutet ska vidare vid sina överläggningar med arbetsmarknadens parter om kommande och pågående avtalsförhandlingar fästa uppmärksamheten på vikten av att de centrala kollektivavtalen konstrueras så att de främjar de lokala parternas arbete med lönefrågor ur ett jämställdhetsperspektiv. Institutet ska i detta arbete samråda med Diskrimineringsombudsmannen. Förodrning (2008:953).
5 §
Medlingsinstitutet ska upprätta
1. en månatlig rapport om den månadsvisa lönestatistiken,
2. en årlig rapport om den årsvisa lönestatistiken, och
3. en årlig rapport om löneutveckling, avtalsförhandlingar och arbetsmarknadslagstiftning i Sverige och i omvärlden.
5 a §
Myndigheten ska senast den 30 september vartannat år  lämna uppgifter och information till Europeiska kommissionen  enligt artikel 10.2 första stycket a och c samt andra-fjärde  styckena i Europaparlamentets och rådets direktiv (EU) 
2022/2041 av den 19 oktober 2022 om tillräckliga minimilöner i  Europeiska unionen. Förordning (2024:919).
6 §
Myndighetschefen ska på riksdagens begäran redogöra för utvecklingen inom lönebildningen, hur institutet skött sin uppgift att verka för en väl fungerande lönebildning samt vilka konflikter som förekommit på arbetsmarknaden och vilka konsekvenser dessa har fått.
Ledning
7 §
Myndigheten leds av en myndighetschef.
8 §
Vid myndigheten ska det finnas ett insynsråd som består av högst sex ledamöter.
Anställningar och uppdrag
9 §
Generaldirektören är myndighetschef.
Övergångsbestämmelser
2024:919
1. Denna förordning träder i kraft den 15 november 2024.
2. Uppgifter och information enligt 5 a § ska första gången  lämnas senast den 30 september 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.