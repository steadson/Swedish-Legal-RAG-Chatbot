Title: Förordning (2007:624) om statliga ersättningsgarantier för bostäder
SFS Number: Svensk författningssamling 2007:624
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007624-om-statliga_sfs-2007-624/
Source Link: http://rkrattsbaser.gov.se/sfst?bet=2007:624
Amendment Register Link: http://rkrattsbaser.gov.se/sfsr?bet=2007:624
Ministry/Authority: Landsbygds- och infrastrukturdepartementet BB
Issued: 2007-06-20
Metadata: {"Utfärdad": "2007-06-20", "Ändrad": "t.o.m. SFS 2012:550"}

==================================================

Förordning (2007:624) om statliga ersättningsgarantier för bostäder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:624
Departement/myndighet
:   
Landsbygds- och infrastrukturdepartementet BB
Utfärdad
:   
2007-06-20
Omtryck
:   
SFS 2008:21
Ändrad
:   
t.o.m. SFS 2012:550
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Boverket får lämna statlig kreditgaranti
(ersättningsgaranti) till kreditinstitut enligt denna förordning.
Ersättningsgarantin får bara ersätta sådan kreditgaranti som är utfärdad av Statens bostadskreditnämnd med stöd av den upphävda förordningen (1991:1924) om statlig kreditgaranti för bostäder och som fortfarande gäller. Förordning (2012:550).
2 §
Har upphävts genom förordning (2011:242).
Omfattning och villkor
3 §
En utfärdad kreditgaranti får ersättas med en ersättningsgaranti på högst samma belopp. Förordning (2008:21).
4 §
En ersättningsgaranti får beviljas längre garantitid än den kreditgaranti som den ersätter endast i den utsträckning andra kreditgarantier avvecklas eller minskas.
Garantitiden får uppgå till högst tio år längre tid än den kreditgaranti som den ersätter. Förordning (2008:21).
5 §
För ersättningsgaranti tillämpas följande bestämmelser i förordningen (2004:105) om statlig kreditgaranti för lån för bostadsbyggande m.m.:
7 § om ersättning till kreditinstitutet,
9 § om eftergift, och
10 och 11 §§ med övriga bestämmelser. Förordning (2011:242).
Avgift m.m.
6 §
För garantier utfärdade före den 1 januari 1997 får Boverket ta ut en del av avgiften för ersättningsgarantin och kostnader som kan uppstå för skador och infriande av ersättningsgarantier från anslagsmedel inbetalda till garantireserven för äldre garantier. Förordning (2012:550).
7 §
För ersättningsgarantier enligt denna förordning gäller i övrigt vad som föreskrivs om kreditgarantier i förordningen
(2011:211) om utlåning och garantier. Förordning (2011:242).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.