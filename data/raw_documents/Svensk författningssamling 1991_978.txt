Title: Förordning (1991:978) om statsbidrag till produktion
av vissa läromedel
SFS Number: Svensk författningssamling 1991:978
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1991978-om-statsbidrag-till_sfs-1991-978/
Source Link: http://rkrattsbaser.gov.se/sfst?bet=1991:978
Amendment Register Link: http://rkrattsbaser.gov.se/sfsr?bet=1991:978
Ministry/Authority: Utbildningsdepartementet
Issued: 1991-06-13
Metadata: {"Utfärdad": "1991-06-13", "Ändrad": "t.o.m. SFS 2024:266"}

==================================================

Förordning (1991:978) om statsbidrag till produktion
av vissa läromedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:978
Departement/myndighet
:   
Utbildningsdepartementet
Utfärdad
:   
1991-06-13
Omtryck
:   
SFS 1993:454
Ändrad
:   
t.o.m. SFS 2024:266
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statsbidrag enligt denna förordning lämnas för produktion  av läroböcker, andra läromedel och lärarhandledningar i ämnen  och ämnesområden där det är brist på sådant material.
Statsbidrag lämnas endast för produktion av
1. läroböcker, andra läromedel och lärarhandledningar som är  avsedda att användas vid
a) modersmålsträning i förskolan för barn med annat modersmål  än svenska,
b) undervisning som står under tillsyn av Statens  skolinspektion,
2. tolkordlistor. Förordning (2024:266).
2 §
Frågor om statsbidrag prövas av Statens skolverk, om inte något annat följer av 3 §.
Ansökan om statsbidrag görs hos Skolverket.
Förordning (2008:615).
3 §
Frågor om statsbidrag till produktion av läroböcker och  andra läromedel för elever med funktionsnedsättning och till  produktion av lärarhandledningar till sådana läroböcker och  andra läromedel prövas av Specialpedagogiska skolmyndigheten.
Ansökan om statsbidrag görs hos myndigheten.  Förordning (2024:266).
4 §
Statsbidrag får lämnas i form av
1. bidrag till hela produktionskostnaden eller en del av denna,
2. bidrag med återbetalningsskyldighet av hela eller en del av bidraget,
3. garanti om stöd vid förlust. Förordning (1993:454).
5 §
Beslut i ärenden om statsbidrag får inte överklagas. Förordning
(1993:454).
6 §
Statens skolverk och Specialpedagogiska skolmyndigheten får var och en inom sitt område meddela de föreskrifter som behövs för verkställigheten av denna förordning.
Förordning (2008:615).
Övergångsbestämmelser
2008:395
Denna förordning träder i kraft den 1 juli 2008. Äldre bestämmelser gäller fortfarande för bidrag som har beslutats före ikraftträdandet.
2008:615
Denna förordning träder i kraft den 1 oktober 2008. Äldre bestämmelser gäller fortfarande för bidrag som har beslutats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.