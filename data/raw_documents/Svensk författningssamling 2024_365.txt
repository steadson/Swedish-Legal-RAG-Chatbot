Title: Förordning (2024:365) med kompletterande bestämmelser till EU:s förordning om inrättande av en mekanism för koldioxidjustering vid gränsen
SFS Number: Svensk författningssamling 2024:365
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024365-med-kompletterande_sfs-2024-365/
Source Link: http://rkrattsbaser.gov.se/sfst?bet=2024:365
Amendment Register Link: http://rkrattsbaser.gov.se/sfsr?bet=2024:365
Ministry/Authority: Finansdepartementet S2
Issued: 2024-05-30
Metadata: {"Utfärdad": "2024-05-30"}

==================================================

Förordning (2024:365) med kompletterande bestämmelser till EU:s förordning om inrättande av en mekanism för koldioxidjustering vid gränsen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:365
Departement/myndighet
:   
Finansdepartementet S2
Utfärdad
:   
2024-05-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning kompletterar lagen (2024:364) med  kompletterande bestämmelser till EU:s förordning om inrättande  av en mekanism för koldioxidjustering vid gränsen, nedan  kallad kompletteringslagen till CBAM-förordningen. Termer och  uttryck i denna förordning har samma betydelse som i den  lagen.
2 §
Denna förordning är meddelad med stöd av
- 3 § kompletteringslagen till CBAM-förordningen i fråga om 4 
§,
- 16 § kompletteringslagen till CBAM-förordningen i fråga om 7 
§, och
- 8 kap. 7 § regeringsformen i fråga om övriga bestämmelser.
Behörig myndighet
3 §
Av 8 a § förordningen (2012:989) med instruktion för  Naturvårdsverket framgår att Naturvårdsverket är behörig  myndighet enligt Europaparlamentets och rådets förordning (EU) 
2023/956 av den 10 maj 2023 om inrättande av en mekanism för  koldioxidjustering vid gränsen, här benämnd CBAM-förordningen.
Status som godkänd CBAM-deklarant
4 §
Naturvårdsverket får meddela föreskrifter om förfarandet  vid ansökan om och återkallelse av status som godkänd CBAM-
deklarant.
5 §
Energimarknadsinspektionen, Finansinspektionen,  Skatteverket och Tullverket ska till Naturvårdsverket lämna  den information enligt artiklarna 5 och 17 i CBAM-förordningen  som Naturvårdsverket behöver för att kunna fatta beslut om att  bevilja eller återkalla status som godkänd CBAM-deklarant.
Ackreditering
6 §
Styrelsen för ackreditering och teknisk kontroll  verifierar uppgifter om inbäddade utsläpp och ackrediterar  kontrollörer enligt artiklarna 8 och 18 i CBAM-förordningen.
Sanktionsavgift
7 §
En sanktionsavgift enligt 11 § kompletteringslagen till  CBAM-förordningen får beslutas endast om den som avgiften ska  tas ut av har fått tillfälle att yttra sig.
8 §
Sanktionsavgiften ska betalas till Naturvårdsverket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.