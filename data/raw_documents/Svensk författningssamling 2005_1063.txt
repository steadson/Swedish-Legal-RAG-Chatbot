Title: Förordning (2005:1063) om rättsintyg i anledning av brott
SFS Number: Svensk författningssamling 2005:1063
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20051063-om-rattsintyg-i-anledning_sfs-2005-1063/
Source Link: http://rkrattsbaser.gov.se/sfst?bet=2005:1063
Amendment Register Link: http://rkrattsbaser.gov.se/sfsr?bet=2005:1063
Ministry/Authority: Justitiedepartementet DÅ
Issued: 2005-12-08
Metadata: {"Utfärdad": "2005-12-08", "Ändrad": "t.o.m. SFS 2022:55"}

==================================================

Förordning (2005:1063) om rättsintyg i anledning av brott
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:1063
Departement/myndighet
:   
Justitiedepartementet DÅ
Utfärdad
:   
2005-12-08
Ändrad
:   
t.o.m. SFS 2022:55
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller vid inhämtande och utfärdande av sådana intyg som avses i lagen (2005:225) om rättsintyg i anledning av brott (rättsintyg).
2 §
Bestämmelser om att rättsintyg skall inhämtas från läkare vid rättsmedicinsk avdelning inom Rättsmedicinalverket eller läkare som enligt avtal med verket har åtagit sig att utfärda sådana intyg finns i 2 § första stycket lagen (2005:225) om rättsintyg i anledning av brott.
Rättsintyg enligt 2 § andra stycket samma lag skall inhämtas från legitimerad läkare eller legitimerad tandläkare.
3 §
Information enligt 6 § lagen (2005:225) om rättsintyg i anledning av brott skall lämnas av den myndighet som har beslutat att inhämta ett rättsintyg om detta endast avser ett yttrande över dokumentation.
Om en läkarundersökning i syfte att utfärda ett rättsintyg skall göras, skall sådan information som avses i första stycket lämnas av den läkare som skall utföra undersökningen.
Informationen skall lämnas före undersökningen.
Information enligt första och andra styckena skall om möjligt lämnas både muntligen och skriftligen.
4 §
Rättsmedicinalverket får, efter att ha gett  Polismyndigheten, Åklagarmyndigheten och Socialstyrelsen  tillfälle att yttra sig, meddela närmare föreskrifter om
1. ett rättsintygs utformning och innehåll, och
2. utformningen av den information som avses i 3 §.  Förordning (2022:55).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.