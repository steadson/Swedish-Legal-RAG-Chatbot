Title: Förordning (1976:248) om tillämpning av lagen (1974:268) med anledning av miljöskyddskonventionen den 19 februari 1974 mellan Danmark, Finland, Norge och Sverige
SFS Number: Svensk författningssamling 1976:248
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1976248-om-tillampning-av-lagen_sfs-1976-248/
Source Link: http://rkrattsbaser.gov.se/sfst?bet=1976:248
Amendment Register Link: http://rkrattsbaser.gov.se/sfsr?bet=1976:248
Ministry/Authority: Klimat- och näringslivsdepartementet
Issued: 1976-05-13
Metadata: {"Utfärdad": "1976-05-13", "Ändrad": "t.o.m. SFS 1998:1293"}

==================================================

Förordning (1976:248) om tillämpning av lagen (1974:268) med anledning av miljöskyddskonventionen den 19 februari 1974 mellan Danmark, Finland, Norge och Sverige
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1976:248
Departement/myndighet
:   
Klimat- och näringslivsdepartementet
Utfärdad
:   
1976-05-13
Ändrad
:   
t.o.m. SFS 1998:1293
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Svensk bevakningsmyndighet enligt artikel 4 i miljöskyddskonventionen den 19 februari 1974 mellan Danmark, Finland, Norge och Sverige är Naturvårdsverket. Regeringen kan på anmälan av Naturvårdsverket förordna att bevakningsmyndighetens uppgifter i visst ärende skall fullgöras av annan myndighet än naturvårdsverket. Förordning (1998:1293).
2 §
Vad i artikel 5 i konventionen föreskrives om skyldighet för prövningsmyndighet att i vissa fall bereda bevakningsmyndighet i annat nordiskt land tillfälle att avge yttrande har motsvarande tillämpning, när remissförfarande förekommer utan samband med kungörelse eller utställning.
3 §
Vid verkställande av utredning som avses i artikel 7 i konventionen skall Naturvårdsverket samråda med de statliga och kommunala myndigheter som kan antagas ha väsentliga intressen att bevaka i ärendet.
Om det behövs för utredningen, får Naturvårdsverket föranstalta om besiktning i områden som kan skadas av den miljöfarliga verksamheten och om sammanträde med sakägare och andra intressenter. Besked om tid och plats för besiktning eller sammanträde meddelas på lämpligt sätt.
Förordning (1998:1293).
4 §
Det åligger myndighet som besitter särskild sakkunskap i viss fråga att biträda Naturvårdsverket vid fullgörandet av verkets uppgifter som bevakningsmyndighet. Detsamma gäller i fråga om biträde åt myndighet som enligt 1 § har förordnats att fullgöra bevakningsmyndighetens uppgifter. Förordning (1998:1293).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.