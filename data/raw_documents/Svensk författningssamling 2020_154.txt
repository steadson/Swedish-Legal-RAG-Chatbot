Title: Förordning (2020:154) om förlängning av giltighetstiden för handlingar och ändrade tillsynsperioder inom sjöfartsområdet
SFS Number: Svensk författningssamling 2020:154
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020154-om-forlangning-av_sfs-2020-154/
Source Link: http://rkrattsbaser.gov.se/sfst?bet=2020:154
Amendment Register Link: http://rkrattsbaser.gov.se/sfsr?bet=2020:154
Ministry/Authority: Landsbygds- och infrastrukturdepartementet RSIB TM
Issued: 2020-03-26
Metadata: {"Utfärdad": "2020-03-26", "Ändrad": "t.o.m. SFS 2020:1225"}

==================================================

Förordning (2020:154) om förlängning av giltighetstiden för handlingar och ändrade tillsynsperioder inom sjöfartsområdet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:154
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2020-03-26
Ändrad
:   
t.o.m. SFS 2020:1225
Upphävd
: 
2024-07-01
Författningen har upphävts genom
: 
SFS 2024:422
Ändringsregister
:
SFSR (Regeringskansliet)
Källa
:
Fulltext (Regeringskansliet)
Har upphävts genom förordning (2024:422).
1 § Följande certifikat, dokument, intyg och behörighetsbevis  ska gälla i ytterligare femton månader från den dag då  giltighetstiden annars skulle ha löpt ut, om denna dag  infaller under perioden den 1 april 2020-31 maj 2021, dock  längst till och med den 30 september 2021:
- Certifikat som avses i lagen (1980:424) om åtgärder mot  förorening från fartyg eller i föreskrifter meddelade med stöd  av den lagen.
- Certifikat, dokument om godkänd säkerhetsorganisation,  läkarintyg och andra handlingar som avser något visst  förhållande som avses i fartygssäkerhetslagen (2003:364) eller  i föreskrifter meddelade med stöd av den lagen.
- Certifikat som avses i barlastvattenlagen (2009:1165) eller  i föreskrifter meddelade med stöd av den lagen.
- Certifikat, intyg och behörighetsbevis som avses i  förordningen (2011:1533) om behörigheter för sjöpersonal eller  i föreskrifter meddelade med stöd av den förordningen.
Förordning (2020:1225).
2 §
Giltighetstiden för behörighetsbevis som utfärdats med  stöd av 1 kap. 5 § första eller andra stycket förordningen 
(2011:1533) om behörigheter för sjöpersonal ska förlängas  enligt 1 § endast till utgången av giltighetstiden för det  utländska examens-, utbildnings- eller kompetensbevis som det  svenska behörighetsbeviset avser.
3 §
Sådan tillsyn av fartyg och service av utrustning ombord  som ska ske med viss periodicitet under giltighetstiden för  certifikat eller andra hand-lingar som avses i 1 § får som  längst anstå femton månader från den dag då tillsynen eller  servicen senast skulle ha utförts, om denna dag infaller under  perioden den 17 juni 2020-31 maj 2021, dock längst till och  med den 30 september 2021. Förordning (2020:1225).
4 §
Transportstyrelsen får meddela föreskrifter om en  skyldighet för redare och sjömän att lämna uppgifter som  gäller handlingar och tillsyn enligt denna förordning.
Förordning (2020:498).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.