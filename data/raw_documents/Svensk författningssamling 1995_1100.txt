Title: Förordning (1995:1100) med instruktion för Svenska FAO-kommittén
SFS Number: Svensk författningssamling 1995:1100
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951100-med-instruktion-for-svenska_sfs-1995-1100/
Source Link: http://rkrattsbaser.gov.se/sfst?bet=1995:1100
Amendment Register Link: http://rkrattsbaser.gov.se/sfsr?bet=1995:1100
Ministry/Authority: Landsbygds- och infrastrukturdepartementet RSL
Issued: 1995-09-21
Metadata: {"Utfärdad": "1995-09-21", "Ändrad": "t.o.m. SFS 2023:389"}

==================================================

Förordning (1995:1100) med instruktion för Svenska FAO-kommittén
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1100
Departement/myndighet
:   
Landsbygds- och infrastrukturdepartementet RSL
Utfärdad
:   
1995-09-21
Ändrad
:   
t.o.m. SFS 2023:389
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Svenska FAO-kommittén har till uppgift att inom  verksamhetsområdena för Förenta nationernas livsmedels- och  jordbruksorganisation (FAO) bistå regeringen i syfte att  främja en tryggad livsmedelsförsörjning för alla människor  samtidigt som hänsyn tas till hållbar global utveckling och  bevarad biologisk mångfald. Verksamhetsområdena är jordbruk,  fiske och skogsbruk. Förordning (2021:926).
2 §
Kommittén ska särskilt
1. ge råd till regeringen i frågor som rör FAO:s verksamhet och Sveriges deltagande i denna verksamhet,
2. sprida kännedom om och skapa intresse för FAO:s verksamhet, och
3. samarbeta med motsvarande nationella kommittéer i andra länder, särskilt i övriga nordiska länder och i Europeiska unionens medlemsländer. Förordning (2013:14).
Sammansättning
3 §
Kommittén består av en ordförande och högst fjorton andra ledamöter. Förordning (2006:61).
Organisation
4 §
Föredragnings-, utrednings- och kansliuppgifter utförs av  den personal som Landsbygds- och infrastrukturdepartementet  ställer till förfogande. Förordning (2023:389).
Ledning
5 §
Vid tillämpning av myndighetsförordningen (2007:515) ska med myndighetens ledning förstås kommittén.
Förordning (2007:1050).
Undantag från myndighetsförordningen
6 §
Följande bestämmelser i myndighetsförordningen (2007:515)
ska inte tillämpas på kommittén:
2 § om myndighetens ledning,
5 § om delegering,
9-18 §§ om enrådighetsmyndigheter, styrelsemyndigheter och nämndmyndigheter,
22-24 §§ om anställningar och uppdrag,
25 och 26 §§ om personalansvarsnämnd, samt
27 § om myndighetens rätt att företräda staten vid domstol.
Förordning (2007:1050).
Ärendens handläggning
7 §
Kommittén är beslutför när ordföranden och minst hälften av de andra ledamöterna är närvarande.
8 §
Om ett ärende är brådskande, får det avgöras genom  meddelanden mellan ordföranden och de andra ledamöterna.
Förordning (2021:926).
9 §
Kommittén får i arbetsordningen eller i särskilda beslut  lämna över till ordföranden eller till någon som tjänstgör i  kommittén att besluta i frågor som inte behöver prövas av  kommittén. Förordning (2021:926).
Förordnanden
10 §
Regeringen utser ordförande och andra ledamöter.  Förordning (2021:926).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.