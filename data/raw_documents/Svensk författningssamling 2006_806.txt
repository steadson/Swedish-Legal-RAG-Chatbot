Title: Lag (2006:806) om provtagning på djur, m.m.
SFS Number: Svensk författningssamling 2006:806
URL: https://www.riksdagen.se/sv/dokument-och-lagar/dokument/svensk-forfattningssamling/lag-2006806-om-provtagning-pa-djur-m-m_sfs-2006-806/
Source Link: http://rkrattsbaser.gov.se/sfst?bet=2006:806
Amendment Register Link: http://rkrattsbaser.gov.se/sfsr?bet=2006:806
Ministry/Authority: Landsbygds- och infrastrukturdepartementet RSL
Issued: 2006-06-08
Metadata: {"Utfärdad": "2006-06-08", "Ändrad": "t.o.m. SFS 2023:89"}

==================================================

Lag (2006:806) om provtagning på djur, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:806
Departement/myndighet
:   
Landsbygds- och infrastrukturdepartementet RSL
Utfärdad
:   
2006-06-08
Ändrad
:   
t.o.m. SFS 2023:89
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag ska tillämpas på
1. kartläggning och kontroll av smittsamma djursjukdomar,
2. kontroll av restsubstanser och andra ämnen i djur och  djurprodukter,
3. märkning och registrering av djur, samt
4. åtgärder för att förebygga och hindra spridning av  smittsamma djursjukdomar.
Lagen ska tillämpas även på användning av läkemedel för  behandling av djur.
Vad som sägs i denna lag om djursjukdomar gäller även  förekomsten av smittämnen hos djur.
Lag (2023:89)
.
EU-bestämmelser som lagen kompletterar
2 §
Lagen kompletterar sådana bestämmelser i EU-förordningar 
(EU-bestämmelser) som faller inom lagens tillämpningsområde.  Regeringen ska i Svensk författningssamling tillkännage vilka  grundförordningar som avses.
I fråga om EU-bestämmelser som faller inom flera lagars  tillämpningsområde ska regeringen på samma sätt som i första  stycket tillkännage vilka bestämmelser som denna lag  kompletterar.
Regeringen eller den myndighet som regeringen bestämmer får  meddela föreskrifter eller i det enskilda fallet fatta de  beslut som behövs för att komplettera EU-bestämmelserna.
Lag (2021:171)
.
Ord och uttryck
2 a §
I denna lag betyder
1. uttrycket offentlig kontroll
a) offentlig kontroll enligt Europaparlamentets och rådets  förordning (EU) 2017/625 av den 15 mars 2017 om offentlig  kontroll och annan offentlig verksamhet för att säkerställa  tillämpningen av livsmedels- och foderlagstiftningen och av  bestämmelser om djurs hälsa och djurskydd, växtskydd och  växtskyddsmedel samt om ändring av Europaparlamentets och  rådets förordningar (EG) nr 999/2001, (EG) nr 396/2005, (EG)  nr 1069/2009, (EG) nr 1107/2009, (EU) nr 1151/2012, (EU) nr 
652/2014, (EU) 2016/429 och (EU) 2016/2031, rådets  förordningar (EG) nr 1/2005 och (EG) nr 1099/2009 och rådets  direktiv 98/58/EG, 1999/74/EG, 2007/43/EG, 2008/119/EG och 
2008/120/EG och om upphävande av Europaparlamentets och rådets  förordningar (EG) nr 854/2004 och (EG) nr 882/2004, rådets  direktiv 89/608/EEG, 89/662/EEG, 90/425/EEG, 91/496/EEG, 
96/23/EG, 96/93/EG och 97/78/EG samt rådets beslut 92/438/EEG 
(förordningen om offentlig kontroll), och
b) kontroll i övrigt av att denna lag och föreskrifter och  beslut som har meddelats med stöd av lagen följs,
2. uttrycket annan offentlig verksamhet
a) annan offentlig verksamhet enligt förordning (EU) 2017/625,  och
b) sådan offentlig verksamhet som i övrigt utförs med stöd av  lagen eller föreskrifter eller beslut som har meddelats med  stöd av lagen, och
3. uttrycket organ med delegerade uppgifter samma sak som i  förordning (EU) 2017/625.
Lag (2021:171)
.
Tillämpning av förordning (EU) 2017/625
2 b §
Förordning (EU) 2017/625 ska tillämpas även i fråga om  offentlig kontroll och annan offentlig verksamhet som faller  utanför förordningens tillämpningsområde.
Lag (2021:171)
.
Provtagning och undersökning
3 §
För att kartlägga förekomst av, fastställa frihet från eller kontrollera smittsamma djursjukdomar får regeringen eller den myndighet som regeringen bestämmer meddela föreskrifter eller i det särskilda fallet besluta om provtagning eller undersökning enligt denna lag.
För att kontrollera förekomsten av restsubstanser och andra ämnen i djur och djurprodukter får regeringen eller den myndighet som regeringen bestämmer meddela föreskrifter eller i det särskilda fallet besluta om provtagning eller undersökning enligt denna lag.
4 §
Provtagning eller undersökning enligt 3 § skall utföras av veterinär eller annan person som utses av regeringen eller den myndighet som regeringen bestämmer.
Provtagningen eller undersökningen får utföras på djur och djurprodukter, foder samt material i övrigt enligt vad som föreskrivs av regeringen eller den myndighet som regeringen bestämmer.
Provtagningen eller undersökningen får utföras utan samtycke av ägare eller annan rättsinnehavare och skall genomföras på ett sätt som innebär så små olägenheter som möjligt för denne.
Hälsoövervakning, uppgifter om läkemedelsanvändning och villkor för livdjursförsäljning
5 §
Regeringen eller den myndighet som regeringen bestämmer får meddela föreskrifter om vad en veterinär eller den som är ansvarig för ett laboratorium skall iaktta i fråga om skyldighet att anmäla och rapportera misstänkta eller inträffade fall av smittsamma djursjukdomar.
6 §
Regeringen eller den myndighet som regeringen bestämmer får meddela föreskrifter om vad den som håller djur skall iaktta i fråga om
1. skyldighet att anmäla verksamheten till en myndighet och att föra anteckningar om verksamheten,
2. skyldighet att anmäla misstanke om djursjukdom till en veterinär,
3. skyldighet att föra register över behandling med läkemedel och bevara journaler som rör sådan behandling, samt
4. krav på hygien i djurhållningen.
Regeringen eller den myndighet som regeringen bestämmer får vidare meddela föreskrifter eller i ett enskilt fall besluta att djur får säljas till annat än slakt eller flyttas från ett område till ett annat inom landet, endast om djuren är fria från viss sjukdom.
Användning av antimikrobiella medel och immunologiska  veterinärmedicinska läkemedel
6 a §
Regeringen eller den myndighet som regeringen bestämmer  får meddela föreskrifter om
1. begränsningar av eller förbud mot användning av  antimikrobiella medel vid behandling av djur i de fall sådana  begränsningar eller förbud är förenliga med artikel 107.7 och 
107.8 i Europaparlamentets och rådets förordning (EU) 2019/6  av den 11 december 2018 om veterinärmedicinska läkemedel och  om upphävande av direktiv 2001/82/EG, och
2. förbud mot användning eller innehav av immunologiska  veterinärmedicinska läkemedel om något av villkoren i  artikel 110.1 i förordning (EU) 2019/6 är uppfyllt.
Lag (2023:89)
.
Spridning av smitta och ämnen som kan skada människors eller djurs hälsa
7 §
För att förebygga och hindra spridning av smittsamma djursjukdomar får regeringen eller den myndighet som regeringen bestämmer meddela föreskrifter eller i det enskilda fallet besluta om
1. avlivning av djur,
2. isolering av djur, samt
3. begränsningar eller andra villkor när det gäller hanteringen av djur eller produkter av djur och andra varor eller när det gäller kontakter mellan djur och människor.
Om bekämpning av epizootiska sjukdomar och vissa zoonoser finns särskilda bestämmelser i epizootilagen (1999:657) och zoonoslagen (1999:658).
8 §
I fråga om livsmedelsproducerande djur eller produkter från sådana djur som innehåller eller kan antas innehålla sådana ämnen eller restsubstanser som kan göra livsmedlet icke säkert får regeringen eller den myndighet som regeringen bestämmer meddela föreskrifter eller i det enskilda fallet besluta om
1. omhändertagande eller märkning av djur eller djurprodukter,
2. förbud mot att djur eller djurprodukter flyttas, överlåts eller används till livsmedel, samt
3. avlivning av djur.
Märkning m.m.
9 §
Regeringen eller den myndighet som regeringen bestämmer får meddela föreskrifter om
1. märkning, journalföring och registrering av djur samt utfärdande av identitetshandlingar för djur,
2. djurhälsa, flyttningsdokument för djur och hygien vid transport av djur,
3. registrering av djurhållare och anläggningar för djur, samt
4. förbud mot användning av anläggningar som inte uppfyller krav på registrering som föreskrivs med stöd av 3.
I föreskrifter enligt första stycket kan det föreskrivas att en organisation får föra register och utfärda identitetshandlingar.
Offentlig kontroll och annan offentlig verksamhet
10 §
Offentlig kontroll utövas av Statens jordbruksverk och  andra statliga myndigheter enligt föreskrifter som regeringen  meddelar.
Annan offentlig verksamhet utförs av kontrollmyndigheterna och  andra statliga myndigheter enligt vad som anges i denna lag  och i föreskrifter som regeringen meddelar.
Regeringen får meddela föreskrifter om att Jordbruksverket får  överlämna åt länsstyrelserna eller kommunerna att utöva  offentlig kontroll och annan offentlig verksamhet. En kommuns  uppgift ska fullgöras av den eller de kommunala nämnder som  fullgör uppgifter inom miljö- och hälsoskyddsområdet.
Lag (2021:171)
.
11 §
Jordbruksverket samordnar den kontrollverksamhet som  verket har överlämnat till länsstyrelserna eller kommunerna  samt lämnar råd och hjälp i kontrollverksamheten.
Den myndighet som utövar offentlig kontroll ska genom  rådgivning, information och på annat sätt underlätta för den  enskilde att fullgöra sina skyldigheter enligt lagen, de  föreskrifter och beslut som har meddelats med stöd av lagen,  de EU-bestämmelser som lagen kompletterar och de beslut som  har meddelats med stöd av EU-bestämmelserna.
Lag (2021:171)
.
Delegering av vissa uppgifter
11 a §
I förordning (EU) 2017/625 finns bestämmelser om att  vissa uppgifter som ingår i den offentliga kontrollen och  vissa uppgifter i samband med annan offentlig verksamhet får  delegeras till ett organ eller till en fysisk person.
Lag (2021:171)
.
Förvaltningslagens tillämpning
11 b §
Vid offentlig kontroll eller annan offentlig verksamhet  som utförs av ett organ med delegerade uppgifter eller av en  fysisk person som har delegerats vissa uppgifter ska följande  bestämmelser i förvaltningslagen (2017:900) tillämpas:
- 5 § om legalitet, objektivitet och proportionalitet,
- 10 § om partsinsyn,
- 16-18 §§ om jäv,
- 23 § om utredningsansvaret,
- 24 § om när man får lämna uppgifter muntligt,
- 25 § om kommunikation,
- 27 § om dokumentation av uppgifter,
- 31 § om dokumentation av beslut,
- 32 § om motivering av beslut,
- 33 och 34 §§ om underrättelse om innehållet i beslut och hur  ett överklagande går till,
- 36 § om rättelse av skrivfel och liknande, och
- 42 § om vem som får överklaga ett beslut.
Lag (2021:171)
.
Tystnadsplikt
11 c §
Den som i enskild verksamhet utför eller har utfört  offentlig kontroll eller annan offentlig verksamhet får inte  obehörigen röja eller utnyttja det som han eller hon har fått  kännedom om medan uppgifterna utfördes. Detsamma ska gälla den  som i enskild verksamhet utför eller har utfört  laboratorieanalyser, laboratorietester eller  laboratoriediagnostik på prover som tas vid offentlig kontroll  och annan offentlig verksamhet.
I det allmännas verksamhet tillämpas offentlighets- och  sekretesslagen (2009:400) i stället för första stycket.
Lag (2021:171)
.
Föreskrifter om offentlig kontroll och annan offentlig  verksamhet
12 §
Regeringen eller den myndighet som regeringen bestämmer  får meddela föreskrifter om
1. hur offentlig kontroll och annan offentlig verksamhet ska  bedrivas,
2. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till Jordbruksverket,  och
3. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften.
Lag (2021:171)
.
Rätt till upplysningar och tillträde
13 §
En kontrollmyndighet, en officiell veterinär som har  förordnats enligt lagen (2009:1254) om officiella veterinärer,  ett organ med delegerade uppgifter eller en fysisk person som  har delegerats vissa uppgifter har, i den utsträckning det  behövs för den offentliga kontrollen, rätt att
1. på begäran få upplysningar och ta del av handlingar, och
2. få tillträde till områden, anläggningar, byggnader, lokaler  och andra utrymmen där djur hålls eller där djurprodukter,  foder eller material i övrigt förvaras eller annars hanteras  och där göra undersökningar och ta prover.
Det som sägs i första stycket gäller också den som utför annan  offentlig verksamhet.
Lag (2021:171)
.
14 §
Bestämmelserna i 13 § gäller också för Europeiska  kommissionen och Europeiska revisionsrätten och för  inspektörer och experter som utsetts av dessa institutioner i  den utsträckning det behövs för att kontrollera att Sverige  följer
1. de EU-bestämmelser som lagen kompletterar, och
2. EU-bestämmelser om unionens medfinansiering av åtgärder  inom lagens tillämpningsområde.
Lag (2021:171)
.
14 a §
Bestämmelserna i 13 och 14 §§ ska inte tillämpas vid  kontroller och inspektioner på plats som utförs enligt lagen 
(2017:244) om kontroller och inspektioner på plats av  Europeiska byrån för bedrägeribekämpning.
Lag (2021:171)
.
Skyldighet att lämna hjälp
15 §
Bestämmelser om skyldighet för den som är föremål för  offentlig kontroll eller annan offentlig verksamhet att lämna  den hjälp som behövs för att kontrollen eller verksamheten ska  kunna utföras finns i artikel 15.2 och 15.6 i förordning (EU) 
2017/625.
Lag (2021:171)
.
Förelägganden
16 §
Utöver vad som följer av de EU-bestämmelser som lagen  kompletterar får en kontrollmyndighet besluta de förelägganden  som behövs för att lagen, de föreskrifter och beslut som har  meddelats med stöd av lagen, de EU-bestämmelser som lagen  kompletterar och de beslut som har meddelats med stöd av EU-
bestämmelserna ska följas.
Lag (2021:171)
.
Vite
17 §
Förelägganden enligt denna lag eller enligt de EU-
bestämmelser som lagen kompletterar får förenas med vite.
Lag (2021:171)
.
Rättelse
18 §
Om någon inte fullgör sina skyldigheter enligt lagen, de  föreskrifter eller beslut som har meddelats med stöd av lagen,  de EU-bestämmelser som lagen kompletterar eller de beslut som  har meddelats med stöd av EU-bestämmelserna, får  kontrollmyndigheten besluta om rättelse på hans eller hennes  bekostnad.
Lag (2021:171)
.
Rapporteringssystem för överträdelser
18 a §
En kontrollmyndighet ska ha ett ändamålsenligt  rapporteringssystem för den som vill anmäla misstänkta  överträdelser av förordning (EU) 2017/625.
Lag (2021:171)
.
Hjälp av Polismyndigheten
19 §
Polismyndigheten ska lämna den hjälp som behövs för utövande av offentlig kontroll eller verkställighet av beslut enligt denna lag, de föreskrifter eller beslut som har meddelats med stöd av lagen, de EU-bestämmelser som kompletteras av lagen eller de beslut som har meddelats med stöd av EU-bestämmelserna.
Hjälp enligt första stycket får begäras endast om
1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller
2. det annars finns synnerliga skäl.
Lag (2014:705)
.
Ersättning
19 a §
Ersättning av statsmedel kan, om det finns särskilda skäl, lämnas för kostnader eller förluster som uppkommit på grund av
1. sådana beslut enligt denna lag eller enligt föreskrifter meddelade med stöd av lagen som syftar till att kartlägga förekomst av, fastställa frihet från, kontrollera eller förebygga och hindra spridning av djursjukdomar, eller
2. sådana föreskrifter meddelade med stöd av lagen som har det syfte som anges i 1.
Frågor om ersättning prövas av regeringen eller den myndighet som regeringen bestämmer.
Regeringen eller den myndighet som regeringen bestämmer får meddela ytterligare föreskrifter om förutsättningarna för att ersättning ska kunna lämnas och om de kostnader och förluster som ska kunna ersättas.
Lag (2014:518)
.
Avgifter
20 §
Regeringen eller den myndighet som regeringen bestämmer  får meddela föreskrifter om skyldighet att betala avgifter för  offentlig kontroll och annan offentlig verksamhet.
Bemyndigandena enligt första stycket innefattar rätt att  meddela föreskrifter om skyldighet för kommuner att ta ut  sådana avgifter.
Regeringen eller den myndighet som regeringen bestämmer får  meddela föreskrifter om beräkningen av avgifter som tas ut av  statliga myndigheter, ett organ med delegerade uppgifter eller  en fysisk person som har delegerats vissa uppgifter och sådana  organisationer som avses i 9 § andra stycket.
Lag (2021:171)
.
Straffbestämmelser
21 §
Till böter döms den som med uppsåt eller av grov  oaktsamhet
1. bryter mot en föreskrift eller ett beslut som har meddelats  med stöd av 6 §, 7 § första stycket, 8 § eller 9 § första  stycket, eller
2. inte fullgör sina skyldigheter enligt 15 §.
Till böter döms även den som med uppsåt eller av grov  oaktsamhet bryter mot skyldigheter, villkor eller förbud som  finns i de EU-bestämmelser som lagen kompletterar. Detta  gäller dock inte om överträdelsen avser bestämmelser om  myndighetsutövning eller andra bestämmelser i förordning (EU) 
2017/625.
Lag (2021:171)
.
22 §
Om en gärning som avses i 21 § är att anse som ringa,  döms inte till ansvar.
Det ska inte dömas till ansvar enligt denna lag för en gärning  som omfattas av ett föreläggande om vite om gärningen ligger  till grund för en ansökan om utdömande av vitet.
Lag (2021:171)
.
Överklagande m.m.
23 §
Beslut av en kommunal nämnd enligt denna lag, enligt de  föreskrifter som meddelats med stöd av lagen eller enligt de  EU-bestämmelser som lagen kompletterar får överklagas till  länsstyrelsen.
Lag (2021:171)
.
24 §
En statlig förvaltningsmyndighets beslut får överklagas  till allmän förvaltningsdomstol, om det har meddelats
1. enligt denna lag,
2. enligt de föreskrifter som meddelats med stöd av lagen,  eller
3. enligt de EU-bestämmelser som lagen kompletterar.
Detsamma gäller beslut som har meddelats av en officiell  veterinär som har förordnats enligt lagen (2009:1254) om  officiella veterinärer, av en sådan organisation som avses i 9 
§ andra stycket, av ett annat organ med delegerade uppgifter  eller av en fysisk person som har delegerats vissa uppgifter.
Prövningstillstånd krävs vid överklagande till kammarrätten.
Lag (2021:171)
.
24 a §
Det allmännas talan i förvaltningsdomstol ska föras av
1. den myndighet som utövar offentlig kontroll om det  överklagade beslutet har meddelats av en organisation,
2. den myndighet som har förordnat den officiella veterinären,  eller
3. den myndighet som har delegerat uppgiften att utöva  offentlig kontroll eller annan offentlig verksamhet till ett  organ eller till en fysisk person om det överklagade beslutet  har meddelats av ett sådant organ eller en sådan fysisk  person.
Lagen (1986:1142) om överklagande av beslut av enskilda organ  med offentliga förvaltningsuppgifter ska gälla även för  överklagande av beslut som har meddelats av en fysisk person  som har delegerats vissa uppgifter.
Lag (2021:171)
.
25 §
Beslut enligt denna lag, enligt de föreskrifter som har  meddelats med stöd av lagen eller enligt de EU-bestämmelser  som lagen kompletterar ska gälla omedelbart om inte något  annat beslutas.
Lag (2021:171)
.
26 §
Om beslutet har meddelats av en organisation  tillämpas 36-39 §§ och 42-47 §§ förvaltningslagen 
(2017:900).
Lag (2018:827)
.
Övergångsbestämmelser
2006:806
1. Denna lag träder i kraft den 1 juli 2006. Genom lagen upphävs lagen (1992:1683) om provtagning på djur, m.m.
2. Förbud, förelägganden och andra beslut om skyldigheter för enskilda som har meddelats med stöd av äldre föreskrifter och som avser hantering av djurkadaver eller andra animaliska biprodukter skall anses beslutade enligt lagen (2006:805) om foder och animaliska biprodukter. Övriga förbud, förelägganden och andra beslut om skyldigheter för enskilda som har meddelats med stöd av äldre föreskrifter skall anses meddelade med stöd av denna lag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.