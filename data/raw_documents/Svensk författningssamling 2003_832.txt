Title: Förordning (2003:832) om värdesäkring av vissa 
skadeståndslivräntor
SFS Number: Svensk författningssamling 2003:832
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2003832-om-vardesakring-av-vissa_sfs-2003-832/
Source Link: http://rkrattsbaser.gov.se/sfst?bet=2003:832
Amendment Register Link: http://rkrattsbaser.gov.se/sfsr?bet=2003:832
Ministry/Authority: Justitiedepartementet L2
Issued: 2003-11-20
Metadata: {"Utfärdad": "2003-11-20"}

==================================================

Förordning (2003:832) om värdesäkring av vissa 
skadeståndslivräntor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:832
Departement/myndighet
:   
Justitiedepartementet L2
Utfärdad
:   
2003-11-20
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning tillämpas på skadeståndslivräntor som fastställs enligt
1. kungörelsen (1971:14) om tillägg till vissa statliga skadelivräntor, m.m.,
2. lagen (1973:214) om tillägg till vissa ansvarslivräntor och
3. lagen (1973:213) om ändring av skadeståndslivräntor.
2 §
Finansinspektionen skall fastställa de procenttal som indextillägg skall utgå med enligt 5 § kungörelsen (1971:14) om tillägg till vissa statliga skadelivräntor, m.m., 5 och 6 §§
lagen (1973:214) om tillägg till vissa ansvarslivräntor samt de procenttal med vilka ändring skall ske enligt 2 och 3 §§ lagen
(1973:213) om ändring av skadeståndslivräntor.
Finansinspektionen skall också fastställa procenttalen för indextillägg enligt 5 och 6 §§ lagen om tillägg till vissa ansvarslivräntor samt för ändring enligt 2 och 3 §§ lagen om ändring av skadeståndslivräntor för livräntor där dessa lagar gäller i deras lydelse före den 1 januari 2004.
3 §
Finansinspektionen skall så snart som möjligt underrätta dem som skall utge skadeståndslivränta och som är kända av inspektionen om procenttalen enligt 2 § samt offentliggöra talen på lämpligt sätt.
4 §
Tillägg till skadeståndslivränta enligt lagen (1973:214) om tillägg till vissa ansvarslivräntor utges utan föregående ansökan och om möjligt i samma ordning som livräntan.
5 §
Ytterligare föreskrifter om verkställigheten av lagen
(1973:214) om tillägg till vissa ansvarslivräntor får beslutas av Finansinspektionen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.