Title: Barlastvattenförordning (2017:74)
SFS Number: Svensk författningssamling 2017:74
URL: https://www.riksdagen.se/sv/dokument-och-lagar/dokument/svensk-forfattningssamling/barlastvattenforordning-201774_sfs-2017-74/
Source Link: http://rkrattsbaser.gov.se/sfst?bet=2017:74
Amendment Register Link: http://rkrattsbaser.gov.se/sfsr?bet=2017:74
Ministry/Authority: Landsbygds- och infrastrukturdepartementet RSIB TM
Issued: 2017-02-09
Metadata: {"Utfärdad": "2017-02-09", "Ändrad": "t.o.m. SFS 2017:1119"}

==================================================

Barlastvattenförordning (2017:74)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:74
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2017-02-09
Ändrad
:   
t.o.m. SFS 2017:1119
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Hantering av barlastvatten
3 kap. Mottagning av sediment
4 kap. Barlastvattenhanteringsplan
5 kap. Tillsyn m.m.
6 kap. Barlastvattenavgift
7 kap. Övriga bestämmelser
1 kap. Allmänna bestämmelser
Lagstödet för förordningen
1 §
Denna förordning är meddelad med stöd av
- 1 kap. 4 § barlastvattenlagen (2009:1165) i fråga om 1 kap. 
3 §,
- 2 kap. 1 § barlastvattenlagen i fråga om 2 kap. 1-3 §§, 4 §  andra stycket, 7-12 §§ och 13 § andra och tredje stycket,
- 2 kap. 3 § barlastvattenlagen i fråga om 2 kap. 14 och 
15 §§,
- 2 kap. 4 § barlastvattenlagen i fråga om 2 kap. 16-20 §§,
- 2 kap. 5 § barlastvattenlagen i fråga om 2 kap. 6 §,
- 2 kap. 6 § barlastvattenlagen i fråga om 2 kap. 21 §,
- 3 kap. 1 § barlastvattenlagen i fråga om 3 kap. 1 §,
- 3 kap. 2 § barlastvattenlagen i fråga om 3 kap. 2 §,
- 3 kap. 3 § barlastvattenlagen i fråga om 3 kap. 3 §,
- 3 kap. 4 § barlastvattenlagen i fråga om 3 kap. 4 §,
- 4 kap. 1 § barlastvattenlagen i fråga om 4 kap. 1 §,
- 5 kap. 2 och 3 §§ barlastvattenlagen i fråga om 5 kap. 
3 §,
- 5 kap. 3 § barlastvattenlagen i fråga om 5 kap. 4 § andra  stycket,
- 5 kap. 10 § barlastvattenlagen i fråga om 5 kap. 6 §,
- 5 kap. 14 § barlastvattenlagen i fråga om 5 kap. 7 §,
- 10 kap. 1 § barlastvattenlagen i fråga om 7 kap. 5 §, och
- 8 kap. 7 § regeringsformen i fråga om övriga  bestämmelser.
Innehåll
2 §
Denna förordning innehåller föreskrifter som ansluter  till barlastvattenlagen (2009:1165).
Termer och uttryck som används i barlastvattenlagen har samma  betydelse i denna förordning.
Tillämpningsområde
3 §
Transportstyrelsen får meddela föreskrifter om att  barlastvattenlagen (2009:1165) ska tillämpas även på
1. fartyg som trafikerar endast Sveriges sjöterritorium eller  ekonomiska zon, och
2. tävlingsbåtar, fritidsbåtar och räddningsfarkoster med en  längd under 50 meter och en största barlastvattenkapacitet på 
8 kubikmeter.
Transportstyrelsen får också meddela föreskrifter om att  barlastvattenlagen inte ska tillämpas på svenska fartyg som  trafikerar endast en annan stats sjöterritorium eller  ekonomiska zon, eller ett sådant vattenområde och det fria  havet. Sådana föreskrifter får meddelas endast om den andra  staten har godkänt det.
Verkställighetsföreskrifter
4 §
Transportstyrelsen får meddela ytterligare föreskrifter  om verkställigheten av barlastvattenlagen (2009:1165) och  föreskrifter om verkställigheten av denna förordning.
2 kap. Hantering av barlastvatten
Hanteringsmetoder
1 §
För barlastvatten som ska släppas ut och som behandlas  ombord med ett system som godkänts enligt 4 § eller efter  motsvarande prövning i en annan stat, gäller 2 och 3 §§.
Om barlastvattnet i stället skiftas gäller 7-12 §§.
För barlastvatten som hanteras med någon annan godkänd metod  gäller 2-4 §§ eller 13 §.
Innehåll i utsläppt barlastvatten
2 §
Barlastvatten som släpps ut ska innehålla mindre än
1. 10 livsdugliga organismer med en storlek av minst 50  mikrometer per kubikmeter barlastvatten, och
2. 10 livsdugliga organismer med en storlek mindre än 50  mikrometer men minst 10 mikrometer per milliliter  barlastvatten.
3 §
Barlastvatten som släpps ut ska innehålla mindre än
1. en kolonibildande enhet av toxikogena Vibrio cholerae (01  och 0139) per 100 milliliter eller per gram (våtvikt) av  djurplanktonprov,
2. 250 kolonibildande enheter av kolibakterien Escherichia  coli per 100 milliliter, och
3. 100 kolonibildande enheter av intestinala enterokocker per 
100 milliliter.
Godkännande av system och metoder för behandling av  barlastvatten
4 §
Transportstyrelsen prövar efter ansökan frågor om  godkännande av system och metoder för behandling av  barlastvatten för att uppnå kraven i 2 och 3 §§. Innan  Transportstyrelsen beslutar om ett sådant godkännande, ska  den inhämta ett yttrande från Kemikalieinspektionen, om det  inte är obehövligt.
Om prövningen avser ett system som innebär att aktiva  substanser eller beredningar som innehåller aktiva substanser  används, får Transportstyrelsen godkänna detta endast om  systemet har godkänts av Internationella  sjöfartsorganisationen. En ansökan om ett sådant godkännande  görs av Transportstyrelsen.
Med aktiv substans avses en substans eller en organism,  inbegripet ett virus eller en svamp, som har en allmän eller  särskild inverkan på eller mot skadliga vattenlevande  organismer och patogener.
5 §
Transportstyrelsen får meddela föreskrifter om  godkännande av system och metoder för behandling av  barlastvatten.
6 §
Utgår genom förordning (2017:841).
Skifte av barlastvatten
7 §
Barlastvatten ska skiftas i ett havsområde där  vattendjupet uppgår till minst 200 meter och där avståndet  från närmaste land är minst 200 nautiska mil, om fartyget på  sin rutt passerar genom ett sådant område.  Förordning (2017:841).
8 §
Om barlastvatten inte kan skiftas i enlighet med 7 §, ska  skifte i stället göras i ett havsområde där vattendjupet  uppgår till minst 200 meter och där avståndet från närmaste  land är så långt som möjligt, dock minst 50 nautiska mil, om  fartyget på sin rutt passerar genom ett sådant område.
Förordning (2017:841).
9 §
Med närmaste land i 7 och 8 §§ avses närmaste punkt på  baslinjen som den bestäms enligt 4 § lagen (1966:374) om  Sveriges sjöterritorium eller enligt föreskrifter som har  meddelats med stöd av 5 § den lagen.
10 §
Om barlastvatten inte kan skiftas i enlighet med 7 eller 
8 §, ska skifte i stället göras inom ett sådant område för  skifte av barlastvatten som har inrättats särskilt för detta  ändamål, om fartyget på sin rutt passerar genom detta område  eller det ligger i nära anslutning till fartygets rutt.
Förordning (2017:841).
11 §
Skifte av barlastvatten ska utföras med en effektivitet  av minst 95 procent av volymen barlastvatten eller med  genompumpning av minst tre gånger volymen barlastvatten.
12 §
Fartyg byggda efter den 7 september 2017 får inte skifta  barlastvatten.
Fartyg byggda före den 8 september 2017 får inte skifta  barlastvatten efter den första förnyelse av fartygets  internationella oljeskyddscertifikat som sker efter den 8  september 2019. Om det internationella oljeskyddscertifikatet  har utfärdats eller förnyats under perioden 8 september 
2014-7 september 2017 och ytterligare en förnyelse sker före  den 8 september 2019 får fartyget dock inte skifta  barlastvatten efter den sistnämnda förnyelsen.
Fartyg byggda före den 8 september 2017 som inte har ett  internationellt oljeskyddscertifikat får skifta barlastvatten  till och med den 7 september 2024. Förordning (2017:1119).
Andra metoder för hantering av barlastvatten
13 §
Transportstyrelsen prövar frågor om godkännande av andra  metoder för hantering av barlastvatten än dem som avses i 
4 §.
En sådan annan metod får godkännas trots att kraven i 2 och 
3 §§ inte är uppfyllda, om metoden tillförsäkrar åtminstone  samma nivå av skydd för miljön, människors hälsa, egendom  eller resurser som någon av de övriga hanteringsmetoder som  anges i 2 kap. 1 § 1-4 barlastvattenlagen (2009:1165).
Transportstyrelsen får godkänna endast sådana metoder som har  godkänts av Internationella sjöfartsorganisationens  miljöskyddskommitté (MEPC). En ansökan om sådant godkännande  görs av Transportstyrelsen.
Undantag
14 §
Bestämmelserna om hanteringsmetoder i 2 kap. 1 §  barlastvattenlagen (2009:1165) gäller inte för
1. sådant intag eller utsläpp av barlastvatten och sediment  som är nödvändigt för ett nödställt fartygs säkerhet eller  för att rädda människoliv till sjöss,
2. sådant intag eller utsläpp av barlastvatten och sediment  som är en följd av skada på fartyget eller dess utrustning  om
a) alla rimliga försiktighetsåtgärder har vidtagits före och  efter det att skadan inträffat eller upptäckts eller om  utsläppet har gjorts i syfte att förebygga eller begränsa  utsläppet, och
b) rederiet eller den ansvariga befattningshavaren inte  avsiktligt eller av oaktsamhet har orsakat skadan,
3. sådant intag eller utsläpp av barlastvatten och sediment  som görs för att undvika eller begränsa föroreningsolyckor  från fartyget,
4. sådant intag och efterföljande utsläpp av samma  barlastvatten och sediment som görs på det fria havet,
5. sådant utsläpp av barlastvatten och sediment från ett  fartyg som görs på samma plats varifrån allt barlastvatten  och sediment härrör, eller
6. fartyg som deltar i program för bedömning av teknologier  för barlastvattenhantering i den omfattning som följer av  föreskrifter som har meddelats med stöd av 21 §.
15 §
Bestämmelserna om hanteringsmetoder i 2 kap. 1 §  barlastvattenlagen (2009:1165) gäller inte heller för fartyg  som enligt 12 § får hantera barlastvatten genom skifte, men  som inte kan skifta barlastvattnet på grund av att någon av  förutsättningarna i 7, 8 eller 10 § inte är uppfyllda.
Dispens
16 §
Transportstyrelsen får bevilja dispens från  bestämmelserna om hanteringsmetoder i 2 kap. 1 §  barlastvattenlagen (2009:1165) för ett fartyg som används  inom Sveriges sjöterritorium och ekonomiska zon. Dispens får  beviljas endast om hanteringen inte stör eller skadar miljön,  människors hälsa, egendom eller resurser.
17 §
Dispens får beviljas för ett fartyg som
1. ska göra en eller flera resor mellan angivna hamnar eller  platser, eller
2. trafikerar endast särskilt angivna hamnar eller platser.
18 §
En anteckning om beviljad dispens ska göras i fartygets  barlastvattendagbok.
19 §
Innan Transportstyrelsen beslutar om dispens ska  myndigheten inhämta yttranden från Havs- och  vattenmyndigheten och Sveriges meteorologiska och  hydrologiska institut, om det inte är obehövligt.
20 §
Transportstyrelsen får meddela ytterligare föreskrifter  om förutsättningar för dispens.
Program för bedömning av teknologier för  barlastvattenhantering
21 §
Transportstyrelsen får meddela föreskrifter om  barlastvattenhantering för fartyg som deltar i godkända  program för att bedöma teknologier för behandling av  barlastvatten.
Transportstyrelsen prövar frågor om godkännande av  programmen.
3 kap. Mottagning av sediment
1 §
Transportstyrelsen får meddela föreskrifter om skyldighet  att ha en anordning för mottagning av sediment enligt 3 kap. 
1 § barlastvattenlagen (2009:1165).
2 §
Transportstyrelsen får meddela föreskrifter om placering,  utformning och drift av anordningar för mottagning av  sediment.
3 §
Transportstyrelsen får meddela föreskrifter om undantag  från avgiftsförbudet i 3 kap. 3 § första stycket  barlastvattenlagen (2009:1165), om det finns särskilda skäl  för det.
Transportstyrelsen får också besluta om sådana undantag i  enskilda fall.
4 §
Transportstyrelsen får meddela de förelägganden som  behövs för att se till att en anordning för mottagning av  sediment inrättas, placeras, utformas och drivs i enlighet  med barlastvattenlagen (2009:1165) och de föreskrifter och  beslut som har meddelats med stöd av lagen.
4 kap. Barlastvattenhanteringsplan
1 §
Transportstyrelsen prövar efter ansökan frågor om  godkännande av barlastvattenhanteringsplaner för svenska  fartyg.
5 kap. Tillsyn m.m.
Ansvarig myndighet
1 §
Transportstyrelsen utövar tillsyn över att  barlastvattenlagen (2009:1165) och föreskrifter som har  meddelats i anslutning till lagen följs.
Transportstyrelsen får meddela föreskrifter om tillsynen.
Föreskrifter om fartygs konstruktion m.m.
2 §
Transportstyrelsen får meddela föreskrifter om fartygs  konstruktion, utrustning, drift och underhåll för att  förebygga, begränsa och eliminera spridning av vattenlevande  organismer och patogener som kan vara skadliga.
Besiktning och certifikat
3 §
Transportstyrelsen får meddela föreskrifter om att  svenska fartyg som inte omfattas av krav på besiktning och  certifikat enligt 5 kap. 2 och 3 §§ barlastvattenlagen 
(2009:1165) ska besiktas och att certifikat ska utfärdas för  fartygen.
4 §
Transportstyrelsen prövar frågor om utfärdande eller  återkallelse av certifikat som avses i barlastvattenlagen 
(2009:1165) eller i föreskrifter som har meddelats i  anslutning till lagen.
Transportstyrelsen får meddela ytterligare föreskrifter om  sådana certifikat.
5 §
Transportstyrelsen får på begäran av den behöriga  myndigheten i en stat som har anslutit sig till 2004 års  internationella konvention om kontroll och hantering av  barlastvatten och sediment besikta och certifiera ett  utländskt fartyg.
Uppdrag till organisationer
6 §
Transportstyrelsen får genom avtal uppdra åt en sådan  erkänd organisation som avses i 1 kap. 5 §  fartygssäkerhetslagen (2003:364) att undersöka svenska fartyg  och deras utrustning samt utfärda certifikat.
Transportstyrelsen ska offentliggöra vilka organisationer som  den har ingått avtal med.
Föreskrifter om hamnstatskontroll
7 §
Transportstyrelsen får meddela föreskrifter om undantag  från de begränsningar som anges i 5 kap. 7 § andra stycket  barlastvattenlagen (2009:1165) när det gäller inspektion vid  hamnstatskontroll. Förordning (2017:841).
Varning, förbud, förelägganden och verkställighet
8 §
Transportstyrelsen beslutar om åtgärder enligt 6 kap. 2  och 5 §§ barlastvattenlagen (2009:1165).
6 kap. Barlastvattenavgift
1 §
Transportstyrelsen prövar frågor om barlastvattenavgift.
Transportstyrelsen får meddela föreskrifter om hur avgiften  ska betalas.
7 kap. Övriga bestämmelser
Rapportering till andra stater m.fl.
1 §
Transportstyrelsen ska fullgöra de uppgifter som åläggs  administrationen eller Sverige enligt artiklarna 5.2, 8.1  andra-fjärde meningen, 10.4 andra meningen, 11, 13.1 och 14.1  samt regel E-1.5 i 2004 års internationella konvention om  kontroll av hantering av fartygs barlastvatten och  sediment.
2 §
Om det vid sådan besiktning av ett svenskt  fartyg som Transportstyrelsen eller en erkänd organisation  utför i en hamn på en annan stats territorium framkommer att  fartygets eller dess utrustnings kondition inte motsvarar  uppgifterna i certifikatet eller att fartyget på annat sätt  utgör en risk för miljön, människors hälsa, egendom eller  resurser, ska Transportstyrelsen omedelbart underrätta den  behöriga myndigheten i den andra staten om detta.
3 §
En förundersökningsledare som har inlett en  förundersökning om ett brott som anges i 8 kap. 1, 2, 3, 4  eller 5 § barlastvattenlagen (2009:1165), ska anmäla detta  till Åklagarmyndigheten om det skäligen kan befaras att  brottet har begåtts på ett utländskt fartyg.
Åklagarmyndigheten prövar frågan om huruvida den stat där  fartyget är registrerat ska få utredningen i syfte att  lagföringen i stället ska ske i den staten 
(flaggstatsrapport).
Åklagarmyndigheten får meddela föreskrifter om  flaggstatsrapporter.
4 §
En flaggstatsrapport ska sändas till Transportstyrelsen.
Transportstyrelsen ska vidarebefordra flaggstatsrapporten  till den behöriga myndigheten i den stat där fartyget är  registrerat.
Transportstyrelsen ska översätta handlingar som ska skickas  till en annan stat till ett annat språk, om det behövs.
Skyldighet att rapportera olyckshändelser och andra brister  som påverkar hanteringen av barlastvatten
5 §
Transportstyrelsen får meddela föreskrifter om skyldighet  att rapportera olyckshändelser eller andra omständigheter som  visar på brister som i något väsentligt avseende påverkar ett  fartygs möjlighet att hantera barlastvatten.
Avgift
6 §
Transportstyrelsen får meddela föreskrifter om avgifter  för tillsyn och ärendehandläggning enligt barlastvattenlagen 
(2009:1165) och enligt föreskrifter som har meddelats med  stöd av lagen. Förordning (2017:841).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.