Title: Lag (2018:550) med kompletterande bestämmelser till EU:s energimärkningsförordning
SFS Number: Svensk författningssamling 2018:550
URL: https://www.riksdagen.se/sv/dokument-och-lagar/dokument/svensk-forfattningssamling/lag-2018550-med-kompletterande-bestammelser_sfs-2018-550/
Source Link: http://rkrattsbaser.gov.se/sfst?bet=2018:550
Amendment Register Link: http://rkrattsbaser.gov.se/sfsr?bet=2018:550
Ministry/Authority: Klimat- och näringslivsdepartementet RSE
Issued: 2018-05-24
Metadata: {"Utfärdad": "2018-05-24", "Ändrad": "t.o.m. SFS 2022:1141"}

==================================================

Lag (2018:550) med kompletterande bestämmelser till EU:s energimärkningsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:550
Departement/myndighet
:   
Klimat- och näringslivsdepartementet RSE
Utfärdad
:   
2018-05-24
Ändrad
:   
t.o.m. SFS 2022:1141
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens innehåll
1 §
Denna lag kompletterar Europaparlamentets och rådets  förordning (EU) 2017/1369 av den 4 juli 2017 om fastställande  av en ram för energimärkning och om upphävande av direktiv 
2010/30/EU, i den ursprungliga lydelsen (EU:s  energimärkningsförordning).
Ordförklaringar
2 §
I denna lag betyder
- EU:s marknadskontrollförordning: Europaparlamentets och  rådets förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011, och
- marknadskontrollmyndighet: den myndighet som utövar  marknadskontroll enligt EU:s energimärkningsförordning, EU:s  marknadskontrollförordning och denna lag.
Lag (2022:1141)
.
Marknadskontrollmyndighet
3 §
Den myndighet som regeringen bestämmer ska vara  marknadskontrollmyndighet.
Bestämmelser om marknadskontroll finns i EU:s  energimärkningsförordning och i EU:s  marknadskontrollförordning.
Lag (2021:682)
.
3 a §
Vid marknadskontroll enligt EU;s  marknadskontrollförordning har marknadskontrollmyndigheten  befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1141)
.
Förelägganden
4 §
Marknadskontrollmyndigheten får besluta de förelägganden  som behövs i ett enskilt fall för att EU:s  energimärkningsförordning och EU:s marknadskontrollförordning  ska följas.
Lag (2022:1141)
.
5 §
Ett beslut enligt 3 a eller 4 § får förenas med vite.
Lag (2021:682)
.
Omedelbar verkställbarhet
6 §
Marknadskontrollmyndigheten får, när den fattar beslut  enligt 3 a eller 4 §, bestämma att beslutet ska gälla  omedelbart.
Lag (2021:682)
.
Hjälp från Polismyndigheten
7 §
På begäran av marknadskontrollmyndigheten ska  Polismyndigheten ge den hjälp som behövs när  marknadskontrollmyndigheten vidtar åtgärder enligt 3 a §, om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  användas, eller
2. det annars finns synnerliga skäl.
Lag (2021:682)
.
Ekonomisk ersättning
8 §
En leverantör ska ersätta marknadskontrollmyndigheten  för kostnader för granskning av handlingar samt för  provtagning och undersökning av prov, om det vid kontrollen  visar sig att produkten inte uppfyller kraven enligt EU:s  energimärkningsförordning.
9 §
Marknadskontrollmyndigheten ska ersätta en leverantör  för varuprover och liknande, om det finns särskilda skäl för  det.
Tystnadsplikt
10 §
Den som har befattat sig med ett ärende som gäller  marknadskontroll enligt EU:s energimärkningsförordning och  denna lag får inte obehörigen röja eller utnyttja vad han  eller hon då har fått veta om någons affärs- eller  driftförhållanden.
I det allmännas verksamhet tillämpas offentlighets- och  sekretesslagen (2009:400).
Överklagande
11 §
Marknadskontrollmyndighetens beslut enligt denna lag  får överklagas till allmän förvaltningsdomstol.
Prövningstillstånd krävs vid överklagande till  kammarrätten.
Övergångsbestämmelser
2018:550
1. Denna lag träder i kraft den 1 juli 2018.
2. Genom lagen upphävs lagen (2011:721) om märkning av  energirelaterade produkter.
3. Äldre föreskrifter gäller fortfarande för förelägganden  och förbud som har beslutats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.