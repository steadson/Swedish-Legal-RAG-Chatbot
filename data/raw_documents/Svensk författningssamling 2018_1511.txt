Title: Förordning (2018:1511) om försöksverksamhet med viktat högskoleprovsresultat vid urval
SFS Number: Svensk författningssamling 2018:1511
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181511-om-forsoksverksamhet-med_sfs-2018-1511/
Source Link: http://rkrattsbaser.gov.se/sfst?bet=2018:1511
Amendment Register Link: http://rkrattsbaser.gov.se/sfsr?bet=2018:1511
Ministry/Authority: Utbildningsdepartementet
Issued: 2018-07-05
Metadata: {"Utfärdad": "2018-07-05"}

==================================================

Förordning (2018:1511) om försöksverksamhet med viktat högskoleprovsresultat vid urval
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1511
Departement/myndighet
:   
Utbildningsdepartementet
Utfärdad
:   
2018-07-05
Tidsbestämd
: 
2022-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om en  försöksverksamhet med viktat högskoleprovsresultat vid urval  till högskoleutbildning på grundnivå eller avancerad nivå.  Syftet är att förbättra högskoleprovets prognosförmåga för  olika utbildningar.
2 §
Med högskola avses i denna förordning både universitet  och högskolor som omfattas av högskolelagen (1992:1434).
Med viktat högskoleprovsresultat avses att provets delar med  kvantitativa respektive verbala uppgifter får tillmätas olika  betydelse vid urval till olika utbildningar utifrån den  relevans de har för utbildningarna.
3 §
Försöksverksamheten ska bedrivas vid urval till  utbildning som påbörjas under perioden den 1 juni 2019-31 maj 
2021.
4 §
Universitets- och högskolerådet beslutar om deltagande  i försöksverksamheten.
5 §
En högskola som med stöd av 4 § har fått tillstånd att  delta i försöksverksamheten får inom ramen för denna  verksamhet vid urval tillmäta ett högskoleprovs kvantitativa  och verbala delar olika vikt i förhållande till olika  utbildningar. Alla delar av provet som ger ett resultat måste  ges en vikt.
6 §
Om en sökande har fler än ett giltigt provresultat,  ska det prov som den sökande som helhet har bäst resultat på  användas vid urvalet.
7 §
Universitets- och högskolerådet får meddela
ytterligare föreskrifter om försöksverksamheten.
Övergångsbestämmelser
2018:1511
1. Denna förordning träder i kraft den 1 januari 2019.
2. Förordningen upphör att gälla vid utgången av 2021.
3. Bestämmelserna i 7 kap. 20 § andra stycket andra meningen  högskoleförordningen (1993:100) gäller även efter utgången av 
2021 i fråga om provresultat enligt denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.