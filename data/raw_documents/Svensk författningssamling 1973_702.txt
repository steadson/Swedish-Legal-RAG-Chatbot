Title: Kungl. Maj:ts kungörelse (1973:702)
med anledning av konung Gustaf VI Adolfs frånfälle;
SFS Number: Svensk författningssamling 1973:702
URL: https://www.riksdagen.se/sv/dokument-och-lagar/dokument/svensk-forfattningssamling/kungl-majts-kungorelse-1973702med-anledning_sfs-1973-702/
Source Link: http://rkrattsbaser.gov.se/sfst?bet=1973:702
Amendment Register Link: http://rkrattsbaser.gov.se/sfsr?bet=1973:702
Ministry/Authority: Justitiedepartementet L6
Issued: 1973-09-19
Metadata: {"Utfärdad": "1973-09-19"}

==================================================

Kungl. Maj:ts kungörelse (1973:702)
med anledning av konung Gustaf VI Adolfs frånfälle;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1973:702
Departement/myndighet
:   
Justitiedepartementet L6
Utfärdad
:   
1973-09-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Vi Carl Gustaf, Sveriges konung, ger till känna följande.
Ett hårt slag har drabbat fosterlandet. Sveriges, Götes och Vendes  Konung, Gustaf VI Adolf, har avlidit den 15 september 1973 kl. 20.35.  Sveriges folk känner djup sorg över hans bortgång.
En sällsynt andlig resning kännetecknade Gustaf VI Adolf både som  människa och statsöverhuvud. Med okuvlig pliktuppfyllelse och levande  förståelse för tidens strömningar har han med taktfull fasthet fyllt  sin konungsliga gärning under en nära tjugotreårig regeringstid.
Den betydelsefulla nyorienteringen av vårt samhälle, liksom Sveriges  ökade gemenskap med omvärlden, har av Gustaf VI Adolf mötts med stor  förståelse. Hans betydelsefulla kulturella insatser på en mängd  områden har i hög grad gagnat vårt land.
Gustaf VI Adolf har blivit en förebild för en konung i ett  demokratiskt samhälle. Han har omfattats med vördnad och tillgivenhet  av alla svenskar och hans gärningar har följts med beundran och  tacksamhet.
Det rum den hädangångne lämnat har Vi nu intagit. Sålunda har Vi  enligt gällande grundlagar tillträtt rikets styrelse som Sveriges  konung.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.