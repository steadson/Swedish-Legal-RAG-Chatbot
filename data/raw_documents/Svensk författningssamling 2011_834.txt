Title: Förordning (2011:834) om insättningsgaranti
SFS Number: Svensk författningssamling 2011:834
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011834-om-insattningsgaranti_sfs-2011-834/
Source Link: http://rkrattsbaser.gov.se/sfst?bet=2011:834
Amendment Register Link: http://rkrattsbaser.gov.se/sfsr?bet=2011:834
Ministry/Authority: Finansdepartementet
Issued: 2011-06-16
Metadata: {"Utfärdad": "2011-06-16", "Ändrad": "t.o.m. SFS 2020:179"}

==================================================

Förordning (2011:834) om insättningsgaranti
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:834
Departement/myndighet
:   
Finansdepartementet
Utfärdad
:   
2011-06-16
Ändrad
:   
t.o.m. SFS 2020:179
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning innehåller bestämmelser som kompletterar lagen (1995:1571) om insättningsgaranti.
Avgift för prövning av kontovilkor
2 §
Ett institut som ansöker om prövning av villkoren för ett  kontoslag enligt 3 b § lagen (1995:1571) om  insättningsgaranti ska betala en avgift på 2 000 kronor.  Detsamma ska gälla för prövning av ändrade villkor för ett  kontoslag. Avgiften ska betalas till garantimyndigheten när  ansökan ges in. Förordning (2016:631).
Samarbete mellan insättningsgarantisystem
3 §
I fråga om återbetalningar för garantimyndighetens  räkning till insättare i filialer som ett institut har  upprättat i ett annat EES-land ska garantimyndigheten lämna  instruktioner till insättningsgarantisystemet där filialen  finns. Garantimyndigheten ska tillhandahålla de medel som  krävs före utbetalningen och kompensera det utländska  insättningsgarantisystemet för alla kostnader som det ådragit  sig.
Återbetalningar till insättare i filialer som upprättats här  i landet av ett institut i ett annat EES-land ska göras av  garantimyndigheten för ett utländskt garantisystems räkning.  Återbetalningarna ska göras i enlighet med instruktioner från  insättningsgarantisystemet i institutets hemland och  utbetalning ska ske när detta insättningsgarantisystem  tillhandahållit de medel som krävs. Garantimyndigheten är  inte ansvarig för åtgärder som myndigheten vidtar i enlighet  med lämnade instruktioner. Garantimyndigheten ska, för det  utländska insättningsgarantisystemets räkning, lämna  information till samt vara berättigad att ta emot  skriftväxling från berörda insättare. Förordning (2016:631).
Vissa skyldigheter för garantimyndigheten
4 §
Garantimyndigheten ska uppfylla den informations- och  underrättelseskyldighet gentemot Europeiska bankmyndigheten  som följer av artiklarna 10.10, 13.2 andra stycket och 14.5  andra stycket i direktiv 2014/49/EU, i den ursprungliga  lydelsen. Förordning (2016:631).
5 §
Garantimyndigheten ska årligen fastställa myndighetens  administrativa kostnader för utbetalningar enligt lagen 
(1995:1571) om insättningsgaranti. Förordning (2016:631).
6 §
Garantimyndigheten ska på sin webbplats tillhandahålla  all nödvändig information för insättarna som följer av  direktiv 2014/49/EU, i den ursprungliga lydelsen.
Förordning (2016:631).
7 §
Garantimyndigheten ska minst vart tredje år, eller oftare  i de fall det anses vara lämpligt, stresstesta sina system.  Det första stresstestet ska genomföras senast den 3 juli 
2017.
För utförandet av stresstesterna får garantimyndigheten  endast använda information som är nödvändig. Informationen  får inte lagras längre än vad som krävs för det syftet.
Förordning (2016:631).
Bemyndigande
8 §
Garantimyndigheten får i fråga om lagen (1995:1571) om  insättningsgaranti meddela föreskrifter om
1. det högsta ersättningsbeloppet enligt 4 § andra stycket,
2. hur instituten ska lämna information om garantin i enlighet  med 11-11 c §§ och hur mottagande av sådan information ska  bekräftas,
3. beräkningen av avgifter för garantin enligt 13 §,
4. sådana uppgifter om insättare och insättningar som avses i 
16 § och 17 § första stycket, och
5. att vissa uppgifter som ska lämnas till garantimyndigheten  enligt 16 § i stället ska lämnas till Finansinspektionen.
Garantimyndigheten får vidare meddela föreskrifter om  verkställigheten av denna förordning.
Innan garantimyndigheten meddelar föreskrifter med stöd av  första stycket 3 eller 5, ska Finansinspektionen ges tillfälle  att yttra sig. Förordning (2020:179).
9 §
Har upphävts genom förordning (2020:179).
10 §
Har upphävts genom förordning (2020:179).
11 §
Har upphävts genom förordning (2020:179).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.