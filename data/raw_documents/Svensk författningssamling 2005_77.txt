Title: Förordning (2005:77) om kontroll av vissa ersättningsanspråk 
m.m.
SFS Number: Svensk författningssamling 2005:77
URL: https://www.riksdagen.se/sv/dokument-och-lagar/dokument/svensk-forfattningssamling/forordning-200577-om-kontroll-av-vissa_sfs-2005-77/
Source Link: http://rkrattsbaser.gov.se/sfst?bet=2005:77
Amendment Register Link: http://rkrattsbaser.gov.se/sfsr?bet=2005:77
Ministry/Authority: Justitiedepartementet DÅ
Issued: 2005-02-24
Metadata: {"Utfärdad": "2005-02-24", "Ändrad": "t.o.m. SFS 2021:951"}

==================================================

Förordning (2005:77) om kontroll av vissa ersättningsanspråk 
m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:77
Departement/myndighet
:   
Justitiedepartementet DÅ
Utfärdad
:   
2005-02-24
Ändrad
:   
t.o.m. SFS 2021:951
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Om ett rättshjälpsbiträde, en offentlig försvarare, ett  målsägandebiträde eller en särskild företrädare för barn i mål  om brott som hör under allmänt åtal yrkar ersättning av  allmänna medel med 100 000 kronor eller mer, ska rätten höra  åklagaren om ersättningsanspråket. Åklagaren ska yttra sig  över den yrkade ersättningen för arbete, särskilt i fråga om  ersättning för arbete som utförts under förundersökningen.
Om ett ersättningsanspråk enligt första stycket framställs i  ett mål där åtal inte har väckts, ska rätten höra  undersökningsledaren. Undersökningsledaren ska alltid höras om  ersättningsanspråket uppgår till minst 30 000 kronor och i  annat fall om det behövs för att bedöma skäligheten i  anspråket. Undersökningsledaren ska yttra sig över den yrkade  ersättningen för arbete. Förordning (2021:951).
2 §
En domstol eller någon annan myndighet som beslutar om ersättning av allmänna medel till ett rättshjälpsbiträde, ett offentligt biträde, en offentlig försvarare, ett målsägandebiträde, en särskild företrädare för barn eller en av domstol förordnad likvidator skall, om den som tillerkänns ersättningen är advokat, rapportera till Sveriges advokatsamfund när den yrkade ersättningen sätts ned med en betydande del. Rapportering skall alltid ske när den yrkade ersättningen sätts ned med 50 000 kr eller mer.
3 §
Domstolsverket får meddela föreskrifter för domstolar och andra myndigheter om att dessa skall lämna uppgifter till Justitiekanslern i anledning av beslut i frågor om rättshjälp och offentligt biträde.
Domstolsverket får meddela föreskrifter för domstolar om att dessa skall lämna uppgifter till Justitiekanslern även i anledning av beslut i frågor om offentlig försvarare, målsägandebiträde, särskild företrädare för barn, ersättningsgaranti enligt 17 kap. 7 a § äktenskapsbalken, ersättning av allmänna medel till målsägande eller enskild part, ersättning av allmänna medel till vittne, sakkunnig eller annan som inte är part, ersättning av allmänna medel till likvidator samt återbetalningsskyldighet för försvararkostnader enligt 31 kap. 1 och 11 §§ rättegångsbalken eller kostnader för målsägandebiträde enligt 8 § lagen (1988:609) om målsägandebiträde.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.