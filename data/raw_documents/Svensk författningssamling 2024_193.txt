Title: Förordning (2024:193) om indelning av tunga fordon i koldioxidutsläppsklasser
SFS Number: Svensk författningssamling 2024:193
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024193-om-indelning-av-tunga-fordon_sfs-2024-193/
Source Link: http://rkrattsbaser.gov.se/sfst?bet=2024:193
Amendment Register Link: http://rkrattsbaser.gov.se/sfsr?bet=2024:193
Ministry/Authority: Landsbygds- och infrastrukturdepartementet
Issued: 2024-03-27
Metadata: {"Utfärdad": "2024-03-27"}

==================================================

Förordning (2024:193) om indelning av tunga fordon i koldioxidutsläppsklasser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:193
Departement/myndighet
:   
Landsbygds- och infrastrukturdepartementet
Utfärdad
:   
2024-03-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av
- 8 § lagen (2024:173) om indelning av tunga fordon i  koldioxidutsläppsklasser i fråga om 4 och 5 §§,
- 8 kap. 11 § regeringsformen i fråga om 7 §, och
- 8 kap. 7 § regeringsformen i fråga om övriga bestämmelser.
Ordförklaringar
2 §
Med fordon, tungt fordon, fordonsgrupp,  rapporteringsperiod och referensvärde för koldioxidutsläpp  avses i denna förordning detsamma som i lagen (2024:173) om  indelning av tunga fordon i koldioxidutsläppsklasser.
3 §
I denna förordning avses med förordning (EU) 2017/2400  kommissionens förordning (EU) 2017/2400 av den 12 december 
2017 om genomförande av Europaparlamentets och rådets  förordning (EG) nr 595/2009 vad gäller bestämning av tunga  fordons koldioxidutsläpp och bränsleförbrukning och om ändring  av Europaparlamentets och rådets direktiv 2007/46/EG och  kommissionens förordning (EU) nr 582/2011.
Den första rapporteringsperiod som avses i lagens bestämmelse  om referensvärde för koldioxidutsläpp
4 §
Den första rapporteringsperioden enligt 4 § 2 lagen 
(2024:173) om indelning av tunga fordon i  koldioxidutsläppsklasser är den rapporteringsperiod som  infaller närmast efter att det enligt artikel 24 i förordning 
(EU) 2017/2400 har införts ett förbud mot registrering,  försäljning eller ibruktagande av sådana fordon i den  fordonsgrupp som det aktuella fordonet tillhör som inte  uppfyller skyldigheterna i artikel 9 i förordning (EU) 
2017/2400.
Hur en utsläppsminskningskurva ska beräknas
5 §
Transportstyrelsen får meddela föreskrifter om hur en  utsläppsminskningskurva som avses i 5 § lagen (2024:173) om  indelning av tunga fordon i koldioxidutsläppsklasser ska  beräknas.
Indelning i koldioxidutsläppsklasser
6 §
Transportstyrelsen ska dela in tunga fordon i  koldioxidutsläppsklasser enligt 9 § lagen (2024:173) om  indelning av tunga fordon i koldioxidutsläppsklasser.
För fordon som ska vara, men ännu inte är, registrerade i  vägtrafikregistret ska indelningen göras i samband med den  första registreringen av fordonet enligt vägtrafikdatalagen 
(2019:369) och föreskrifter som har meddelats i anslutning  till den lagen.
Omprövning av indelningen i koldioxidutsläppsklasser
7 §
Transportstyrelsen får meddela föreskrifter om förfarandet  för omprövning av ett tungt fordons indelning i en  koldioxidutsläppsklass.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.