Title: Förordning (2010:769) med instruktion för Myndigheten för tillgängliga medier
SFS Number: Svensk författningssamling 2010:769
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2010769-med-instruktion-for_sfs-2010-769/
Source Link: http://rkrattsbaser.gov.se/sfst?bet=2010:769
Amendment Register Link: http://rkrattsbaser.gov.se/sfsr?bet=2010:769
Ministry/Authority: Kulturdepartementet
Issued: 2010-06-23
Metadata: {"Utfärdad": "2010-06-23", "Ändrad": "t.o.m. 2025:367"}

==================================================

Förordning (2010:769) med instruktion för Myndigheten för tillgängliga medier
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:769
Departement/myndighet
:   
Kulturdepartementet
Utfärdad
:   
2010-06-23
Ändrad
:   
t.o.m. 2025:367
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Myndigheten för tillgängliga medier ska arbeta för att  alla ska ha tillgång till litteratur, nyheter och  samhällsinformation utifrån vars och ens förutsättningar  oavsett läsförmåga eller funktionsnedsättning.
Myndigheten har till uppgift att
1. vara ett nationellt kunskapscentrum för tillgängliga  medier,
2. främja tillgänglighet till och universell utformning av  litteratur, nyheter och samhällsinformation,
3. i samverkan med bibliotek, skolor och andra aktörer i  landet arbeta för att personer med funktionsnedsättning ska få  tillgång till sådana exemplar av litterära verk som de behöver  för att kunna ta del av verken samt tillgängliggöra lättläst  litteratur,
4. ge ut och distribuera lättläst litteratur i den  utsträckning behoven inte tillgodoses på den kommersiella  marknaden, och
5. förbättra tillgången till textbaserade medier med nyheter  och samhällsinformation för personer med synnedsättning eller  annan läsnedsättning samt tillgängliggöra lättläst  nyhetsinformation. Förordning (2025:367).
2 §
Myndigheten ska särskilt
1. ta fram riktlinjer och vägledningar inom sitt  verksamhetsområde i den utsträckning som inte någon annan  myndighet har detta till uppgift,
2. främja, följa och medverka i nationell och internationell  standardisering inom sitt verksamhetsområde,
3. framställa, köpa in och överföra talböcker och  punktskriftsböcker samt tillhandahålla dessa för försäljning,
4. sammanställa och sprida information om tillgängliga medier  och deras målgrupp samt driva och utveckla funktionen  läsombud,
5. främja och följa teknikutvecklingen samt forskningen inom  sitt verk-samhetsområde,
6. förse högskolestuderande personer som har en  funktionsnedsättning i form av läsnedsättning med sådana  exemplar av kurslitteratur som de behöver för att kunna ta del  av litteraturen,
7. tillhandahålla stöd för lättläst till skolan,
8. främja tillgången till punktskrift och taktilt illustrerade  böcker för barn med funktionsnedsättning,
9. ha en central utskrivningstjänst av punktskrift för  punktskriftsläsare,
10. via tillgängliga medier och i lämpligt format erbjuda  personer som har en funktionsnedsättning i form av  läsnedsättning kompletterande samhällsinformation i syfte att  ge dem jämlika förutsättningar att följa utvecklingen i  samhället,
11. göra kulturtidskrifter tillgängliga för personer med  funktionsnedsättning,
12. främja teckenspråkig litteratur,
13. stödja utgivning och distribution av den oberoende  lättlästa nyhetstidningen 8 Sidor, och
14. verka för att nyhetsmedier startar utgivning av  taltidningar. Förordning (2025:367).
2 a §
Myndigheten har uppgifter enligt
1. förordningen (2023:676) om vissa produkters och tjänsters  tillgänglighet, och
2. förordningen (2025:366) om en taltidningstjänst hos  Myndigheten för tillgängliga medier. Förordning (2025:367).
3 §
Myndigheten ska inom sitt verksamhetsområde lämna  information och råd till bibliotek, organisationer och andra  förmedlare av tillgängliga medier. Förordning (2019:638).
4 §
Myndigheten ska integrera ett jämställdhets-, mångfalds-
och barnperspektiv samt ett internationellt och interkulturellt utbyte och samarbete i sin verksamhet.
Förordning (2014:181).
4 a §
Myndigheten  ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:181).
5 §
Utöver de uppgifter som myndigheten har enligt 1 och 2 §§
får den åta sig att utföra uppdrag inom sitt verksamhetsområde.
Samverkan
5 a §
Myndighetens samverkan med myndigheter och andra aktörer ska omfatta det civila samhällets organisationer.
Myndigheten ska även sträva efter att samverka med relevanta internationella aktörer. Förordning (2014:181).
Ledning
6 §
Myndigheten leds av en myndighetschef.
Särskilda organ
Punktskriftsnämnden
7 §
Inom myndigheten finns ett rådgivande organ som benämns  punktskriftsnämnden. Nämnden har till uppgift att främja och  utveckla taktil läsning och punktskrift som skriftspråk för  synskadade.
Nämnden ska särskilt
1. utarbeta riktlinjer för den svenska punktskriften, och
2. medverka till internationellt samarbete inom området.
På begäran av myndigheten ska nämnden ge råd och upplysningar  till myndigheten i frågor som rör punktskrift och taktil  läsning. Förordning (2025:367).
Nämnden ska särskilt
1. utarbeta riktlinjer för den svenska punktskriften, och
2. medverka till internationellt samarbete inom området.
På begäran av myndigheten ska nämnden ge råd och upplysningar till myndigheten i frågor som rör punktskrift och taktil läsning.
8 §
Punktskriftsnämnden består av en ordförande och högst nio  andra ledamöter. Förordning (2014:1584).
Vetenskapligt råd
9 §
Inom myndigheten finns ett rådgivande organ som benämns  vetenskapligt råd. Det rådgivande organet ska verka för att  myndigheten bevakar och sprider relevant forskning om  lättläst litteratur och nyhetsförmedling och om övriga  tillgängliga medier och deras målgrupper.
Rådet består av myndighetschefen, som är ordförande, och  högst nio andra ledamöter. Förordning (2014:1584).
Brukarråd
9 a §
Inom myndigheten finns ett rådgivande organ som benämns  brukarråd. Det rådgivande organet ska främja kontakter med  målgrupper, intresseorganisationer och förmedlare och bistå  myndigheten i frågor som rör det nationella kunskapscentret.
Rådet består av myndighetschefen, som är ordförande, och högst  nio andra ledamöter. Förordning (2014:1584).
10 §
Har upphävts genom förordning (2025:367).
11 §
Har upphävts genom förordning (2025:367).
12 §
Har upphävts genom förordning (2025:367).
13 §
Har upphävts genom förordning (2025:367).
14 §
Har upphävts genom förordning (2025:367).
Anställningar och uppdrag
15 §
Generaldirektören är myndighetschef.
Förordning (2012:923).
16 §
Ordföranden och övriga ledamöter i punktskriftsnämnden  samt ledamöter i vetenskapliga rådet och brukarrådet utses av  myndigheten för en bestämd tid. Förordning (2025:367).
Personalansvarsnämnd
17 §
Vid myndigheten ska det finnas en personalansvarsnämnd.
Insynsråd
17 a §
Vid myndigheten ska det finnas ett insynsråd som  består av högst fem ledamöter. Förordning (2014:1584).
Tillämpning av vissa förordningar
18 §
Myndigheten ska tillämpa personalföreträdarförordningen
(1987:1101).
Avgifter
19 §
Myndigheten ska upp till full kostnadstäckning ta ut  avgifter vid
1. försäljning av lättläst litteratur enligt 1 § andra stycket 
4,
2. försäljning av talböcker och punktskriftsböcker enligt 2 § 
3, och
3. tillhandahållande av lättläst nyhetsinformation enligt 2 § 
13.
Avgiftens storlek bestäms i varje enskilt fall av myndigheten,  utom i de fall som avses i 15 § avgiftsförordningen 
(1992:191).
Myndigheten får disponera avgiftsinkomsterna.  Förordning (2025:367).
20 §
För verksamhet som anges i 5 § ska myndigheten ta ut avgifter som motsvarar full kostnadstäckning. Avgiftens storlek bestäms i varje enskilt fall  av myndigheten, utom i de fall som avses i 15 § avgiftsförordningen (1992:191).
Myndigheten får disponera avgiftsinkomsterna.
Undantag från myndighetsförordningen
21 §
Följande bestämmelse i myndighetsförordningen (2007:515)
ska inte tillämpas på myndigheten:
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.