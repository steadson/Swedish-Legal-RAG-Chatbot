Title: Lag (1978:234) om nämnder för vissa trafikfrågor
SFS Number: Svensk författningssamling 1978:234
URL: https://www.riksdagen.se/sv/dokument-och-lagar/dokument/svensk-forfattningssamling/lag-1978234-om-namnder-for-vissa-trafikfragor_sfs-1978-234/
Source Link: http://rkrattsbaser.gov.se/sfst?bet=1978:234
Amendment Register Link: http://rkrattsbaser.gov.se/sfsr?bet=1978:234
Ministry/Authority: Landsbygds- och infrastrukturdepartementet RSIB TM
Issued: 1978-04-27
Metadata: {"Utfärdad": "1978-04-27", "Ändrad": "t.o.m. SFS 2017:731"}

==================================================

Lag (1978:234) om nämnder för vissa trafikfrågor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1978:234
Departement/myndighet
:   
Landsbygds- och infrastrukturdepartementet RSIB TM
Utfärdad
:   
1978-04-27
Ändrad
:   
t.o.m. SFS 2017:731
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I den utsträckning som regeringen med stöd av 2 § lagen 
(1975:88) med bemyndigande att meddela föreskrifter om  trafik, transporter och kommunikationer har överlåtit åt en  kommun att meddela föreskrifter som avses i 1 § första  stycket 8 nämnda lag, ska denna uppgift inom kommunen  fullgöras av en eller flera nämnder. För en sådan nämnd  gäller vad som är föreskrivet om nämnder i kommunallagen 
(2017:725).
I den omfattning som regeringen har bemyndigat kommuner att  pröva frågor om undantag från föreskrifter enligt första  stycket eller om parkeringstillstånd på grund av sådana  föreskrifter ska även denna uppgift fullgöras av nämnden.
Lag (2017:731)
.
2 §
har upphävts genom
lag (1991:1675)
.
3 §
har upphävts genom
lag (1991:902)
.
4 §
I ärenden som avses i 1 § andra stycket får trafiknämnden ta ut avgifter av sökandena dock inte i fråga om parkeringstillstånd för rörelsehindrade.
Lag (1992:1721)
.
5 §
Grunderna för beräkningen av avgifter enligt 4 § skall anges i en taxa som beslutas av kommunfullmäktige.
En avgift får inte vara högre än kommunens genomsnittliga kostnader i ärenden av det slag som avgiften gäller.
Avgifterna får tas ut i förskott.
Lag (1991:355)
.
6 §
En nämnds beslut enligt 1 § får överklagas till länsstyrelsen.
Länsstyrelsens beslut får överklagas till Transportstyrelsen.
Styrelsens beslut får inte överklagas.
De statliga väghållningsmyndigheterna och Polismyndigheten får överklaga en nämnds eller länsstyrelsens beslut enligt 1 §.
Regeringen får föreskriva om inskränkningar i rätten att överklaga beslut enligt 1 §.
En nämnds beslut enligt 4 § får överklagas till allmän förvaltningsdomstol. Prövningstillstånd krävs vid överklagande till kammarrätten.
Lag (2014:721)
.
Övergångsbestämmelser
1986:1247
Denna lag träder i kraft den 1 januari 1987. I fråga om överklagande av beslut som har meddelats före ikraftträdandet gäller äldre bestämmelser.
1991:355
Denna lag träder i kraft den 1 juli 1991 och gäller ärenden där ansökan har gjorts efter ikraftträdandet.
1995:43
Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.