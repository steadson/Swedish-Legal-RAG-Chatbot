Title: Lag (2018:1654) om skydd för beteckningar på jordbruksprodukter och livsmedel
SFS Number: Svensk författningssamling 2018:1654
URL: https://www.riksdagen.se/sv/dokument-och-lagar/dokument/svensk-forfattningssamling/lag-20181654-om-skydd-for-beteckningar-pa_sfs-2018-1654/
Source Link: http://rkrattsbaser.gov.se/sfst?bet=2018:1654
Amendment Register Link: http://rkrattsbaser.gov.se/sfsr?bet=2018:1654
Ministry/Authority: Justitiedepartementet L3
Issued: 2018-11-15
Metadata: {"Utfärdad": "2018-11-15", "Ändrad": "t.o.m. SFS 2021:563"}

==================================================

Lag (2018:1654) om skydd för beteckningar på jordbruksprodukter och livsmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1654
Departement/myndighet
:   
Justitiedepartementet L3
Utfärdad
:   
2018-11-15
Ändrad
:   
t.o.m. SFS 2021:563
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Beteckningar som skyddas enligt EU-förordningar
1 §
Bestämmelserna i 8 kap. 3-8 §§, 9 kap. och 10 kap. 9 §  varumärkeslagen (2010:1877) ska tillämpas vid intrång i den  rätt till en beteckning som följer av
1. Europaparlamentets och rådets förordning (EU) 2019/787 av  den 17 april 2019 om definition, beskrivning, presentation och  märkning av spritdrycker, användning av namn på spritdrycker i  presentationen och märkningen av andra livsmedel, skydd av  geografiska beteckningar för spritdrycker, användning av  jordbruksalkohol och destillat av jordbruksprodukter i  alkoholhaltiga drycker samt om upphävande av förordning (EG)  nr 110/2008, i den ursprungliga lydelsen,
2. Europaparlamentets och rådets förordning (EU) nr 1151/2012  av den 21 november 2012 om kvalitetsordningar för  jordbruksprodukter och livsmedel, i den ursprungliga  lydelsen,
3. Europaparlamentets och rådets förordning (EU) nr 1308/2013  av den 17 december 2013 om upprättande av en samlad  marknadsordning för jordbruksprodukter och om upphävande av  rådets förordningar (EEG) nr 922/72, (EEG) nr 234/79, (EG)  nr 1037/2001 och (EG) nr 1234/2007, i den ursprungliga  lydelsen,
4. Europaparlamentets och rådets förordning (EU) nr 251/2014  av den 26 februari 2014 om definition, beskrivning,  presentation och märkning av, samt skydd av geografiska  beteckningar för, aromatiserade vinprodukter och om upphävande  av rådets förordning (EEG) nr 1601/91, i den ursprungliga  lydelsen, eller
5. Europaparlamentets och rådets förordning (EU) 2019/1753 av  den 23 oktober 2019 om unionens åtgärder efter anslutningen  till Genèveakten inom Lissabonöverenskommelsen om  ursprungsbeteckningar och geografiska beteckningar, i den  ursprungliga lydelsen.
Lag (2021:563)
.
Beteckningar som skyddas enligt internationella avtal
2 §
Bestämmelserna i 8 kap. 3-8 §§, 9 kap. och 10 kap. 9 §  varumärkeslagen (2010:1877) ska också tillämpas vid intrång i  den rätt till en beteckning som följer av
1. frihandelsavtalet mellan Europeiska unionen och dess  medlemsstater, å ena sidan, och Republiken Korea, å andra  sidan, av den 6 oktober 2010 (EUT L 127, 14.5.2011, s. 6),
2. handelsavtalet mellan Europeiska unionen och dess  medlemsstater, å ena sidan, och Colombia, Peru och Ecuador, å  andra sidan, av den 26 juni 2012 (EUT L 354, 21.12.2012, s. 3  och EUT L 356, 24.12.2016, s. 3),
3. avtalet om upprättande av en associering mellan Europeiska  unionen och dess medlemsstater, å ena sidan, och  Centralamerika, å andra sidan, av den 29 juni 2012 (EUT L 346, 
15.12.2012, s. 3),
4. associeringsavtalet mellan Europeiska unionen och dess  medlemsstater, å ena sidan, och Ukraina, å andra sidan, av den 
27 juni 2014 (EUT L 161, 29.5.2014, s. 3),
5. associeringsavtalet mellan Europeiska unionen och  Europeiska atomenergigemenskapen och deras medlemsstater, å  ena sidan, och Republiken Moldavien, å andra sidan, av den 
27 juni 2014 (EUT L 260, 30.8.2014, s. 4),
6. associeringsavtalet mellan Europeiska unionen och  Europeiska atom-energigemenskapen och deras medlemsstater, å  ena sidan, och Georgien, å andra sidan, av den 27 juni 2014 
(EUT L 261, 30.8.2014, s. 4),
7. det övergripande avtalet om ekonomi och handel (CETA)  mellan Kanada, å ena sidan, och Europeiska unionen och dess  medlemsstater, å andra sidan, av den 30 oktober 2016 (EUT L 
11, 14.1.2017, s. 23),
8. avtalet mellan Europeiska unionen och Japan om ett  ekonomiskt partnerskap, av den 17 juli 2018 (EUT L 330, 
27.12.2018, s. 3),
9. frihandelsavtalet mellan Europeiska unionen och Republiken  Singapore, av den 19 oktober 2018 (EUT L 294, 14.11.2019,  s. 3), eller
10. frihandelsavtalet mellan Europeiska unionen och  Socialistiska republiken Vietnam, av den 30 juni 2019 (EUT L 
186, 12.6.2020, s. 3).
Lag (2021:563)
.
Behörig domstol
3 §
Patent- och marknadsdomstolen är rätt domstol i mål  och ärenden enligt denna lag om de inte ska handläggas enligt  lagen (1974:371) om rättegången i arbetstvister.
Det som sägs i rättegångsbalken om inskränkning av domstols  behörighet i fråga om tvist som ska tas upp i annan ordning  än inför domstol ska inte tillämpas i fråga om ett yrkande om  informationsföreläggande eller intrångsundersökning enligt 
9 kap. varumärkeslagen (2010:1877).
Övergångsbestämmelser
2018:1654
1. Denna lag träder i kraft den 1 januari 2019.
2. Lagen tillämpas även på beteckningar som har fått skydd  före ikraftträdandet, om inte annat följer av 3.
3. Bestämmelserna i 2 § som avser hänvisningen till 8 kap. 
4-6 och 8 §§ varumärkeslagen (2010:1877) tillämpas inte på  intrång, försök till intrång eller förberedelse till intrång  som skett före ikraftträdandet.
2019:512
1. Denna lag träder i kraft den 1 september 2019.
2. Den nya bestämmelsen tillämpas även på beteckningar som har  fått skydd före ikraftträdandet, om inte annat följer av 3.
3. Den nya bestämmelsen som avser hänvisningen till 8 kap. 4-6  och 8 §§ varumärkeslagen (2010:1877) tillämpas inte på  intrång, försök till intrång eller förberedelse till intrång  som skett före ikraftträdandet.
2021:563
1. Denna lag träder i kraft den 1 juli 2021.
2. De nya bestämmelserna tillämpas även på beteckningar som  har fått skydd före ikraftträdandet.
3. De nya bestämmelserna som avser hänvisning till 8 kap. 4-6  och 8 §§ varumärkeslagen (2010:1877) tillämpas inte på  intrång, försök till intrång eller förberedelse till intrång  som skett före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.