Title: Förordning (2014:1108) om utformningen av häkten och polisarrester
SFS Number: Svensk författningssamling 2014:1108
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20141108-om-utformningen-av-hakten_sfs-2014-1108/
Source Link: http://rkrattsbaser.gov.se/sfst?bet=2014:1108
Amendment Register Link: http://rkrattsbaser.gov.se/sfsr?bet=2014:1108
Ministry/Authority: Justitiedepartementet L4
Issued: 2014-09-11
Metadata: {"Utfärdad": "2014-09-11", "Ändrad": "t.o.m. SFS 2023:563"}

==================================================

Förordning (2014:1108) om utformningen av häkten och polisarrester
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2014:1108
Departement/myndighet
:   
Justitiedepartementet L4
Utfärdad
:   
2014-09-11
Ändrad
:   
t.o.m. SFS 2023:563
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns föreskrifter om hur förvaringsrum i häkten och polisarrester ska utformas och utrustas.
2 §
Ett förvaringsrum ska ha en golvyta på minst 6 kvadratmeter. Rummets kubikinnehåll ska vara minst 15 kubikmeter och rumshöjden minst 2,40 meter. Rummet ska vara försett med fönster så att det får tillräckligt med dagsljus.
Rummet ska vara tillräckligt ljudisolerat och även i övrigt utformat så att obehöriga kontakter mellan den intagne och andra om möjligt förhindras. Rummet ska vara utformat så att obehöriga förhindras att se in.
3 §
Ett förvaringsrum ska vara ändamålsenligt utrustat för den intagnes behov.
I ett förvaringsrum ska det finnas stol, bord, säng och utrymme för förvaring av tillhörigheter. Rummet ska också ha ett signalsystem för att påkalla uppmärksamhet. I anslutning till rummet ska det finnas handfat och toalett.
Rum som används till förvaring av berusade, våldsamma eller sjuka personer får ha annan lämplig inredning.
Inredningen i ett förvaringsrum ska om möjligt utformas och förses med sådana skyddsanordningar att den intagne inte kan skada sig själv eller någon annan.
4 §
Kriminalvården och Polismyndigheten upprättar normalritningar och tekniska anvisningar för byggande och inredning av häkten och polisarrester.
5 §
Ett förvaringsrum i en polisarrest får avvika från kraven  i 2 § första stycket på golvyta, kubikinnehåll och rumshöjd  med högst fem procent.
Om det finns särskilda skäl med hänsyn till tillfälliga behov,  får ett sådant förvaringsrum i en polisarrest som inte används  stadigvarande även avvika från övriga krav i 2 § och kraven i 
3 § andra stycket första meningen. Förordning (2023:563).
5 a §
Ett förvaringsrum som används kortvarigt i samband med  att en intagen anländer till eller lämnar häktet eller  polisarresten får avvika från kraven i 2 § första stycket och  från kraven i 3 § andra stycket första meningen.
Förordning (2023:563).
6 §
Kriminalvården utövar tillsyn över häkten och polisarrester som är anordnade i anslutning till häkten.
Polismyndigheten utövar tillsyn över övriga polisarrester.
Kriminalvården och Polismyndigheten får meddela närmare föreskrifter för tillämpning av denna förordning för sina respektive tillsynsområden. Förordning (2016:84).
Övergångsbestämmelser
2016:84
1. Denna förordning träder i kraft den 1 april 2016.
2. För sådana förvaringsrum i en polisarrest som används  stadigvarande gäller bestämmelsen i 5 § endast rum som  färdigställts före den 1 april 2016. Förordning (2023:563).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.