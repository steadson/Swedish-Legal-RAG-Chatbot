Title: Förordning (2012:208) med instruktion för Statens servicecenter
SFS Number: Svensk författningssamling 2012:208
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012208-med-instruktion-for-statens_sfs-2012-208/
Source Link: http://rkrattsbaser.gov.se/sfst?bet=2012:208
Amendment Register Link: http://rkrattsbaser.gov.se/sfsr?bet=2012:208
Ministry/Authority: Finansdepartementet SFÖ
Issued: 2012-04-26
Metadata: {"Utfärdad": "2012-04-26", "Ändrad": "t.o.m. SFS 2023:947"}

==================================================

Förordning (2012:208) med instruktion för Statens servicecenter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:208
Departement/myndighet
:   
Finansdepartementet SFÖ
Utfärdad
:   
2012-04-26
Ändrad
:   
t.o.m. SFS 2023:947
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Statens servicecenter har till uppgift att efter överenskommelse med myndigheter under regeringen tillhandahålla tjänster som gäller administrativt stöd åt myndigheterna.
Myndigheten får även tillhandahålla tjänster som gäller administrativt stöd åt andra än myndigheter i enlighet med de överenskommelser som myndigheten har övertagit från Kammarkollegiet. Förordning (2012:823).
1 a §
Myndigheten ska ingå serviceavtal med de myndigheter som  regeringen bestämmer om att för dessa myndigheters räkning  utföra uppgifter enligt lagen (2019:212) om viss gemensam  offentlig service.
Myndigheten ska bedriva verksamheten vid servicekontor.
Myndigheten får även ingå serviceavtal med andra myndigheter.
Förordning (2019:218).
1 b §
Myndigheten är beredskapsmyndighet enligt förordningen 
(2022:524) om statliga myndigheters beredskap.
Förordning (2022:554).
2 §
Myndigheten ska i sin verksamhet säkerställa en ändamålsenlig balans mellan kostnadseffektivitet, kvalitet och service.
Samverkan
3 §
Myndigheten ska kontinuerligt samverka med de myndigheter som nyttjar myndighetens tjänster i syfte att utveckla tjänsternas utformning och innehåll med avseende på kvalitet och effektivitet.
3 a §
Myndigheten ska samverka om verksamheten vid  servicekontoren med de myndigheter som den ingått serviceavtal  med. Förordning (2019:218).
3 b §
/Träder i kraft I:2024-02-01/
Myndigheten ska, om den bedömer att det är lämpligt,  bedriva verksamheten vid servicekontor genom samlokalisering  med andra myndigheter eller kommuner. Myndigheten får för att  möjliggöra samlokaliseringen hyra lokaler i syfte att hyra ut  dessa i andra hand. Förordning (2023:947).
Ledning
4 §
Myndigheten leds av en styrelse.
5 §
Styrelsen består av högst sju ledamöter.
Organisation
5 a §
Myndigheten ska ha den regionala indelning som följer av  förordningen (2022:593) om vissa förvaltningsmyndigheters  regionala indelning. Förordning (2022:594).
Anställningar
6 §
Generaldirektören är myndighetschef.
Personalansvarsnämnd
7 §
Vid myndigheten ska det finnas en personalansvarsnämnd.
Om ett ärende i nämnden rör uppgifter som en arbetstagare har  utfört med stöd av ett särskilt uppdragsavtal enligt 5 § lagen 
(2019:212) om viss gemensam offentlig service, ska nämnden  innan den fattar beslut samråda med den myndighet som ansvarar  för förvaltningsuppgifterna. Förordning (2019:218).
Tillämpligheten av vissa förordningar
8 §
Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).
Avgifter
9 §
Myndigheten ska ta ut avgifter för den verksamhet som anges i 1 §, besluta om avgifternas storlek och disponera avgiftsinkomsterna i verksamheten.
9 a §
/Träder i kraft I:2024-02-01/
Myndigheten får ta ut avgifter upp till full  kostnadstäckning för andrahandsuthyrning enligt 3 b § och  disponera intäkterna i verksamheten. Förordning (2023:947).
Avhändande av allmänna handlingar
10 §
Myndigheten får i sådan verksamhet som anges i 1 a §  avhända sig allmänna handlingar i enlighet med 12 § arkivlagen 
(1990:782) genom att överlämna dem till den myndighet som är  avsedd mottagare av handlingen i fråga eller i vars verksamhet  handlingen upprättats. Förordning (2019:218).
Övergångsbestämmelser
2012:823
Denna förordning träder i kraft den 1 januari 2013.
Bestämmelsen i sin nya lydelse ska dock tillämpas för tid från och med den 1 oktober 2012.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.