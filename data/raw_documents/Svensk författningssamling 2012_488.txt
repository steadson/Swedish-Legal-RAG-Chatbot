Title: Förordning (2012:488) om lokala kurser och betyg i särskild utbildning för vuxna på gymnasial nivå och viss annan utbildning
SFS Number: Svensk författningssamling 2012:488
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012488-om-lokala-kurser-och-betyg-i_sfs-2012-488/
Source Link: http://rkrattsbaser.gov.se/sfst?bet=2012:488
Amendment Register Link: http://rkrattsbaser.gov.se/sfsr?bet=2012:488
Ministry/Authority: Utbildningsdepartementet
Issued: 2012-06-20
Metadata: {"Utfärdad": "2012-06-20"}

==================================================

Förordning (2012:488) om lokala kurser och betyg i särskild utbildning för vuxna på gymnasial nivå och viss annan utbildning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:488
Departement/myndighet
:   
Utbildningsdepartementet
Utfärdad
:   
2012-06-20
Tidsbestämd
: 
2013-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna förordning innehåller bestämmelser om lokala kurser  och betyg som kompletterar eller avviker från vad som  föreskrivs i skollagen (2010:800) och förordningen (2011:1108)  om vuxenutbildning när det gäller särskild utbildning för  vuxna på gymnasial nivå samt motsvarande utbildning för  intagna i kriminalvårdsanstalt och motsvarande utbildning med  betygsrätt enligt 5 och 6 kap. förordningen om  vuxenutbildning.
Särskild utbildning för vuxna på gymnasial nivå
2 §
Inom särskild utbildning för vuxna på gymnasial nivå får  huvudmannen besluta att inrätta lokala kurser.
En lokal kurs ska ge kunskaper i ett eller flera ämnen inom  ett bestämt kunskapsområde och svara mot sådana behov som inte  tillgodoses genom en nationellt fastställd kursplan.  Huvudmannen beslutar om det antal timmar som undervisningen på  en lokal kurs omfattar. Detta antal får inte understiga 
45 timmar.
Första och andra styckena gäller utöver det som föreskrivs i  förordningen (2011:1108) om vuxenutbildning.
3 §
Som betyg inom särskild utbildning för vuxna på gymnasial  nivå ska någon av beteckningarna Godkänt (G) och Väl godkänt 
(VG) användas. För den elev som inte uppnår betyget Godkänt  utfärdas ett intyg om att eleven har deltagit i kursen.
Första stycket gäller i stället för det som föreskrivs i 
21 kap. 19 § skollagen (2010:800) och 4 kap. 9 § förordningen 
(2011:1108) om vuxenutbildning.
4 §    I 21 kap. 20 § skollagen (2010:800) finns bestämmelser
om betygskriterier. När det gäller särskild utbildning för  vuxna på gymnasial nivå ska betygskriterierna precisera vilka  kunskaper enligt kursplanen som krävs för att få betyget  Godkänt respektive Väl godkänt. Vid betygssättningen ska  läraren använda dessa betygskriterier.
Huvudmannen beslutar om betygskriterier för lokala kurser.
Statens skolverk får meddela föreskrifter om betygskriterier  för andra kurser än lokala kurser.
Första-tredje styckena gäller i stället för det som föreskrivs  i 21 kap. 19 § skollagen (2010:800) och 4 kap. 9 §  förordningen (2011:1108) om vuxenutbildning.
Utbildning för intagna i kriminalvårdsanstalt
5 §
När det gäller utbildning som motsvarar särskild  utbildning för vuxna på gymnasial nivå för intagna i  kriminalvårdsanstalt ska föreskrifterna i 3 kap. 14, 15 och 
17-21 §§ och 21 kap. 18 och 20-24 §§ skollagen (2010:800) samt  i 4 kap. 6, 7 och 11, 12, 22, 25 och 26 §§ förordningen 
(2011:1108) om vuxenutbildning tillämpas. Dessutom ska 3 § och 
4 § första stycket denna förordning tillämpas för sådan  utbildning.
Statens skolverk får meddela föreskrifter om betygskriterier.
Första och andra styckena gäller i stället för det som  föreskrivs i 5 kap. 15 § första meningen förordningen om  vuxenutbildning.
Utbildning med betygsrätt
6 §
När det gäller utbildning som motsvarar särskild  utbildning för vuxna på gymnasial nivå enligt 6 kap.  förordningen (2011:1108) om vuxenutbildning ska föreskrifterna  i 3 kap. 14, 15 och 17-21 §§ och 21 kap. 18 och 20-24 §§  skollagen (2010:800) samt i 4 kap. 11, 12, 22, 25 och 26 §§  förordningen om vuxenutbildning tillämpas, med undantag av  bestämmelserna om gymnasiearbete, delkurser, examensbevis,  orienteringskurser och individuella kurser. Dessutom ska 3 §  och 4 § första stycket denna förordning tillämpas för sådan  utbildning.
Statens skolverk får meddela föreskrifter om betygskriterier.
Första och andra styckena gäller i stället för det som  föreskrivs i 6 kap. 16 § första meningen förordningen om  vuxenutbildning.
Övergångsbestämmelser
2012:488
1. Denna förordning träder i kraft den 1 juli 2012 och gäller  till och med juni 2013.
2. Förordningen ska tillämpas på kurser och delkurser som  påbörjas efter utgången av juni 2012, dock senast före  utgången av juni 2013.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.