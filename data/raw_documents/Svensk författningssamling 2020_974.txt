Title: Förordning (2020:974) med kompletterande bestämmelser till EU:s förordning om ömsesidigt erkännande av beslut om frysning och beslut om förverkande
SFS Number: Svensk författningssamling 2020:974
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020974-med-kompletterande_sfs-2020-974/
Source Link: http://rkrattsbaser.gov.se/sfst?bet=2020:974
Amendment Register Link: http://rkrattsbaser.gov.se/sfsr?bet=2020:974
Ministry/Authority: Justitiedepartementet BIRS
Issued: 2020-11-19
Metadata: {"Utfärdad": "2020-11-19", "Ändrad": "t.o.m. SFS 2024:644"}

==================================================

Förordning (2020:974) med kompletterande bestämmelser till EU:s förordning om ömsesidigt erkännande av beslut om frysning och beslut om förverkande
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:974
Departement/myndighet
:   
Justitiedepartementet BIRS
Utfärdad
:   
2020-11-19
Ändrad
:   
t.o.m. SFS 2024:644
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. När Sverige är utfärdande stat av beslut om frysning  och beslut om förverkande
3 kap. Erkännande och verkställighet i Sverige av ett  utländskt beslut om frysning
4 kap. Erkännande och verkställighet i Sverige av ett  utländskt beslut om förverkande
1 kap. Allmänna bestämmelser
1 §
Denna förordning innehåller bestämmelser som kompletterar  Europaparlamentets och rådets förordning (EU) 2018/1805 av den 
14 november 2018 om ömsesidigt erkännande av beslut om  frysning och beslut om förverkande, i denna förordning kallad  EU-förordningen, och lagen (2020:968) med kompletterande  bestämmelser till EU:s förordning om ömsesidigt erkännande av  beslut om frysning och beslut om förverkande.
Förordningen är meddelad med stöd av 8 kap. 7 §  regeringsformen.
2 §
Termer och uttryck i denna förordning har samma betydelse  som i EU-förordningen.
3 §
Riksåklagaren bestämmer vilka åklagare inom  åklagarväsendet som enligt lagen (2020:968) med kompletterande  bestämmelser till EU:s förordning om ömsesidigt erkännande av  beslut om frysning och beslut om förverkande är behöriga att  enligt artikel 4.1 i EU-förordningen sända över ett beslut om  frysning och att enligt artikel 7 erkänna och verkställa ett  beslut om frysning i Sverige. Detta gäller dock inte i ett  sådant fall där Justitiekanslern eller någon av riksdagens  ombudsmän till följd av föreskrifter i annan författning är  särskild åklagare. Förordning (2024:644).
4 §
I 11 kap. 5 § lagen (1991:1559) med föreskrifter på  tryckfrihetsförordningens och yttrandefrihetsgrundlagens  områden finns en bestämmelse om att Justitiekanslern ska ges  tillfälle att yttra sig i vissa fall.
5 §
Ekobrottsmyndigheten, Kronofogdemyndigheten och  Åklagarmyndigheten ska till Europeiska kommissionen lämna de  statistikuppgifter och andra uppgifter som avses i artikel 35  i EU-förordningen och som finns tillgängliga hos respektive  myndighet. Förordning (2024:6).
2 kap. När Sverige är utfärdande stat av beslut om frysning  och beslut om förverkande
Beslut om frysning
1 §
Åklagaren ska underrätta Kronofogdemyndigheten innan ett  beslut om frysning sänds över till en annan medlemsstat enligt  EU-förordningen och 2 kap. lagen (2020:968) med kompletterande  bestämmelser till EU:s förordning om ömsesidigt erkännande av  beslut om frysning och beslut om förverkande.
I brådskande fall får åklagaren sända över beslutet om  frysning utan att Kronofogdemyndigheten har underrättats. En  underrättelse ska då lämnas efter det att beslutet om frysning  har sänts över.
2 §
Åklagaren ska omedelbart underrätta Kronofogdemyndigheten  när ett beslut om förverkande har meddelats som avser egendom  som är föremål för verkställighet i en annan medlemsstat  enligt EU-förordningens bestämmelser om beslut om frysning och 
2 kap. lagen (2020:968) med kompletterande bestämmelser till  EU:s förordning om ömsesidigt erkännande av beslut om frysning  och beslut om förverkande.
Beslut om förverkande
3 §
Kronofogdemyndigheten är behörig myndighet att lämna  samtycke enligt artikel 30.6 d i EU-förordningen och att ingå  överenskommelse enligt artikel 30.7 i förordningen.
3 kap. Erkännande och verkställighet i Sverige av ett  utländskt beslut om frysning
Samråd och underrättelser vid verkställigheten av ett beslut  om frysning
1 §
Åklagaren ska vid behov samråda med andra svenska  myndigheter i frågor om erkännande och verkställighet av ett  beslut om frysning i Sverige.
2 §
Om egendom har tagits i förvar enligt 4 kap. 6 § första  stycket lagen (2020:968) med kompletterande bestämmelser till  EU:s förordning om ömsesidigt erkännande av beslut om frysning  och beslut om förverkande, ska åklagaren skyndsamt underrätta  Kronofogdemyndigheten om förvaret.
3 §
Den myndighet i Sverige som har verkställt ett beslut om  frysning ska skyndsamt underrätta åklagaren när verkställighet  har skett.
4 §
Den myndighet i Sverige som ansvarar för verkställigheten  av ett beslut om frysning ska underrätta åklagaren om  myndigheten konstaterar att egendomen inte kan påträffas här  eller att det av någon annan anledning inte är möjligt att  verkställa beslutet.
5 §
Om åklagaren eller en domstol meddelar ett beslut som  innebär att verkställigheten av ett beslut om frysning  avbryts, ska den som har meddelat beslutet underrätta den  myndighet i Sverige som ansvarar för verkställigheten och den  som drabbats av verkställigheten.
Underrättelser och information vid överklagande
6 §
Kronofogdemyndigheten ska underrätta åklagaren i de fall  myndighetens beslut vid verkställighet enligt EU-förordningen  och lagen (2020:968) med kompletterande bestämmelser till EU:s  förordning om ömsesidigt erkännande av beslut om frysning och  beslut om förverkande överklagas enligt utsökningsbalkens  bestämmelser.
7 §
Åklagaren ansvarar för att en underrättelse enligt artikel 
33.3 i EU-förordningen sänds över till den behöriga  myndigheten i den utfärdande staten.
4 kap. Erkännande och verkställighet i Sverige av ett  utländskt beslut om förverkande
Samråd
1 §
Kronofogdemyndigheten ska, om det inte är obehövligt,  samråda med åklagaren i syfte att utreda om det finns skäl för  att besluta om uppskov enligt artikel 21.1 a i EU-
förordningen.
2 §
Vid tillämpning av 5 kap. 6 § andra stycket lagen 
(2020:968) med kompletterande bestämmelser till EU:s  förordning om ömsesidigt erkännande av beslut om frysning och  beslut om förverkande angående vissa typer av kulturföremål,  ska Kronofogdemyndigheten rådgöra med och vid behov inhämta  yttrande från Riksantikvarieämbetet.
Underrättelser
3 §
Om ett utländskt beslut om förverkande avser egendom som  är föremål för verkställighet i Sverige enligt EU-
förordningens bestämmelser om beslut om frysning och 4 kap.  lagen (2020:968) med kompletterande bestämmelser till EU:s  förordning om ömsesidigt erkännande av beslut om frysning och  beslut om förverkande, ska Kronofogdemyndigheten underrätta  den åklagare som har meddelat beslutet om erkännande och  verkställighet av beslutet om frysning. Underrättelsen ska  lämnas så fort Kronofogdemyndigheten har meddelat beslut i  fråga om erkännande och verkställighet av beslutet om  förverkande.
4 §
Kronofogdemyndigheten ansvarar för att en underrättelse  enligt artikel 33.3 i EU-förordningen sänds över till den  behöriga myndigheten i den utfärdande staten.
Överenskommelser
5 §
Kronofogdemyndigheten får ingå en överenskommelse med den  utfärdande myndigheten enligt artikel 18.2 i EU-förordningen,  om det är lämpligt i det enskilda fallet.
6 §
Kronofogdemyndigheten är behörig myndighet att ingå en  överenskommelse enligt artikel 30.7 i EU-förordningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.