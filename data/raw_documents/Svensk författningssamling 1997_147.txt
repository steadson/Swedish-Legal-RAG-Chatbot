Title: Förordning (1997:147) om förmåner till hemvärnssoldater
SFS Number: Svensk författningssamling 1997:147
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1997147-om-formaner-till_sfs-1997-147/
Source Link: http://rkrattsbaser.gov.se/sfst?bet=1997:147
Amendment Register Link: http://rkrattsbaser.gov.se/sfsr?bet=1997:147
Ministry/Authority: Försvarsdepartementet
Issued: 1997-04-10
Metadata: {"Utfärdad": "1997-04-10", "Ändrad": "t.o.m. SFS 2018:614"}

==================================================

Förordning (1997:147) om förmåner till hemvärnssoldater
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:147
Departement/myndighet
:   
Försvarsdepartementet
Utfärdad
:   
1997-04-10
Ändrad
:   
t.o.m. SFS 2018:614
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna förordning används begrepp i fråga om hemvärnet i samma betydelse som i hemvärnsförordningen (1997:146).
Dagpenning, dagersättning m.m.
2 §
När en hemvärnssoldat tjänstgör i hemvärnet under tid  då hemvärnsberedskap inte råder, får han eller hon  dagpenning, om tjänstgöringen avser
1. utbildning i mer än två dagar till en krigsbefattning  eller vidareutbildning i en krigsbefattning,
2. deltagande i ledningsövning för totalförsvaret,
3. medverkan i uppgifter som syftar till att upprätthålla  Sveriges försvarsberedskap,
4. deltagande i samövning med förband under  krigsförbandsövning. Förordning (2018:614).
2 a §
När en hemvärnssoldat tjänstgör i hemvärnet under  tid då hemvärnsberedskap inte råder, får han eller hon  ersättning för arbete och tidsspillan om tjänstgöringen  avser
1. räddningstjänst, eller
2. medverkan när Försvarsmakten lämnar stöd till en annan  myndighet eller enskild enligt lag eller förordning eller  efter beslut av regeringen.
Ersättningen lämnas enligt de grunder som senast har avtalats  i fråga om motsvarande ersättning till deltidsanställda  brandmän. Förordning (2018:614).
3 §
Vid annan tjänstgöring än den som anges i 2 och 
2 a §§, under tid då hemvärnsberedskap inte råder, får  hemvärnssoldaten dagersättning. Vid utbildning enligt 2 § 1  som är kortare än tre dagar betalas dock dagpenning för de  dagar som hemvärnssoldaten visar att han eller hon förlorar  arbetsinkomst på grund av tjänstgöringen.
Förordning (2018:614).
4 §
Vid tjänstgöring under hemvärnsberedskap får hemvärnssoldater  dagpenning. Förordning (2018:614).
5 §
Har upphävts genom förordning (2005:820).
6 §
Dagpenning och dagersättning betalas med belopp som  motsvarar vad en totalförsvarspliktig får enligt förordningen 
(1995:239) om förmåner till totalförsvarspliktiga.
Under tid då hemvärnsberedskap inte råder betalas dock inte  dagpenning för in- och utryckningsdagar som infaller på  lördag, söndag eller helgdag såvida inte hemvärnssoldaten  visar att han eller hon förlorar arbetsinkomst på grund av  tjänstgöringen. Förordning (2018:614).
7 §
Om en tjänstgöringsdag under tid då hemvärnsberedskap inte råder omfattar mindre än sex timmar, betalas dagpenning och dagersättning endast om den genomsnittliga tjänstgöringen per dag under tjänstgöringsperioden uppgår till minst sex timmar.
8 §
Hemvärnssoldater får en utbildningspremie när de  fullgjort en avtalsenlig repetitionsutbildning och när de  godkänts vid en befäls- eller specialkurs inom hemvärnet.
Förordning (2018:614).
9 §
Hemvärnssoldater har rätt till befattningspenning.
Försvarsmakten får meddela föreskrifter om sådan ersättning.  Förordning (2018:614).
10 §
Försvarsmakten får meddela föreskrifter om att  hemvärnssoldater ska få ett särskilt arvode, om det finns  särskilda skäl. Förordning (2018:614).
11 §
Under hemvärnsberedskap betalas ett fälttraktamente som bestäms av regeringen.
Reseförmåner
12 §
Hemvärnssoldater får vid inryckning till och  utryckning från tjänstgöring i hemvärnet fri resa mellan  bostaden eller arbetsplatsen och tjänstgöringsplatsen.
Vid tjänstledighet får hemvärnssoldater fri hemresa.
Förordning (2018:614).
13 §
Om det inte lämnas ut någon färdbiljett till den som  har rätt till fri resa enligt 12 §, har han eller hon i  stället rätt till resekostnadsersättning. Ersättningen  motsvarar kostnaden för resa med tåg eller fartyg i andra  klass eller med buss.
Om en fri resa görs med egen bil betalas ersättning enligt 
10 kap. 3 § Villkorsavtal/Villkorsavtal-T.  Förordning (2018:204).
14 §
Hemvärnssoldater har vid sammanträde med  rikshemvärnsrådet, rikshemvärnstinget och med något annat av  hemvärnets särskilda organ för medinflytande rätt till fri  resa enligt 12 § och traktamente. Traktamentet betalas enligt  de bestämmelser som enligt kollektivavtal gäller för  arbetstagare i Försvarsmakten. Förordning (2018:614).
15 §
Hemvärnssoldater får fri inkvartering och fri  förplägnad under sin tjänstgöring. Samma förmåner lämnas  under den tid då hemvärnssoldaten efter kallelse färdas från  bostaden eller arbetsplatsen till tjänstgöringsplatsen samt  vid återresa därifrån. Om dessa förmåner inte kan lämnas har  hemvärnssoldaten rätt till ersättning som motsvarar vad en  totalförsvarspliktig får enligt förordningen (1995:239) om  förmåner till totalförsvarspliktiga. Förordning (2018:614).
Övriga förmåner
16 §
Hemvärnssoldater har under tjänstgöring i hemvärnet  rätt till samma sjukvårds- och tandvårdsförmåner samt  begravningshjälp som totalförsvarspliktiga får enligt  förordningen (1995:239) om förmåner till  totalförsvarspliktiga. Förordning (2018:614).
17 §
Hemvärnssoldater har samma rätt till familjepenning,  bostadsbidrag, näringsbidrag och begravningsbidrag som  totalförsvarspliktiga som fullgör längre grundutbildning än 
60 dagar har enligt 7 kap. 2 § förordningen (1995:239) om  förmåner till totalförsvarspliktiga, om tjänstgöringen ska  pågå minst fyra dagar i följd och inte ger rätt till  dagpenning eller rätt till lön enligt de grunder som gäller  för anställd personal. Vid annan tjänstgöring har  hemvärnssoldater rätt till näringsbidrag enligt samma  förordning.
Hemvärnssoldater har samma rätt till grupplivförsäkring för  dödsfall som totalförsvarspliktiga har enligt förordningen om  förmåner till totalförsvarspliktiga.
Särskilda föreskrifter om rätt till ersättning för skada och  sjukdom under tjänstgöringen finns i 6 § förordningen 
(1977:284) om arbetsskadeförsäkring och statligt  personskadeskydd samt lagen (1977:266) om statlig ersättning  vid ideell skada m.m. Förordning (2018:614).
Övriga bestämmelser
18 §
Föreskrifterna i 11 kap. 1-6 och 8 §§, 12 kap. 1 § och 13 kap. 1 § 1 förordningen (1995:239) om förmåner till totalförsvarspliktiga tillämpas i fråga om dagpenning och familjebidrag. Underlag till Försäkringskassan enligt 11 kap.
2 § den förordningen skall dock lämnas av Försvarsmakten.
Förordning (2004:969).
19 §
Andra förmåner än dagpenning och familjebidrag beslutas och betalas ut av Försvarsmakten. Försvarsmaktens beslut får överklagas till Statens överklagandenämnd. Överklagandenämndens beslut får inte överklagas. Förordning (2007:877).
20 §
Andra verkställighetsföreskrifter än som anges i 13 kap. 1 § 1 förordningen (1995:239) om förmåner till totalförsvarspliktiga får meddelas av Försvarsmakten.
Övergångsbestämmelser
2000:1072
Denna förordning träder i kraft den 11 december 2000. Den nya bestämmelsen skall dock tillämpas för tid från och med den 1 november 2000.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.