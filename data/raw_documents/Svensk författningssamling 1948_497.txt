Title: Förordning (1948:497) om rätt att vid taxering för inkomst njuta avdrag för avgifter till vissa stiftelser, m.m.
SFS Number: Svensk författningssamling 1948:497
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1948497-om-ratt-att-vid-taxering-for_sfs-1948-497/
Source Link: http://rkrattsbaser.gov.se/sfst?bet=1948:497
HTML Document Link: None
Amendment Register Link: http://rkrattsbaser.gov.se/sfsr?bet=1948:497
Ministry/Authority: Finansdepartementet S1
Issued: 1948-06-30
Metadata: {"Utfärdad": "1948-06-30"}

==================================================

Förordning (1948:497) om rätt att vid taxering för inkomst njuta avdrag för avgifter till vissa stiftelser, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1948:497
Departement/myndighet
: 
Finansdepartementet S1
Utfärdad
: 
1948-06-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §. Vid beräkning av nettointäkt av rörelse enligt kommunalskattelagen och förordningen om statlig inkomstskatt äger skattskyldig njuta avdrag för belopp, som enligt särskilda, mellan statens bränslekommission för Kungl. Maj:t och kronan, å ena, samt Svenska trävaruexportföreningen, Svenska cellulosaföreningen, Svenska trämasseföreningen ävensom Kopparfors aktiebolag och Storviks sulfit aktiebolag, å andra sidan, den 
18 mars respektive den 30 april och den 13 maj 1948 träffade avtal under beskattningsåret tillgodoförts Stiftelsen Trävaruindustriens konjunkturutjämningsfond, Stiftelsen Cellulosaindustriens konjunkturutjämningsfond, Stiftelsen Trämasseindustriens konjunkturutjämningsfond eller Stiftelsen Kopparfors och Storviks fond för konjunkturutjämnande, sociala och skogsförbättrande åtgärder.
2 §. Skyldighet att erlägga skatt för inkomst och förmögenhet föreligger icke för de i 1 § nämnda stiftelserna, ej heller för följande, enligt de i 1 § omförmälda avtalen med Svenska cellulosaföreningen och Svenska trämasseföreningen grundade stiftelser, nämligen Stiftelsen Centralfonden för anställda inom skogsbruket och skogsindustrien, länsstiftelser för det enskilda skogsbruket och företagsstiftelser för social verksamhet.
3 §. Medel, vilka utbetalas från någon av de i 2 § angivna stiftelserna till skattskyldig, för vilken avdragsrätt föreligger enligt 1 §, skola hos mottagaren upptagas såsom intäkt av rörelse för det beskattningsår, då medlen kommit honom till godo.
Vad i första stycket sägs angående av stiftelse till den skattskyldige utbetalade medel skall äga motsvarande tillämpning beträffande sådana stiftelsens medel, vilka eljest kommit den skattskyldige till godo.
4 §. Kungl. Maj:t äger utfärda för tillämpning av denna förordning erforderliga föreskrifter.
Övergångsbestämmelser
1948:497
Denna förordning träder i kraft dagen efter den, då förordningen enligt därå meddelad uppgift utkommit från trycket i Svensk författningssamling; dock att förordningen icke skall äga tillämpning beträffande 1948 års taxering.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.