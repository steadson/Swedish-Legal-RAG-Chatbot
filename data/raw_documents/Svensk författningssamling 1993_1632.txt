Title: Förordning (1993:1632) med bemyndigande för kommuner och länsstyrelser att meddela lokala föreskrifter enligt ordningslagen (1993:1617)
SFS Number: Svensk författningssamling 1993:1632
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19931632-med-bemyndigande-for_sfs-1993-1632/
Source Link: http://rkrattsbaser.gov.se/sfst?bet=1993:1632
Amendment Register Link: http://rkrattsbaser.gov.se/sfsr?bet=1993:1632
Ministry/Authority: Justitiedepartementet L4
Issued: 1993-12-16
Metadata: {"Utfärdad": "1993-12-16", "Ändrad": "t.o.m. SFS 2017:1046"}

==================================================

Förordning (1993:1632) med bemyndigande för kommuner och länsstyrelser att meddela lokala föreskrifter enligt ordningslagen (1993:1617)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1632
Departement/myndighet
:   
Justitiedepartementet L4
Utfärdad
:   
1993-12-16
Ändrad
:   
t.o.m. SFS 2017:1046
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Kommunerna får meddela föreskrifter enligt 1 kap. 2 § andra stycket samt 3 kap. 8 och 9 §§ och 10 § första stycket andra meningen ordningslagen (1993:1617).
Kommunerna får dock inte meddela sådana föreskrifter som innebär en inskränkning i den enskildes frihet att framföra ett musikaliskt verk eller något annat konstnärligt verk.
2 §
Bestämmelser om kungörande och tillgängliggörande av  kommunala föreskrifter finns i 8 kap. 13 § kommunallagen 
(2017:725).
Om en länsstyrelse har upphävt en kommunal föreskrift enligt 
3 kap. 13 § andra stycket ordningslagen (1993:1617), ska  länsstyrelsen begära att beslutet anslås på kommunens  anslagstavla. Förordning (2017:1046).
3 §
En länsstyrelse får föreskriva att allmänna sammankomster och offentliga tillställningar inte får hållas inom länet eller del av detta, om det är nödvändigt för att motverka epidemi eller för att förebygga eller bekämpa epizooti enligt epizootilagen (1999:657).
I 2 kap. 15 § ordningslagen (1993:1617) finns en bestämmelse om samråd med Statens jordbruksverk. Förordning (2011:440).
4 §
Länsstyrelserna får meddela föreskrifter enligt 3 kap. 10 § första stycket tredje meningen och 11 § ordningslagen (1993:1617).
Föreskrifter enligt 3 kap. 11 § ordningslagen gäller när de har kungjorts eller vid den senare tidpunkt som anges i beslutet. I brådskande fall får föreskrifterna kungöras genom att publiceras i ortstidning eller läsas upp i radio. Detsamma gäller i fråga om ändring eller upphävande av sådana föreskrifter.
Övergångsbestämmelser
1993:1632
Denna förordning träder i kraft den 1 april 1994, då förordningen
(1982:1173) med bemyndigande för kommuner och länsstyrelser att meddela lokala ordningsföreskrifter skall upphöra att gälla.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.