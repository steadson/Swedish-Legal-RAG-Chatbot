Title: Förordning (1984:1127) med bemyndigande för Försäkringskassan att verkställa fördelning av arbetsgivaravgifter mellan olika avgiftsändamål
SFS Number: Svensk författningssamling 1984:1127
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19841127-med-bemyndigande-for_sfs-1984-1127/
Source Link: http://rkrattsbaser.gov.se/sfst?bet=1984:1127
Amendment Register Link: http://rkrattsbaser.gov.se/sfsr?bet=1984:1127
Ministry/Authority: Finansdepartementet S1
Issued: 1984-12-20
Metadata: {"Utfärdad": "1984-12-20", "Ändrad": "t.o.m. SFS 2016:690"}

==================================================

Förordning (1984:1127) med bemyndigande för Försäkringskassan att verkställa fördelning av arbetsgivaravgifter mellan olika avgiftsändamål
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1984:1127
Departement/myndighet
:   
Finansdepartementet S1
Utfärdad
:   
1984-12-20
Ändrad
:   
t.o.m. SFS 2016:690
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Försäkringskassan skall verkställa den fördelning av arbetsgivaravgifter mellan olika avgiftsändamål som är föreskriven i 11 § lagen (2000:981) om fördelning av socialavgifter. Förordning (2004:890).
2 §
Konjunkturinstitutet skall tillhandahålla Försäkringskassan prognoser över avgiftsunderlag för beräkning av de avgiftsmedel som kan väntas bli tillgängliga för fördelning. Förordning (2004:890).
3 §
Försäkringskassan får under året successivt från vederbörlig inkomsttitel i statsbudgeten ta i anspråk de medel som behövs för fördelningen. Förordning (2004:890).
4 §
Skatteverket ska varje månad lämna Försäkringskassan en  redovisning för dels de avgifter som beslutats för den  föregående månaden, dels beräknade restförda avgifter. Efter  årets slut ska Skatteverket lämna Försäkringskassan uppgift  om dels de under året betalda avgifterna, dels de för året  beslutade avgifterna.
Försäkringskassan ska på grundval av Skatteverkets  redovisning göra de justeringar av fördelningen som behövs.  Vid fördelningen ska hänsyn tas till beräknade restförda  avgifter.
Med restförda avgifter avses av Skatteverket beslutad  nedsättning av avgifter på grund av skuldsanering,  F-skuldsanering, ackord och företagsrekonstruktion samt  restförda avgifter minskade med indrivna avgifter.
Förordning (2016:690).
Övergångsbestämmelser
1992:103
Denna förordning träder i kraft den 1 april 1992 och tillämpas första gången i fråga om prognoser för hela eller del av tredje kvartalet 1992.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.