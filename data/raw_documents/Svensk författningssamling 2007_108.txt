Title: Förordning (2007:108) om lägenhetsregister
SFS Number: Svensk författningssamling 2007:108
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007108-om-lagenhetsregister_sfs-2007-108/
Source Link: http://rkrattsbaser.gov.se/sfst?bet=2007:108
Amendment Register Link: http://rkrattsbaser.gov.se/sfsr?bet=2007:108
Ministry/Authority: Landsbygds- och infrastrukturdepartementet BB
Issued: 2007-03-15
Metadata: {"Utfärdad": "2007-03-15", "Ändrad": "t.o.m. SFS 2018:1555"}

==================================================

Förordning (2007:108) om lägenhetsregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:108
Departement/myndighet
:   
Landsbygds- och infrastrukturdepartementet BB
Utfärdad
:   
2007-03-15
Ändrad
:   
t.o.m. SFS 2018:1555
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning gäller vid tillämpning av lagen (2006:378)
om lägenhetsregister.
Uppgifter i lägenhetsregistret
2 §
Uppgifter i lägenhetsregistret om bostadslägenhet skall ange följande i fråga om
1. antalet rum: antalet rum utom kök,
2. kökstyp: kök, kokvrå, kokskåp, gemensamt kök eller köksutrustning saknas,
3. bostadsarea: bostadslägenhetens area angiven i kvadratmeter,
4. lägenhetskategori: vanlig bostadslägenhet eller specialbostad. Lägenhetskategorin specialbostad delas upp i specialbostad för äldre eller funktionshindrade, studentbostad eller övrig specialbostad.
3 §
Uppgifter i lägenhetsregistret om fastighet skall ange om ägaren är en fysisk person eller en juridisk person.
Om ägaren är en juridisk person skall slag av juridisk person anges.
4 §
Lantmäteriet får, efter samråd med Statistiska centralbyrån, meddela närmare föreskrifter om innehållet i lägenhetsregistret. Förordning (2008:704).
Lägenhetsnummer
5 §
Lägenhetsnumret ska anges med fyra siffror. De två första anger våningsplan och de två sista bostadslägenhetens läge inom våningsplanet.
Lantmäteriet får meddela föreskrifter om undantag från första stycket i fråga om bostadslägenhetens läge, om antalet bostadslägenheter ändras på ett våningsplan.
Lantmäteriet får meddela närmare föreskrifter om utformningen av lägenhetsnummer. Förordning (2011:1072).
Utlämnande av uppgifter
Direktåtkomst
6 §
Skatteverket får ha direktåtkomst till lägenhetsregistret.
Automatiserad behandling
7 §
Uppgifter i lägenhetsregistret får lämnas ut på medium för automatiserad behandling till
1. Skatteverket,
2. Statistiska centralbyrån,
3. den kommun där fastigheten är belägen,
4. fastighetsägaren.
Anstånd
8 §
Kommunerna får anstånd med att fastställa belägenhetsadresser för småhus med permanent boende där det på fastigheten finns endast en småhusbyggnad, med en enda entré och en enda bostadslägenhet längst till den 1 januari 2010 och för småhus utan permanent boende längst till den 1 januari 2015.
Kommunerna får anstånd med att fastställa belägenhetsadresser för övriga byggnader med permanent boende längst till den 1 januari 2008. Förordning (2007:282).
Upprättande av lägenhetsregistret
9 §
Lägenhetsregistret ska anses vara upprättat för de kommuner och vid de tidpunkter som framgår av bilagan.
Förordning (2009:723).
Föreskrifter
10 §
Lantmäteriet får meddela sådana föreskrifter om  personuppgiftsbiträdens hantering av personuppgifter som  avses i artikel 28.3 i Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning). Förordning (2018:1555).
Överklagande
11 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:1555).
Bilaga
Lägenhetsregistret ska anses vara upprättat för följande kommuner vid följande tidpunkter.
Kommun                                          Tidpunkt
Avesta, Bollnäs, Gävle, Hofors, Ockelbo, Ovanåker, Sandviken, Sundsvall, Tierp,
Umeå, Västerås, Älvkarleby                      2009-09-01
Arboga, Arvidsjaur, Berg, Bjurholm, Boxholm, Bräcke, Dorotea, Eksjö, Emmaboda, Enköping, Fagersta, Flen, Hallstahammar, Heby, Hudiksvall, Håbo, Härjedalen, Härnösand, Järfälla, Katrineholm, Kramfors, Kungsör, Köping, Linköping, Ljusdal, Luleå, Lycksele, Malå, Motala, Mullsjö, Nacka, Norberg, Nordanstig, Nordmaling, Norsjö, Nykvarn, Nynäshamn, Nässjö, Pajala, Piteå, Ragunda, Sala, Skellefteå, Skinnskatteberg, Sollentuna, Sorsele, Strängnäs, Sundbyberg, Surahammar, Söderhamn, Tyresö, Upplands Väsby, Upplands-Bro, Vilhelmina, Vindeln, Vännäs, Västervik, Ydre, Ånge, Åre, Åsele, Älvsbyn,
Österåker, Östhammar, Överkalix, Övertorneå     2010-01-01
Aneby, Boden, Borgholm, Botkyrka, Danderyd, Eskilstuna, Falkenberg, Gislaved, Gnesta, Habo, Halmstad, Haninge, Högsby, Jokkmokk, Jönköping, Kalix, Kalmar, Karlshamn, Kinda, Lessebo, Mönsterås, Mörbylånga, Nybro, Oskarshamn, Robertsfors, Ronneby, Sollefteå, Strömsund, Sävsjö, Södertälje, Timrå, Tingsryd, Torsås, Vaggeryd, Vallentuna, Varberg, Vetlanda, Vimmerby, Värmdö, Värnamo, Åtvidaberg,
Östersund                                       2010-03-01
Alvesta, Arjeplog, Bjuv, Bromölla, Eslöv, Forshaga, Gnosjö, Gotland, Gällivare, Haparanda, Huddinge, Hultsfred, Hylte, Kiruna, Kristianstad, Kungsbacka, Kävlinge, Laholm, Lidingö, Ljungby, Lomma, Markaryd, Mjölby, Norrköping, Nyköping, Olofström, Osby, Oxelösund, Salem, Sjöbo, Solna, Svalöv, Svedala, Söderköping, Sölvesborg, Tranås, Trosa, Täby, Uppvidinge, Vadstena, Valdemarsvik, Vaxholm, Vingåker, Växjö,
Åstorp, Älmhult, Ödeshög, Örnsköldsvik          2010-05-01
Arvika, Askersund, Bollebygd, Båstad, Dals-Ed, Degerfors, Eda, Essunga, Falköping, Falun, Filipstad, Gagnef, Grums, Gullspång, Götene, Hallsberg, Helsingborg, Hällefors, Hässleholm, Höganäs, Höör, Karlskoga, Karlstad, Kil, Klippan, Kristinehamn, Kumla, Kungälv, Laxå, Lekeberg, Leksand, Lerum, Lilla Edet, Lindesberg, Ljusnarsberg, Ludvika, Mariestad, Mark, Mora, Munkfors, Mölndal, Nora, Perstorp, Rättvik, Simrishamn, Skara, Skurup, Smedjebacken, Staffanstorp, Stenungsund, Storfors, Strömstad, Sunne, Säter, Tibro, Tomelilla, Torsby, Tranemo, Töreboda, Vansbro, Vellinge, Vårgårda, Vänersborg, Ystad, Årjäng, Ängelholm, Örebro, Örkelljunga,
Östra Göinge                                    2010-07-01
Ale, Alingsås, Bengtsfors, Borlänge, Borås, Burlöv, Ekerö, Finspång, Färgelanda, Grästorp, Göteborg, Hagfors, Hammarö, Hedemora, Herrljunga, Hjo, Härryda, Hörby, Karlsborg, Karlskrona, Knivsta, Krokom, Landskrona, Lidköping, Lysekil, Malmö, Malung-Sälen, Mellerud, Munkedal, Orsa, Orust, Partille, Sigtuna, Skövde, Sotenäs, Stockholm, Storuman, Svenljunga, Säffle, Tanum, Tidaholm, Tjörn, Trelleborg, Trollhättan, Uddevalla, Ulricehamn,
Uppsala, Vara, Åmål, Älvdalen, Öckerö           2010-09-01
Lund, Norrtälje                                 2010-11-01
Förordning (2010:1087).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.