Title: Förordning (2009:1031) om producentansvar för läkemedel
SFS Number: Svensk författningssamling 2009:1031
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091031-om-producentansvar-for_sfs-2009-1031/
Source Link: http://rkrattsbaser.gov.se/sfst?bet=2009:1031
Amendment Register Link: http://rkrattsbaser.gov.se/sfsr?bet=2009:1031
Ministry/Authority: Klimat- och näringslivsdepartementet
Issued: 2009-10-29
Metadata: {"Utfärdad": "2009-10-29", "Ändrad": "t.o.m. SFS 2020:818"}

==================================================

Förordning (2009:1031) om producentansvar för läkemedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1031
Departement/myndighet
:   
Klimat- och näringslivsdepartementet
Utfärdad
:   
2009-10-29
Ändrad
:   
t.o.m. SFS 2020:818
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning är meddelad med stöd av
- 15 kap. 12 § miljöbalken i fråga om 3-5 §§,
- 15 kap. 13 § miljöbalken i fråga om 3 och 8 §§, och
- 8 kap. 7 § regeringsformen i fråga om övriga  bestämmelser. Förordning (2016:807).
2 §
I denna förordning avses med
läkemedel: detsamma som i 2 kap. 1 § läkemedelslagen 
(2015:315),
producent: den som bedriver detaljhandel med läkemedel med  tillstånd enligt 2 kap. 1 § lagen (2009:366) om handel med  läkemedel,
avfall: detsamma som i 15 kap. 1 § miljöbalken, och
farligt avfall: detsamma som i 1 kap. 4 § avfallsförordningen 
(2020:614). Förordning (2020:818).
3 §
Det som i denna förordning sägs om läkemedel ska även  gälla en vara eller varugrupp för vilken det med stöd av 18  kap. 2 § läkemedelslagen (2015:315) har föreskrivits att  läkemedelslagen helt eller delvis ska gälla.
Förordning (2015:464).
4 §
En producent ska utan ersättning ta hand om avfall som
1. utgörs av läkemedel,
2. uppkommit hos hushåll, och
3. lämnas av allmänheten till producenten.
Skyldigheten enligt första stycket gäller inte farligt avfall.
5 §
En producent ska fullgöra sin skyldighet enligt 4 §  genom att ta emot avfallet på de försäljningsställen, med  undantag för apoteksombud, som omfattas av producentens  verksamhet.
Skyldigheten att ta hand om avfall enligt första stycket  gäller endast en sådan mängd läkemedel som står i rimlig  proportion till den mängd läkemedel som producenten  tillhandahåller. Förordning (2018:1111).
6 §
Bestämmelser om att kommunen ska ansvara för att  transportera och behandla avfall finns i 15 kap. 20 och 
20 a §§ miljöbalken. Detta ansvar inskränks av bestämmelserna  i denna förordning endast i fråga om avfall som med stöd av  förordningen lämnas till en ansvarig producent.
Förordning (2020:707).
7 §
En bestämmelse om att den som innehar avfall ska se till  att avfallet hanteras på ett hälso- och miljömässigt  godtagbart sätt finns i 15 kap. 11 § miljöbalken.
Förordning (2016:807).
8 §
En producent ska informera dem som köper läkemedel av producenten om möjligheten att lämna avfall som utgörs av läkemedel till producenten och om varför avfallet bör hanteras på särskilt sätt.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.