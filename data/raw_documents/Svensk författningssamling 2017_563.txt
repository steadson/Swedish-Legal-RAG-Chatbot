Title: Museilag (2017:563)
SFS Number: Svensk författningssamling 2017:563
URL: https://www.riksdagen.se/sv/dokument-och-lagar/dokument/svensk-forfattningssamling/museilag-2017563_sfs-2017-563/
Source Link: http://rkrattsbaser.gov.se/sfst?bet=2017:563
Amendment Register Link: http://rkrattsbaser.gov.se/sfsr?bet=2017:563
Ministry/Authority: Kulturdepartementet
Issued: 2017-06-08
Metadata: {"Utfärdad": "2017-06-08", "Ändrad": "t.o.m. SFS 2019:977"}

==================================================

Museilag (2017:563)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:563
Departement/myndighet
:   
Kulturdepartementet
Utfärdad
:   
2017-06-08
Ändrad
:   
t.o.m. SFS 2019:977
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna lag finns bestämmelser om det allmänna  museiväsendet. Med det allmänna museiväsendet avses
1. statliga museer,
2. regionala museer,
3. kommunala museer, och
4. andra museer i vars styrelse eller motsvarande  ledningsorgan mer än hälften av antalet ledamöter är utsedda  av stat, kommun eller region.
Lag (2019:977)
.
2 §
Med ett museum avses i denna lag en institution som är  öppen för allmänheten och som förvärvar, bevarar, undersöker,  förmedlar och ställer ut materiella och immateriella  vittnesbörd om människan och människans omvärld.
3 §
Med museihuvudmän avses i denna lag staten, kommunerna och  regionerna.
Det som sägs om museihuvudmän gäller även den som utsett mer  än hälften av antalet ledamöter i ett sådant museum som avses  i 1 § 4.
Lag (2019:977)
.
Ändamål
4 §
Ett museum ska utifrån sitt ämnesområde bidra till  samhället och dess utveckling genom att främja kunskap,  kulturupplevelser och fri åsiktsbildning.
Ansvarsfördelning
5 §
Museihuvudmännen ska säkerställa att ett museum har ett  bestämmande inflytande över verksamhetens innehåll.
Publik verksamhet
6 §
Utställningar och annan publik verksamhet vid ett museum  ska vara kunskapsbaserad och präglas av allsidighet och  öppenhet.
7 §
Utställningar och annan publik verksamhet vid ett museum  ska vara tillgänglig för alla och anpassad till användarnas  olika förutsättningar.
Kunskapsuppbyggnad
8 §
Ett museum ska bidra till forskning och annan  kunskapsuppbyggnad, bland annat genom att ha hög kompetens  inom sitt ämnesområde.
Förvaltning av samlingar
9 §
Ett museum ska aktivt förvalta sina samlingar för att nå  verksamhetens mål.
10 §
Regeringen får meddela föreskrifter om att de statliga  museerna får överlåta föremål ur sina samlingar till andra  museer inom det allmänna museiväsendet.
Regeringen får även meddela föreskrifter om förfoganden över  sådana föremål i de statliga museernas samlingar som har ett  begränsat kulturhistoriskt värde.
Samverkan och spridning i hela landet
11 §
Museerna och museihuvudmännen ska samverka i syfte att  ge alla tillgång till museernas samlade resurser, bland annat  genom att ställa föremål ur de egna samlingarna till  varandras förfogande.
12 §
Bestämmelsen i 2 kap. 1 § kommunallagen (2017:725) om  anknytning till kommunens område eller dess medlemmar hindrar  inte att kommunala museer avgiftsfritt ställer föremål ur  sina samlingar till förfogande för ett museum i det allmänna  museiväsendet som är beläget utanför kommungränsen.
Lag (2017:774)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.