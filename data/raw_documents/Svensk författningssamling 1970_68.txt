Title: Förordning (1970:68) om tillsyn över Svenska skeppshypotekskassan
SFS Number: Svensk författningssamling 1970:68
URL: https://www.riksdagen.se/sv/dokument-och-lagar/dokument/svensk-forfattningssamling/forordning-197068-om-tillsyn-over-svenska_sfs-1970-68/
Source Link: http://rkrattsbaser.gov.se/sfst?bet=1970:68
Amendment Register Link: http://rkrattsbaser.gov.se/sfsr?bet=1970:68
Ministry/Authority: Finansdepartementet FMA B
Issued: 1970-03-06
Metadata: {"Utfärdad": "1970-03-06", "Ändrad": "t.o.m. SFS 2011:465"}

==================================================

Förordning (1970:68) om tillsyn över Svenska skeppshypotekskassan
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1970:68
Departement/myndighet
:   
Finansdepartementet FMA B
Utfärdad
:   
1970-03-06
Ändrad
:   
t.o.m. SFS 2011:465
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Finansinspektionen ska övervaka att Svenska skeppshypotekskassan i sin verksamhet följer de författningar och reglementen och föreskrifter i övrigt som gäller för dess verksamhet.
Inspektionen ska också i övrigt följa Svenska skeppshypotekskassans verksamhet i den mån det behövs för kännedom om de förhållanden som kan inverka på institutets säkerhet eller annars är av betydelse för en sund utveckling av verksamheten. Förordning (2011:465).
2 §
Finansinspektionen utövar tillsynen med ledning av handlingar, som Svenska skeppshypotekskassan enligt 6 § ska sända till inspektionen, och upplysningar, som inspektionen får vid särskild undersökning eller på annat sätt.
Förordning (2011:465).
3 §
Finansinspektionen har rätt att kalla till extra sammankomst eller stämma och till sammanträde med Svenska skeppshypotekskassans styrelse. Företrädare för inspektionen får närvara och delta i överläggningarna vid sammankomst eller stämma eller vid sådant styrelsesammanträde som utlysts av inspektionen. Förordning (2011:465).
4 §
Finansinspektionen får meddela närmare föreskrifter om hur Svenska skeppshypotekskassans räkenskaper ska föras samt om förvaring och inventering av värdehandlingar.
Förordning (2011:465).
5 §
Finansinspektionen kan vid behov förordna en revisor att med övriga revisorer deltaga i granskningen av föreningsstyrelses förvaltning  samt förenings räkenskaper. Inspektionen kan när som helst återkalla  sådant förordnande och i stället utse ny revisor. Förordning (1992:1463).
6 §
Svenska skeppshypotekskassan ska på den tid och det sätt som Finansinspektionen bestämmer
1. hålla institutets kassa och övriga tillgångar samt böcker, räkenskaper och andra handlingar tillgängliga för granskning av inspektionen,
2. upprätta och till inspektionen lämna översikter, som visar institutets tillgångar och skulder, samt uppgifter om de räntesatser som gällt för upp- och utlåning,
3. till inspektionen lämna kopia av förvaltningsberättelsen tillsammans med reslutat- och balansräkningen samt revisionsberättelsen med tillhörande handlingar,
4. meddela alla de upplysningar och uppgifter i övrigt rörande institutet som inspektionen begär. Förordning (2011:465).
7 §
Har Svenska skeppshypotekskassan fattat beslut som står i strid med lag eller reglemente, får Finansinspektionen förbjuda att beslutet verkställs. Har ett sådant beslut redan verkställts, får inspektionen förelägga styrelsen att göra rättelse om det är möjligt. Förordning (2011:465).
8 §
Finansinspektionen får meddela erinringar i fråga om Svenska skeppshypotekskassans verksamhet även om avvikelse från lag eller reglemente inte skett. Förordning (2011:465).
9 §
Förening skall till revisor som har förordnats enligt 5 § utge ersättning med belopp som Finansinspektionen bestämmer.
Förordning (1992:1463).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.