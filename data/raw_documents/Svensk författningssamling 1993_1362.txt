Title: Lag (1993:1362) om slutavräkning av kommunalskattemedel för år 1992
SFS Number: Svensk författningssamling 1993:1362
URL: https://www.riksdagen.se/sv/dokument-och-lagar/dokument/svensk-forfattningssamling/lag-19931362-om-slutavrakning-av_sfs-1993-1362/
Source Link: http://rkrattsbaser.gov.se/sfst?bet=1993:1362
Amendment Register Link: http://rkrattsbaser.gov.se/sfsr?bet=1993:1362
Ministry/Authority: Finansdepartementet BA
Issued: 1993-12-09
Metadata: {"Utfärdad": "1993-12-09"}

==================================================

Lag (1993:1362) om slutavräkning av kommunalskattemedel för år 1992
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:1362
Departement/myndighet
:   
Finansdepartementet BA
Utfärdad
:   
1993-12-09
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Från summan av de skattemedel som sammanlagt skall betalas ut till kommuner för år 1992 med stöd av lagen (1965:269) med särskilda bestämmelser om kommuns och annan menighets utdebitering av skatt, m. m., i dess lydelse före den 1 januari 1993, skall efter avräkning enligt 4 § tredje stycket den lagen ytterligare avräkningar göras enligt följande:
1. med de preliminära skattemedel som kommunerna får enligt 4 §
andra stycket lagen med särskilda bestämmelser om kommuns och annan  menighets utdebitering av skatt, m. m., i dess lydelse från och med den  1 januari 1993, minskade dels med de medel som kommunerna skulle ha  uppburit i förskott inklusive tillägget för befolkningsökning enligt 4 §  tredje och fjärde styckena den lagen, i dess lydelse före den 1 januari 1993, dels med 2 196 miljoner kronor,
2. för kommuner som inte ingår i ett landsting med 0,85 kronor per skattekrona och för övriga kommuner med 0,50 kronor per skattekrona, beräknat på antalet skattekronor som fastställts vid 1993 års taxering enligt 4 kap. 2 § taxeringslagen (1990:324) och det antal skattekronor som skulle ha tillskjutits för år 1994 om lagen (1988:491) om skatte-
utjämningsbidrag hade gällt, varvid de garanterade skattekrafter skall användas som har fastställts för år 1992.
Om ett negativt avräkningsbelopp beräknats för en viss kommun med  stöd av 4 § tredje stycket lagen med särskilda bestämmelser om kommuns och annan menighets utdebitering av skatt, m. m., i dess lydelse före den 1 januari 1993, skall bestämmelserna i första stycket inte tillämpas, utan i stället beloppet återbetalas av kommunen i fråga. Vid återbetalning skall skattemyndigheterna tillämpa 3 § andra stycket på motsvarande sätt som vid utbetalning av skattemedel.
2 §
Från de skattemedel som skall betalas ut till respektive landsting för år 1992 med stöd av lagen (1965:269) med särskilda bestämmelser om kommuns och annan menighets utdebitering av skatt, m. m., i dess lydelse före den 1 januari 1993, skall efter avräkning enligt 4 §
tredje stycket den lagen ytterligare avräkningar göras enligt följande:
1. med de preliminära skattemedel som landstingen får enligt 4 §
andra  stycket lagen med särskilda bestämmelser om kommuns och annan menighets utdebitering av skatt, m. m., i dess lydelse från och med den 1 januari 1993, minskade dels med de medel som landstingen skulle ha uppburit i förskott inklusive tillägget för befolkningsökning enligt 4 § tredje och fjärde styckena den lagen, i dess lydelse före den 1 januari 1993, dels med följande belopp för respektive landsting,
Landsting 				       kronor
Stockholms län 				       284 800 000
Uppsala län  					47 600 000 Södermanlands län  				43 900 000 Östergötlands län  				69 500 000 Jönköpings län  				52 700 000 Kronobergs län  				30 400 000 Kalmar län  					41 100 000 Blekinge län  					25 700 000 Kristianstads län  				49 800 000 Malmöhus län  					95 000 000 Hallands län  					44 700 000 Göteborgs och Bohus län  			53 600 000 Älvsborgs län  					75 900 000 Skaraborgs län  				47 400 000 Värmlands län  					48 400 000 Örebro län  					46 600 000 Västmanlands län  				44 200 000 Kopparbergs län  				49 300 000 Gävleborgs län  				49 100 000 Västernorrlands län  				44 200 000 Jämtlands län  					23 100 000 Västerbottens län  				43 600 000 Norrbottens län  				45 300 000, och
2. med 0,35 kronor per skattekrona, beräknat på antalet skattekronor som fastställts vid 1993 års taxering enligt 4 kap. 2 § taxeringslagen och det antal skattekronor som skall tillskjutas för år 1994 enligt lagen (1992:671) om skatteutjämningsbidrag till landsting.
3 §
Efter avräkning enligt 1 eller 2 § skall beloppen betalas ut.
Dessförinnan skall emellertid det sammanlagda beloppet för utbetalning till kommuner fördelas till dessa som om avräkning enligt 1 § inte hade skett.
Skattemyndigheterna skall betala ut en tolftedel av beloppet den tredje  vardagen räknat från den 17 i var och en av månaderna januari--december år 1994, varvid dag som enligt 2 § lagen
(1930:173) om beräkning av lagstadgad tid jämställs med allmän helgdag inte skall medräknas. Är kommunens eller landstingets fordringar inte uträknade vid utbetalningstillfällena i månaderna januari och februari, får skattemyndigheten förordna att utbetalningarna skall grundas på ett annat belopp. Om något av de belopp som utbetalningarna i månaderna januari och februari grundats på inte motsvarar en tolftedel av kommunens eller landstingets respektive fordran, skall den jämkning som föranleds av detta ske i fråga om utbetalningen i mars månad.
4 §
Innan skattemyndigheterna betalar ut belopp enligt 3 § skall beloppen för vissa landsting också ökas eller minskas enligt följande.
Beloppen skall ökas för följande landsting:
Landsting 					kronor Östergötlands län 				1 831 000 Kronobergs län 					3 735 000 Kristianstads län 				1 323 000 Älvsborgs län 					5 033 000
Norrbottens län   				  437 000
Beloppen skall minskas för följande landsting:
Landsting 					kronor Stockholms län 					25 460 000 Jönköpings län  				 1 017 000 Hallands län  					 1 151 000 Västmanlands län 				12 190 000 Västernorrlands län  				 2 847 000
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.