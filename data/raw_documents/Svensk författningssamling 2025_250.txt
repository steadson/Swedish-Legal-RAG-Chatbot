Title: Lag (2025:250) om valutaväxling
SFS Number: Svensk författningssamling 2025:250
URL: https://www.riksdagen.se/sv/dokument-och-lagar/dokument/svensk-forfattningssamling/lag-2025250-om-valutavaxling_sfs-2025-250/
Source Link: http://rkrattsbaser.gov.se/sfst?bet=2025:250
Amendment Register Link: http://rkrattsbaser.gov.se/sfsr?bet=2025:250
Ministry/Authority: Finansdepartementet FMA
Issued: 2025-03-27
Metadata: {"Utfärdad": "2025-03-27"}

==================================================

Lag (2025:250) om valutaväxling
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:250
Departement/myndighet
:   
Finansdepartementet FMA
Utfärdad
:   
2025-03-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens innehåll
1 §
Denna lag gäller valutaväxling. Med valutaväxling avses  yrkesmässig handel med sedlar, mynt och resecheckar i utländsk  valuta.
Vem som får bedriva valutaväxling
2 §
Bara betalningsinstitut, institut för elektroniska pengar  och kreditinstitut och filialer till motsvarande utländska  företag får bedriva valutaväxling.
Konsumentskydd
3 §
Den som bedriver valutaväxling ska
1. tydligt informera om tillämpade växelkurser och avgifter,  och
2. tillhandahålla en avräkningsnota som anger institutets  eller filialens namn, köp- respektive säljkurs och avgifter.
4 §
Den information som ska lämnas enligt 3 § ska anses vara  väsentlig vid tillämpningen av 10 § tredje stycket  marknadsföringslagen (2008:486).
Bestämmelserna i 29-36 §§ marknadsföringslagen om  marknadsstörningsavgift ska inte tillämpas vid utebliven  information.
Tillsyn och ingripande
5 §
Bestämmelser om tillsyn över och ingripanden mot  betalningsinstitut, institut för elektroniska pengar och  kreditinstitut och filialer till motsvarande utländska företag  finns i de lagar som reglerar dessa företag.
Åtgärder mot penningtvätt och finansiering av terrorism
6 §
Bestämmelser om att betalningsinstitut, institut för  elektroniska pengar och kreditinstitut ska medverka till att  förhindra penningtvätt och finansiering av terrorism finns i  lagen (2017:630) om åtgärder mot penningtvätt och finansiering  av terrorism.
Övergångsbestämmelser
1. Denna lag träder i kraft den 1 juli 2025.
2. Lagen ska dock inte tillämpas på den som före  ikraftträdandet hos Finansinspektionen var registrerad för  valutaväxling och som bedriver sin verksamhet med stöd av  punkt 2 i ikraftträdande- och övergångsbestämmelserna till  lagen (2025:251) om ändring i lagen (1996:1006) om  valutaväxling och annan finansiell verksamhet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.