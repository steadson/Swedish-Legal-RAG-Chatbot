Title: Lag (2013:1164) om elektroniska vägtullssystem
SFS Number: Svensk författningssamling 2013:1164
URL: https://www.riksdagen.se/sv/dokument-och-lagar/dokument/svensk-forfattningssamling/lag-20131164-om-elektroniska-vagtullssystem_sfs-2013-1164/
Source Link: http://rkrattsbaser.gov.se/sfst?bet=2013:1164
Amendment Register Link: http://rkrattsbaser.gov.se/sfsr?bet=2013:1164
Ministry/Authority: Landsbygds- och infrastrukturdepartementet RSIB TP
Issued: 2013-12-19
Metadata: {"Utfärdad": "2013-12-19", "Ändrad": "t.o.m. SFS 2024:304"}

==================================================

Lag (2013:1164) om elektroniska vägtullssystem
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:1164
Departement/myndighet
:   
Landsbygds- och infrastrukturdepartementet RSIB TP
Utfärdad
:   
2013-12-19
Ändrad
:   
t.o.m. SFS 2024:304
Ändringsregister
:
SFSR (Regeringskansliet)
Källa
:
Fulltext (Regeringskansliet)
Syfte och tillämpningsområde
1 §
Genom denna lag genomförs Europaparlamentets och rådets  direktiv (EU) 2019/520 av den 19 mars 2019 om  driftskompatibilitet mellan elektroniska vägtullsystem och  underlättande av gränsöverskridande informationsutbyte om  underlåtenhet att betala vägavgifter i unionen.
Syftet med lagen är att främja betalningen av vägtullar genom  att
1. säkerställa driftskompatibilitet mellan elektroniska  vägtullssystem, och
2. underlätta gränsöverskridande utbyte av information om  fordon och ägare eller innehavare av fordon.
Lag (2024:178)
.
2 §
Har upphävts genom
lag (2022:351)
.
3 §
Denna lag ska inte tillämpas på
1. mindre och helt lokala elektroniska vägtullssystem, om  kostnaderna för att uppfylla de föreskrivna kraven inte står i  proportion till fördelarna, eller
2. parkeringsavgifter.
Den som avser att inrätta ett sådant system som avses i första  stycket 1 ska anmäla detta till den myndighet som regeringen  bestämmer.
Lag (2022:351)
.
Definitioner
4 §
I denna lag avses med
1. anmält organ: ett organ som har anmälts enligt 7-9 §§ lagen 
(2011:791) om ackreditering och teknisk kontroll eller  motsvarande bestämmelser i en annan stat inom Europeiska  ekonomiska samarbetsområdet (EES) eller i Turkiet,
2. avgiftsupptagare: en myndighet eller en juridisk person som  genom ett elektroniskt vägtullssystem tar upp vägtullar för  fordonstrafik i ett vägtullsområde,
3. betalningsförmedlare: en juridisk person som  tillhandahåller vägtullstjänster,
4. EETS: en europeisk elektronisk vägtullstjänst som en EETS-
betalningsförmedlare tillhandahåller en EETS-väganvändare,
5. EETS-betalningsförmedlare: en betalningsförmedlare som är  registrerad enligt denna lag eller i en annan stat inom EES i  enlighet med direktiv 2019/520/EU, i den ursprungliga  lydelsen, och som ger EETS-väganvändare tillgång till EETS,
6. EETS-väganvändare: den som har träffat avtal med en EETS-
betalningsförmedlare om att få tillgång till EETS,
7. elektroniskt vägtullssystem: ett tekniskt och  administrativt system för att ta upp vägtullar i ett  vägtullsområde med stöd av fordonsutrustning eller automatisk  avläsning av ett fordons registreringsskylt,
8. fordon: motorfordon eller ledade fordonskombinationer som  är avsedda för eller används för person- eller godstransport  på väg,
9. fordonsutrustning: en komplett uppsättning maskinvaru- och  programvarukomponenter som behövs för att kunna använda ett  elektroniskt vägtullssystem och som är installerade i eller  medförs i ett fordon för insamling, lagring, bearbetning,  fjärrmottagning och överföring av data,
10. färdvägsdeklaration: en sådan uppgift till en  avgiftsupptagare som bekräftar att ett fordon befinner sig i  eller har befunnit sig i dennes vägtulls-område,
11. innehavare av ett fordon: en person i vars namn ett fordon  är registrerat enligt bestämmelserna i registreringslandet,  och som inte är fordonsägaren,
12. teknisk utrustning: all teknisk utrustning och alla  tekniska komponenter, inklusive mjukvara, i ett elektroniskt  vägtullssystem som behövs för att säkerställa  driftskompatibilitet mellan elektroniska vägtullssystem,
13. väganvändare: den som har träffat avtal med en  betalningsförmedlare om en vägtullstjänst,
14. vägtull: en avgift eller skatt som betalas för  fordonstrafik i ett vägtullsområde,
15. vägtullsområde: en väg, gata, led eller färja som är att  anse som en väg, ett torg eller ett annat område, där ett  elektroniskt vägtullssystem används,
16. vägtullstjänst: en tjänst som gör det möjligt för en  väganvändare att använda ett fordon inom ett eller flera  vägtullsområden med stöd av ett kontrakt med en  betalningsförmedlare, som omfattar att
a) vid behov tillhandahålla anpassad fordonsutrustning och se  till att funktionaliteten hos utrustningen bibehålls,
b) ta ut en vägtull av väganvändaren och garantera att  avgiftsupptagaren får betalt för vägtullen,
c) göra det möjligt för väganvändaren att betala vägtullen,
d) sköta kundkontakterna med väganvändaren, och
e) följa förekommande säkerhets- och integritetsriktlinjer för  aktuella vägtullssystem.
I övrigt har de ord som används i denna lag samma betydelse  som i lagen (2001:559) om vägtrafikdefinitioner och  förordningen (2001:651) om vägtrafikdefinitioner.
Lag (2022:351)
.
EETS-betalningsförmedlare
5 §
En juridisk person som är etablerad i Sverige ska, efter  ansökan hos den myndighet som regeringen bestämmer,  registreras som EETS-betalningsförmedlare om den juridiska  personen
1. innehar föreskriven certifiering,
2. har föreskriven och godkänd teknisk utrustning,
3. har kompetens i fråga om elektroniska vägtullssystem eller  motsvarande system,
4. har lämplig finansiell ställning,
5. har upprättat och kan upprätthålla en global  riskhanteringsplan, och
6. har gott anseende.
Lag (2022:351)
.
6 §
En EETS-betalningsförmedlare ska inom tre år från  registreringen träffa avtal om att tillhandahålla  vägtullstjänster med avgiftsupptagare för samtliga  vägtullsområden som omfattas av denna lag eller av andra  bestämmelser som genomför direktiv 2019/520/EU, i den  ursprungliga lydelsen, i minst fyra länder. Inom två år från  den tidpunkt då det första avtalet träffas för ett  vägtullsområde i ett visst land, ska avtal ha träffats för  samtliga vägtullsområden i det landet.
Om en avgiftsupptagare, i strid med denna lag eller andra  bestämmelser som genomför direktiv 2019/520/EU, i den  ursprungliga lydelsen, inte träffar avtal med en EETS-
betalningsförmedlare om tillhandahållande av vägtullstjänster  i ett vägtullsområde, ska det inte påverka bedömningen av om  EETS-betalningsförmedlaren har uppfyllt sina skyldigheter  enligt första stycket.
EETS-betalningsförmedlaren ska upprätthålla den täckning av  vägtullsområden som avses i första stycket. Om täckningen  skulle ändras på grund av att en avgiftsupptagare inte följer  denna lag eller andra bestämmelser som genomför direktiv 
2019/520/EU, i den ursprungliga lydelsen, ska täckning av det  berörda vägtullsområdet återupprättas så snart som möjligt.
Lag (2022:351)
.
Betalningsförmedlaren ska upprätthålla
7 §
En EETS-betalningsförmedlare ska
1. när ett avtal om att utföra vägtullstjänster träffas  informera EETS-väganvändaren om den behandling av  personuppgifter som avtalet medför och om dennes rättigheter  enligt
a) Europaparlamentets och rådets förordning (EU) 2016/679 av  den 27 april 2016 om skydd för fysiska personer med avseende  på behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning), här benämnd EU:s  dataskyddsförordning, och
b) lagen (2018:218) med kompletterande bestämmelser till EU:s  dataskyddsförordning samt föreskrifter som har meddelats i  anslutning till den lagen,
2. när ett avtal om att utföra vägtullstjänster träffas  informera EETS-väganvändaren om giltiga sätt att betala en  vägtull,
3. offentliggöra information om sin täckning enligt 6 § och  eventuella förändringar av den,
4. inom en månad från registreringen offentliggöra eventuella  planer på att utvidga sin täckning enligt 6 §,
5. vid behov förse de EETS-väganvändare med vilka avtal om  utförande av vägtullstjänster har träffats med  fordonsutrustning som uppfyller föreskrivna tekniska krav och  visa att utrustningen uppfyller kraven,
6. föra en förteckning över fordonsutrustning som inte längre  är godkänd och som är kopplad till ett avtal mellan  förmedlaren och en EETS-väganvändare,
7. offentliggöra sina villkor för att träffa avtal om EETS,
8. ge en avgiftsupptagare den information som behövs för att  kunna beräkna och ta ut en vägtull eller för att kontrollera  EETS-betalningsför-medlarens beräkning av den vägtull som tas  ut av en EETS-väganvändare, och
9. samarbeta med en avgiftsupptagare genom att i fråga om  fordon som omfattas av ett avtal mellan EETS-
betalningsförmedlaren och en kund om utförande av  vägtullstjänster
a) omedelbart ge avgiftsupptagaren uppgifter om ett fordon och  den kund som fordonet hänförs till, när det är nödvändigt för  indrivning av en vägtull eller för att avgiftsupptagaren ska  kunna underrätta kunden om en skyldighet att betala en vägtull  eller när det misstänks att kunden inte har betalat en  vägtull, och
b) ge en avgiftsupptagare i Sverige uppgifter om alla fordon  som under en viss tidsperiod har färdats i avgiftsupptagarens  vägtullsområde och de kunder som fordonen hänförs till, inom  två dagar från det att EETS-betalningsförmedlaren tagit emot  en begäran från avgiftsupptagaren om att få de uppgifter som  behövs för att avgiftsupptagaren ska kunna fullgöra sina  skyldigheter i förhållande till en skattemyndighet.
Lag (2024:304)
.
8 §
Om en faktura från en EETS-betalningsförmedlare till en  EETS-väganvändare baseras på en myndighets beslut om vägtull,  ska fakturan innehålla uppgifter om hur myndighetens beslut  kan omprövas eller överklagas.
Lag (2022:351)
.
9 §
Om förutsättningarna i 5 § 1, 4, 5 eller 6 inte längre är  uppfyllda eller om den registrerade begär det, ska  registreringen som EETS-betalningsförmedlare återkallas.
Lag (2022:351)
.
Avgiftsupptagare
10 §
En avgiftsupptagare ska se till att de elektroniska  vägtullssystem som denne ansvarar för alltid uppfyller  föreskrivna krav, som säkerställer systemens  driftskompatibilitet med EETS.
Vid en brist i ett system som beror på avgiftsupptagaren, ska  denne se till att en EETS-väganvändare kan passera  vägtullsområdet säkert med minsta möjliga fördröjning och utan  att det bedöms som en underlåtenhet att betala vägtull.
Lag (2022:351)
.
11 §
En avgiftsupptagare ska i en områdesdeklaration ange de  allmänna villkor som ska vara uppfyllda för att en EETS-
betalningsförmedlare ska få verka i avgiftsupptagarens  vägtullsområde. Områdesdeklarationen ska även innehålla en  detaljerad beskrivning av förfarandet för bedömning av den  tekniska utrustning som ska ingå i ett nytt eller väsentligen  ändrat elektroniskt vägtullssystem.
Lag (2022:351)
.
12 §
En avgiftsupptagare ska ge en EETS-betalningsförmedlare  som uppfyller villkoren i 11 § och eventuella särskilda  villkor rätt att verka i avgiftsupptagarens vägtullsområde.  Avgiftsupptagaren får inte ställa krav som innebär att EETS-
betalningsförmedlarens tekniska utrustning inte blir  driftskompatibel med andra avgiftsupptagares elektroniska  vägtullssystem.
Avgiftsupptagaren ska betala ersättning till en EETS-
betalningsförmedlare som tillhandahåller vägtullstjänster i  avgiftsupptagarens vägtullsområde. Metoden för att beräkna  ersättningen ska framgå av avgiftsupptagarens  områdesdeklaration.
Lag (2022:351)
.
13 §
En avgiftsupptagare ska acceptera registrering av fordons  passager genom godkänd fordonsutrustning som är i drift och  som är kopplad till en EETS-betalningsförmedlare som  tillhandahåller avgiftsupptagaren vägtullstjänster.
Lag (2022:351)
.
14 §
En avgiftsupptagare ska vid behov samarbeta med en EETS-
betalningsförmedlare, tillverkare eller ett anmält organ för  att bedöma om viss teknisk utrustning är lämplig att använda i  avgiftsupptagarens elektroniska vägtullssystem.
Avgiftsupptagaren ska tillhandahålla en testmiljö där en EETS-
betalningsförmedlare eller ett ombud för denne kan kontrollera  om viss fordonsutrustning är lämplig att använda i  avgiftsupptagarens elektroniska vägtullssystem.  Avgiftsupptagaren ska utfärda ett intyg för varje godkänt  test.
Den som har begärt ett test enligt andra stycket ska betala  kostnaderna för det om avgiftsupptagaren begär det.
Lag (2022:351)
.
Väganvändare
15 §
En EETS-väganvändare ska se till att den  fordonsutrustning som krävs för ett vägtullsområde är i drift  när fordonet framförs inom området.
Om en EETS-väganvändare inte fullgör sina skyldigheter enligt  första stycket eller artikel 3 i kommissionens delegerade  förordning (EU) 2020/203 av den 28 november 2019 om  klassificering av fordon, skyldigheter för användare av  europeiska elektroniska vägtullar, krav på  driftskompatibilitetskomponenter och minimikriterier för  anmälda organs behörighet, får EETS-betalningsförmedlaren  bestämma att EETS-väganvändarens fordonsutrustning inte längre  är godkänd.
Lag (2022:351)
.
Vägtull
Om vägtull
16 §
En avgiftsupptagare får inte påföra en EETS-väganvändare  en högre vägtull än den som påförs motsvarande andra användare  av vägen. Om rabatt på en vägtull ges till en väganvändare,  ska rabatten vara tydlig, offentliggjord och tillgänglig för  alla sådana användare på lika villkor.
Om en EETS-betalningsförmedlares klassificering av ett fordon  skiljer sig från avgiftsupptagarens, ska avgiftsupptagarens  klassificering gälla. Detta gäller dock inte om det visas att  avgiftsupptagarens klassificering av fordonet är felaktig.
Lag (2022:351)
.
Betalning
17 §
En EETS-betalningsförmedlare som har träffat avtal med en  EETS-väganvändare om att utföra vägtullstjänster är, i stället  för den skatt- eller avgiftsskyldige, betalningsskyldig för en  vägtull som avser ett fordon och ett vägtullsområde som  omfattas av avtalet den dag då skattskyldigheten eller  avgiftsplikten för vägtullen inträder. Om en  färdvägsdeklaration inte har skickats, är dock EETS-
betalningsförmedlaren och den skatt- eller avgiftsskyldige  solidariskt betalningsskyldiga för vägtullen.
EETS-betalningsförmedlaren är inte betalningsskyldig enligt  första stycket om fordonsutrustningen inte är godkänd och  passagen sker efter det att en sådan förteckning som avses i 
7 § 6 har skickats till den berörda avgiftsupptagaren.
Lag (2022:351)
.
18 §
En EETS-betalningsförmedlare som tillhandahåller  vägtullstjänster i en avgiftsupptagarens vägtullsområde får  kräva en EETS-väganvändare på betalning för en vägtull. Kravet  ska framställas i avgiftsupptagarens namn och med uppgiften  att det sker på dennes uppdrag, om avgiftsupptagaren begär  det.
Lag (2022:351)
.
19 §
En EETS-väganvändares betalning av vägtull till sin EETS-
betalningsförmedlare sker med befriande verkan.
Lag (2022:351)
.
20 §
När en avgiftsupptagare riktar ett krav på betalning av  en vägtull till en ägare eller innehavare av ett fordon som är  registrerat i ett annat land inom Europeiska ekonomiska  samarbetsområdet (EES), ska information om den fordonspassage  som ligger till grund för kravet, följderna av att inte betala  vägtullen och ägarens eller innehavarens rättigheter skickas  med kravet. Det gäller dock inte när en EETS-
betalningsförmedlare är betalningsskyldig för vägtullen enligt 
17 §.
Informationen ska om möjligt lämnas skriftligen på samma språk  som fordonets registreringsbevis är utfärdat på och annars på  något av de officiella språken i det land där fordonet är  registrerat.
Lag (2022:351)
.
Färdvägsdeklarationer
21 §
I vägtullssystem baserade på korthållskommunikation ska  en avgiftsupptagare, eller den som för avgiftsupptagarens  räkning tar upp vägtullar, underrätta varje EETS-
betalningsförmedlare om godkända färdvägsdeklarationer för  deras respektive EETS-väganvändare.
Lag (2022:351)
.
Särredovisning
22 §
En myndighet eller en juridisk person som både är  betalningsförmedlare och bedriver annan verksamhet ska hålla  verksamheten som betalningsförmedlare åtskild och redovisa den  separat i förhållande till övrig verksamhet.
Lag (2022:351)
.
Tekniska krav
23 §
Ett elektroniskt vägtullssystem och den fordonsutrustning som  ska användas i systemet ska uppfylla föreskrivna tekniska krav.
Lag (2022:351)
.
24 §
Ett anmält organ ska bedöma om kraven i 23 § är  uppfyllda.
En avgiftsupptagare eller ett anmält organ ska bedöma om viss  teknisk utrustning är lämplig att använda i avgiftsupptagarens  elektroniska vägtullssystem.
Lag (2022:351)
.
Gemensamt kontaktställe
25 §
Den myndighet som regeringen bestämmer är gemensamt  kontaktställe för EETS-betalningsförmedlare.
Lag (2022:351)
.
Förlikningsorgan
26 §
Den myndighet som regeringen bestämmer är  förlikningsorgan. Förlikningsorganet ska, på begäran av en  EETS-betalningsförmedlare eller en avgiftsupptagare, medla  mellan parterna
1. om en överenskommelse om rätt för EETS-
betalningsförmedlaren att verka i avgiftsupptagarens  vägtullsområde inte kan nås, eller
2. vid tvist om en sådan ingången överenskommelse som avses i 
1.
Medlingen ska särskilt syfta till att säkerställa att sådana  villkor som avses i 11 § och eventuella särskilda villkor inte  är diskriminerande och att EETS-betalningsförmedlaren får  ersättning enligt den metod som avses i 12 § andra stycket.
Lag (2022:351)
.
Informationsutbyte
27 §
Den myndighet som regeringen bestämmer är svensk  kontaktpunkt vid utbyte av information med andra länders  kontaktpunkter enligt denna lag.
Lag (2022:351)
.
28 §
För betalning av en vägtull för ett fordon som är  registrerat i ett land inom Europeiska ekonomiska  samarbetsområdet (EES) får den svenska kontaktpunkten  elektroniskt utbyta uppgifter med utländska kontaktpunkter, om
1. den tid inom vilken vägtullen skulle ha betalats har löpt  ut och utbytet av uppgifter behövs för att kunna kräva  betalning av fordonets ägare eller innehavare, eller
2. utbytet av uppgifter behövs för att underrätta fordonets  ägare eller innehavare om en skyldighet att betala vägtullen  och
a) underrättelsen är nödvändig för att kunna kräva betalning,  och
b) ägaren eller innehavaren inte kan identifieras på något  annat sätt än genom uppgiftsutbytet.
Utbytet får endast avse uppgifter som anges i bilaga I till  direktiv (EU) 2019/520, i lydelsen enligt Europaparlamentets  och rådets direktiv (EU) 2022/362 av den 24 februari 2022 om  ändring av direktiven 1999/62/EG, 1999/37/EG och (EU) 2019/520  vad gäller uttag av avgifter på fordon för användningen av  vissa infrastrukturer.
Om en uppgift som anges i del II i bilaga I till direktiv (EU) 
2019/520, i den ursprungliga lydelsen, omfattas av sekretess  enligt offentlighets- och sekretesslagen (2009:400), får  uppgiften inte lämnas ut.
Lag (2024:178)
.
29 §
Utländska kontaktpunkter ska enligt 28 § få direkt  tillgång till uppgifter i vägtrafikregistret om ett fordon och  dess ägare eller innehavare.
Lag (2022:351)
.
30 §
Om en underrättelse om skyldighet att betala en vägtull  har skickats med hjälp av uppgifter som har inhämtats enligt 
28 § andra stycket och vägtullen inte betalas, ska eventuella  åtgärder för att vägtullen ska betalas vidtas av en myndighet.
Lag (2022:351)
.
Behandling av personuppgifter
31 §
Bestämmelser om behandling av personuppgifter finns i  EU:s dataskyddsförordning och i lagen (2018:218) med  kompletterande bestämmelser till EU:s dataskyddsförordning  samt i föreskrifter som har meddelats i anslutning till den  lagen.
En avgiftsupptagare, den som för avgiftsupptagarens räkning  tar upp vägtullar och en EETS-betalningsförmedlare är  personuppgiftsansvariga för den behandling av personuppgifter  som deras respektive verksamhet innebär.
Lag (2022:351)
.
32 §
Personuppgifter som har erhållits enligt 28 § får endast  behandlas för att identifiera ett fordon eller en ägare eller  innehavare av ett fordon i syfte att ta upp eller driva in  vägtullar.
Lag (2024:304)
.
32 a §
En avgiftsupptagare som också är betalningsförmedlare  får behandla personuppgifter som inhämtats enligt 7 § 9 endast  för att
1. identifiera ett fordon eller en ägare eller innehavare av  ett fordon i syfte att ta upp eller driva in vägtullar, eller
2. fullgöra en skyldighet i förhållande till en  skattemyndighet.
Lag (2024:304)
.
Tystnadsplikt
33 §
Den som på grund av anställning eller på något annat sätt  deltar i eller har deltagit i en avgiftsupptagares verksamhet  får inte obehörigen röja eller utnyttja sådana uppgifter om en  EETS-betalningsförmedlares kunder som avgiftsupptagaren har  fått enligt 7 § 9, om det kan antas att betalningsförmedlaren  lider skada om uppgiften röjs.
Lag (2022:351)
.
Vägtullsregistret
34 §
Den myndighet som regeringen bestämmer ska föra ett  register som ska innehålla uppgifter om vägtullsområden, EETS-
betalningsförmedlare och det gemensamma kontaktställe som  avses i 25 § (vägtullsregistret). Registret ska ha till  ändamål att inom ramen för det europeiska systemet för  elektroniska vägtullar tillhandahålla dessa uppgifter.
Den myndighet som avses i första stycket är  personuppgiftsansvarig för behandlingen av personuppgifter i  registret.
Lag (2022:351)
.
Tillsyn
35 §
Den myndighet som regeringen bestämmer utövar tillsyn  över att avgiftsupptagare på enskild väg och EETS-
betalningsförmedlare följer denna lag och föreskrifter som har  meddelats i anslutning till lagen samt över att den tekniska  utrustningen i ett vägtullssystem uppfyller föreskrivna krav.
I EU:s dataskyddsförordning och i lagen (2018:218) med  kompletterande bestämmelser till EU:s dataskyddsförordning  samt i föreskrifter som har meddelats i anslutning till den  lagen finns bestämmelser om tillsyn över behandlingen av  personuppgifter.
Lag (2022:351)
.
36 §
Tillsynsmyndigheten har rätt att på begäran få de upplysningar och ta del av de handlingar som behövs för tillsynen.
Tillsynsmyndigheten har också rätt att, i den utsträckning det behövs för tillsynen, på begäran få tillträde till anläggningar, lokaler och andra utrymmen som har anknytning till användandet av ett elektroniskt vägtullssystem. Denna rätt omfattar inte bostäder.
Lag (2022:351)
.
37 §
Tillsynsmyndigheten får meddela de förelägganden och förbud som behövs för att denna lag och de föreskrifter som meddelats i anslutning till lagen ska följas.
Om tillsynsmyndigheten meddelar förelägganden eller förbud enligt denna lag, får dessa förenas med vite.
Lag (2022:351)
.
38 §
Om det finns skäl att tro att teknisk utrustning som är  CE-märkt inte överensstämmer med de tekniska kraven enligt  denna lag, föreskrifter som har meddelats i anslutning till  lagen eller kommissionens genomförande-förordning (EU) 
2020/204 av den 28 november 2019 om detaljerade skyldigheter  för leverantörer av vägtulltjänster i Europeiska systemet för  elektroniska vägtulltjänster (EETS), minimiinnehåll i EETS-
områdesdeklarationen, elektroniska gränssnitt och krav för  driftskompatibilitetskomponenter, och om upphävande av beslut 
2009/750/EG, ska tillsynsmyndigheten förelägga tillverkaren,  en avgiftsupptagare eller en EETS-betalningsförmedlare att
1. endast använda utrustningen på visst angivet sätt,
2. upphöra med användningen av utrustningen, eller
3. återkalla utrustningen.
Om teknisk utrustning som är CE-märkt inte överensstämmer med  de tekniska kraven enligt denna lag, föreskrifter som har  meddelats i anslutning till lagen eller kommissionens  genomförandeförordning (EU) 2020/204, ska tillsynsmyndigheten  förelägga tillverkaren att se till att utrustningen  överensstämmer med kraven.
Ett föreläggande gäller så länge som produkten inte  överensstämmer med de tekniska kraven och får förenas med  vite.
Lag (2022:351)
.
Överklagande
39 §
Beslut enligt 5 och 9 §§, en myndighets beslut enligt 
24 § andra stycket samt tillsynsmyndighetens beslut enligt  denna lag eller enligt föreskrifter som har meddelats med stöd  av lagen får överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2022:351)
.
Bemyndiganden
40 §
Regeringen eller den myndighet som regeringen bestämmer  får meddela föreskrifter om
1. kraven för registrering som EETS-betalningsförmedlare,
2. tekniska krav på ett elektroniskt vägtullssystem och den  fordonsutrustning som ska användas i systemet,
3. parametrar för klassificering av fordon,
4. behandling av uppgifter som har inhämtats enligt 28 §,
5. tillsyn, och
6. avgifter för ärendehantering, registrering och tillsyn  enligt denna lag och enligt föreskrifter som har meddelats med  stöd av lagen.
Lag (2022:351)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.