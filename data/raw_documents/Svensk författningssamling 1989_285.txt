Title: /r1/ Lag (1989:285)
med särskilda bestämmelser om bostadsbidrag för år 1990;
SFS Number: Svensk författningssamling 1989:285
URL: https://www.riksdagen.se/sv/dokument-och-lagar/dokument/svensk-forfattningssamling/r1-lag-1989285med-sarskilda-bestammelser-om_sfs-1989-285/
Source Link: http://rkrattsbaser.gov.se/sfst?bet=1989:285
Amendment Register Link: http://rkrattsbaser.gov.se/sfsr?bet=1989:285
Ministry/Authority: Bostadsdepartementet
Issued: 1989-05-18
Metadata: {"Utfärdad": "1989-05-18", "Ändrad": "t.o.m. SFS1989:910"}

==================================================

/r1/ Lag (1989:285)
med särskilda bestämmelser om bostadsbidrag för år 1990;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:285
Departement/myndighet
:   
Bostadsdepartementet
Utfärdad
:   
1989-05-18
Ändrad
:   
t.o.m. SFS1989:910
Tidsbestämd
: 
1991-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
För år 1990 lämnas bostadsbidrag enligt lagen (1988:786) om  bostadsbidrag med de avvikelser som följer av denna lag.
Lag (1989:910)
.
2 §
Den som vid utgången av år 1989 uppbär bostadsbidrag har rätt att  utan föregående ansökan få bidrag för varje månad under år 1990 med  samma belopp som för december 1989. Bidragsbeloppet skall dock omprövas.
1. i fråga om bidrag till barnfamiljer, om något sådant förhållande  inträffar som avses i 28 § lagen (1988:786) om bostadsbidrag eller om  familjens inkomster av förvärvsarbete har ökat väsentligt i förhållande  till motsvarande inkomster enligt 1988 års taxering till statlig  inkomstskatt och det står klart att inkomstökningen kommer att bestå  under år 1990 och
2. i fråga om bidrag till hushåll utan barn, under de förutsättningar  som anges i 29 § samma lag.
Den upplysningsskyldighet som föreskrivs i 27 § lagen om bostadsbidrag  gäller även sådana ändringar av inkomst som avses i första stycket 1.
Lag (1989:910)
.
3 §
I fråga om bostadsbidrag för år 1990 i andra fall än som avses i 2 
§, skall bidraget bestämmas med utgångspunkt från den bidragsgrundande  inkomst som kan beräknas med ledning av 1988 års taxering till statlig  inkomstskatt. Beslut om bostadsbidrag till barnfamiljer skall dock  omprövas, förutom i fall som avses i 28 § lagen (1988:786) om  bostadsbidrag, om familjens inkomster av förvärvsarbete har ökat  väsentligt i förhållande till motsvarande inkomster enligt 1988 års  taxering till statlig inkomstskatt och det står klart att  inkomstökningen kommer att bestå under år 1990.
Den upplysningsskyldighet som föreskrivs i 27 § lagen om bostadsbidrag  gäller även sådana ändringar av inkomst som avses i första stycket andra  meningen.
Lag (1989:910)
.
4 §
Närmare föreskrifter i fråga om den bidragsgrundande inkomsten och  ansökningsförfarandet meddelas av regeringen eller den myndighet som  regeringen bestämmer.
Övergångsbestämmelser
1989:910
Denna lag träder i kraft den 1 januari 1990. Omprövning av bidrag på  grund av väsentlig inkomstökning får dock inte göras i fråga om sådana  bidrag som avser tid före den 1 april 1990.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.