Title: Förordning (2012:509) om betygsrätt för viss utbildning vid internationella skolor
SFS Number: Svensk författningssamling 2012:509
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012509-om-betygsratt-for-viss_sfs-2012-509/
Source Link: http://rkrattsbaser.gov.se/sfst?bet=2012:509
Amendment Register Link: http://rkrattsbaser.gov.se/sfsr?bet=2012:509
Ministry/Authority: Utbildningsdepartementet
Issued: 2012-06-28
Metadata: {"Utfärdad": "2012-06-28", "Ändrad": "t.o.m. SFS 2024:1039"}

==================================================

Förordning (2012:509) om betygsrätt för viss utbildning vid internationella skolor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:509
Departement/myndighet
:   
Utbildningsdepartementet
Utfärdad
:   
2012-06-28
Ändrad
:   
t.o.m. SFS 2024:1039
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statens skolinspektion får efter ansökan besluta om tillstånd för sådana enskilda huvudmän för internationella skolor som avses i 2 § att sätta betyg, anordna prövning samt utfärda betyg, gymnasieexamen och intyg enligt de bestämmelser som gäller för gymnasieskolan om de villkor som anges i 3 § är uppfyllda.
2 §
Ett tillstånd enligt förordningen får avse en huvudman  för en internationell skola som
1. har förklarats berättigad till bidrag enligt 24 kap. 6 §  skollagen (2010:800), och
2. ger en utbildning som följer ett annat lands läroplan och  kursplaner. Förordning (2015:804).
3 §
Tillstånd får lämnas om huvudmannen
1. anger vilket eller vilka nationella program som ansökan om  att utfärda gymnasieexamen avser,
2. visar vilka delar i utbildningen som är likvärdiga med den  nivå i det ämne eller det gymnasiearbete som ett betyg avser  och hur utbildningen uppfyller kraven för gymnasieexamen, och
3. även i övrigt visar att utbildningen utformats så att  betygen blir likvärdiga med betyg satta i gymnasieskolan.
Vid bedömning av om huvudmannen uppfyller kraven enligt första  stycket 2 och 3 får utökad undervisning i förhållande till den  utländska läroplanen och kursplanen beaktas.
Som stöd för bedömningen enligt denna paragraf ska Statens  skolinspektion inhämta yttrande från Statens skolverk.
Förordning (2024:1039).
4 §
En huvudman som har fått tillstånd ska
1. använda nationella prov i den utsträckning som är föreskriven för gymnasieskolan, och
2. föra betygskatalog och utfärda utdrag ur denna enligt 8 kap.
8 och 9 §§ gymnasieförordningen (2010:2039).
5 §
Statens skolinspektion ska besluta att återkalla tillståndet om
1. förutsättningarna för tillståndet inte längre är uppfyllda, eller
2. huvudmannen inte följer vad som föreskrivs i 4 §.
6 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:1073).
Övergångsbestämmelser
2012:509
Denna förordning träder i kraft den 15 augusti 2012 och tillämpas på utbildning som påbörjas därefter.
2024:1039
1. Denna förordning träder i kraft den 20 december 2024.
2. Förordningen tillämpas första gången i fråga om utbildning  som påbörjas efter den 30 juni 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.