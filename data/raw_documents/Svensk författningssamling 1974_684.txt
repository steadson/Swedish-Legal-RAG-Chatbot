Title: Riksarkivets cirkulär (1974:684)
med anvisningar om användning av visst papper vid
tryckningsarbete
avseende viktigare statsändamål;
SFS Number: Svensk författningssamling 1974:684
URL: https://www.riksdagen.se/sv/dokument-och-lagar/dokument/svensk-forfattningssamling/riksarkivets-cirkular-1974684med-anvisningar_sfs-1974-684/
Source Link: http://rkrattsbaser.gov.se/sfst?bet=1974:684
Amendment Register Link: http://rkrattsbaser.gov.se/sfsr?bet=1974:684
Ministry/Authority: Utbildningsdepartementet
Issued: 1974-09-10
Metadata: {"Utfärdad": "1974-09-10"}

==================================================

Riksarkivets cirkulär (1974:684)
med anvisningar om användning av visst papper vid
tryckningsarbete
avseende viktigare statsändamål;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1974:684
Departement/myndighet
:   
Utbildningsdepartementet
Utfärdad
:   
1974-09-10
Upphävd
: 
1992-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Enligt kungörelsen (1969:144) om användning av visst papper vid  tryckningsarbete avseende viktigare statsändamål skall om  tryckningsarbete avser sådant ändamål minst 10 exemplar framställas på  papper, som har uppgivna egenskaper och i allt väsentligt uppfyller de  krav, vilka gäller för papper som enligt skrivmaterielkungörelsen 
(1964:504) får märkas med orden svenskt arkiv. Det åligger riksarkivet  att efter samråd med statskontoret närmare bestämma, för vilka arbeten  det angivna papperet, nedan kallat arkivtryckpapper, skall användas.
Riksarkivet får med anledning härav lämna följande anvisningar.
Kungörelsen skall avse sådana ej sekretessbelagda skrifter som  framställts i tryckpress, genom boktryck, offset, litoduplicering 
(kontorsoffset) o.d. och som aktivt initierats genom statsverkets  försorg och medför ekonomiska konsekvenser för statsverket.
Med tryckningsarbete avseende viktigare statsändamål förstås sådant  tryckalster som har ett betydande värde ur administrativa, rättsliga,  ekonomiska eller historiska och vetenskapliga synpunkter.
I fråga om följande statliga tryckningsarbeten skall minst 10 exemplar  framställas på arkivtryckpapper.
1. Publikationer som är angivna i härtill fogad förteckning.
2. Serien Statens offentliga utredningar samt andra utredningar av  större vetenskaplig och principiell betydelse.
3. Serien Sveriges officiella statistik med undantag av de tryckalster  som regelbundet utges med fyra eller flera nummer per år, samt av  separata appendix till böcker eller tidskrifter i serien.
4. Bibliografiska handböcker och matriklar med fullständiga  bibliografier.
5. Andra tryckalster i den mån riksarkivet efter statskontorets hörande  i varje särskilt fall så bestämmer.
Exemplar som framställs på arkivtryckpapper bör märkas med ordet 
"Arkivexemplar".
Myndigheter och kommittéer anmodas att, då fråga uppkommer om  tryckningsarbete skall anses avse viktigare statsändamål, inhämta besked  i ärendet hos riksarkivet.
Riksarkivet vill vidare erinra om 8 § skrivmaterielkungörelsen, vari  föreskrives att för vissa handlingar skall användas skrivmateriel, som  godkänts jämlikt 12 § kungörelsen. Om sådan handling framställs i tryck,  skall huvudexemplar (koncept ävensom expeditioner till Kungl. Maj:t)  framställas på papper, som avses i SFS 1969:144 (arkivtryckpapper).
Bilaga
Förteckning över de i cirkuläret åsyftade publikationerna
Arbetsdomstolen                 Arbetsdomstolens domar
Arbetsmarknadsstyrelsen         Arbetsmarknadsstatistik
Kungl. Biblioteket              Accesionskatalog över utländsk
litteratur i svenska
forskningsbibliotek
Svensk bokkatalog
Svensk musikförteckning
Sveriges statskalender          Statskalendern
Patent- och                     Patentbeskrivningar
registreringsverket             Register till patent
Regeringsrätten                 Regeringsrättens årsbok
Riksarkivet                     Historiska källskrifter
Riksrevisionsverket             Budgetredovisningen
Utdrag ur rikshuvudboken
Statsdepartementen (samtliga)   Statsliggaren
Utrikesdepartementet         Sveriges överenskommelser med
främmande makter
Utrikesfrågor
Vit- och blåböcker
Statsrådsberedningen            Svensk författningssamling
Svenska akademien               Post- och Inrikes Tidningar
Sveriges meterologiska och
hydrologiska institut           Årsbok
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.