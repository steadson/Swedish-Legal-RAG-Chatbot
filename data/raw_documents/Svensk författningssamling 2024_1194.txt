Title: Klampningsförordning (2024:1194)
SFS Number: Svensk författningssamling 2024:1194
URL: https://www.riksdagen.se/sv/dokument-och-lagar/dokument/svensk-forfattningssamling/klampningsforordning-20241194_sfs-2024-1194/
Source Link: http://rkrattsbaser.gov.se/sfst?bet=2024:1194
Amendment Register Link: http://rkrattsbaser.gov.se/sfsr?bet=2024:1194
Ministry/Authority: Landsbygds- och infrastrukturdepartementet
Issued: 2024-11-28
Metadata: {"Utfärdad": "2024-11-28", "Ändrad": "t.o.m. SFS 2025:83"}

==================================================

Klampningsförordning (2024:1194)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1194
Departement/myndighet
:   
Landsbygds- och infrastrukturdepartementet
Utfärdad
:   
2024-11-28
Ändrad
:   
t.o.m. SFS 2025:83
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser som kompletterar  klampningslagen (2024:1089).
Förordningen är meddelad med stöd av
- 8 kap. 11 § regeringsformen i fråga om 6 § första meningen,  och
- 8 kap. 7 § regeringsformen i fråga om övriga bestämmelser.
Föreskrifter om att fortsatt färd får hindras genom klampning
2 §
Föreskrifter om att fortsatt färd får hindras genom  klampning finns i
- 8 b § lagen (1972:435) om överlastavgift,
- 5 kap. 3 § fordonslagen (2002:574),
- 5 kap. 5 § yrkestrafiklagen (2012:210),
- 5 kap. 7 § taxitrafiklagen (2012:211),
- 25 b och 32 §§ förordningen (1993:185) om arbetsförhållanden  vid vissa internationella vägtransporter,
- 7 och 7 d §§ förordningen (1998:786) om internationella  vägtransporter inom Europeiska ekonomiska samarbetsområdet 
(EES),
- 14 kap. 15 § trafikförordningen (1998:1276),
- 10 kap. 1 och 6 §§ förordningen (2004:865) om kör- och  vilotider samt färdskrivare, m.m.,
- 6 kap. 8 § yrkestrafikförordningen (2012:237), och
- 12 § förordningen (2022:469) om utstationering av förare  inom väg-transportsektorn. Förordning (2025:83).
Underrättelser
3 §
Underrättelseskyldigheten enligt 16 § klampningslagen 
(2024:1089) ska fullgöras av
1. Polismyndigheten, om beslutet har fattats av  Polismyndigheten, en polisman eller en bilinspektör, eller
2. Tullverket, om beslutet har fattats av Tullverket eller en  tulltjänste-man.
4 §
Underrättelseskyldigheten enligt 21 § klampningslagen 
(2024:1089) ska
1. i fråga om omhändertagen egendom fullgöras av den myndighet  som förvarar egendomen, och
2. i fråga om klampning fullgöras av den myndighet som  beslutat om klampningen.
Om omhändertagande eller klampning inte beslutats, ska den  tjänsteman eller myndighet som har upphävt ett förbud mot  fortsatt färd fullgöra underrättelseskyldigheten.
5 §
Om Polismyndigheten eller Tullverket upphäver ett förbud  mot fortsatt färd eller ett beslut om en åtgärd under tiden  som frågan handläggs av domstol, ska myndigheten utan dröjsmål  underrätta domstolen om detta.
Bemyndigande
6 §
Polismyndigheten och Tullverket får inom sina  ansvarsområden meddela föreskrifter om verkställigheten av  klampningslagen (2024:1089) och denna förordning. Innan sådana  föreskrifter meddelas ska myndigheterna ge varandra och  Transportstyrelsen tillfälle att yttra sig.
Övergångsbestämmelser
2024:1194
1. Denna förordning träder i kraft den 1 januari 2025.
2. Genom förordningen upphävs förordningen (2015:17) om  åtgärder vid hindrande av fortsatt färd.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.