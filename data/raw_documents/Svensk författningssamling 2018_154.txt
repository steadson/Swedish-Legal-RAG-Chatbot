Title: Förordning (2018:154) om godkännande av Euresmedlemmar och Euressamarbetspartner
SFS Number: Svensk författningssamling 2018:154
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2018154-om-godkannande-av_sfs-2018-154/
Source Link: http://rkrattsbaser.gov.se/sfst?bet=2018:154
Amendment Register Link: http://rkrattsbaser.gov.se/sfsr?bet=2018:154
Ministry/Authority: Arbetsmarknadsdepartementet AA
Issued: 2018-03-21
Metadata: {"Utfärdad": "2018-03-21", "Ändrad": "t.o.m. 2018:155"}

==================================================

Förordning (2018:154) om godkännande av Euresmedlemmar och Euressamarbetspartner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:154
Departement/myndighet
:   
Arbetsmarknadsdepartementet AA
Utfärdad
:   
2018-03-21
Ändrad
:   
t.o.m. 2018:155
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
Denna förordning innehåller bestämmelser om att
1. godkänna Euresmedlemmar och Euressamarbetspartner i det  europeiska nätverket för arbetsförmedlingar 
(Euresnätverket),
2. följa upp och övervaka Euresmedlemmars och  Euressamarbetspartners verksamhet och efterlevnad av de krav  och kriterier som anges i 5 §, och
3. vid behov återkalla godkännandet av Euresmedlemmar och  Euressamarbetspartner.
Förordningen kompletterar Europaparlamentets och rådets  förordning (EU) 2016/589 av den 13 april 2016 om ett  europeiskt nätverk för arbetsförmedlingar (Eures), om  arbetstagares tillgång till rörlighetstjänster och om  ytterligare integration av arbetsmarknaderna samt om ändring  av förordningarna (EU) nr 492/2011 och (EU) nr 1296/2013.
Förordningen är meddelad med stöd av 8 kap. 7 §  regeringsformen.
2 §
I 7 § första stycket 2 förordningen (2007:1030) med  instruktion för Arbetsförmedlingen finns bestämmelser om att  Arbetsförmedlingen för Sveriges del ska fungera som  nationellt samordningskontor för Euresnätverket i enlighet  med artikel 9.1 i förordning (EU) 2016/589.
Arbetsförmedlingen ansvarar för organisationen av  Euresnätverket i Sverige samt de ytterligare uppgifter som  följer av artikel 9.2-9.7 i samma förordning.
3 §
Arbetsförmedlingen ska vid tillämpning av denna  förordning iaktta principerna om icke-diskriminering,  likabehandling, öppenhet, proportionalitet och ömsesidigt  erkännande.
Godkännande
4 §
Arbetsförmedlingen ska tillhandahålla ett  ansökningssystem och information om förutsättningarna för  deltagande i Euresnätverket.
Arbetsförmedlingen får godkänna en sökande som Euresmedlem i  enlighet med artikel 11.3 i förordning (EU) 2016/589 eller  som Euressamarbetspartner i enlighet med artikel 11.4 i samma  förordning.
5 §
Arbetsförmedlingen ska godkänna varje sökande som  Euresmedlem eller som Euressamarbetspartner som uppfyller de  krav och kriterier som anges i förordning (EU) 2016/589 och i  de beslut som har meddelats med stöd av den förordningen.
För att en sökande ska godkännas krävs dessutom att
1. sökanden är en svensk juridisk person,
2. det finns skäl att anta att sökanden kommer att bedriva  verksamheten i enlighet med förordning (EU) 2016/589 och  andra författningar som reglerar sökandens verksamhet, och
3. sökanden i övrigt bedöms lämplig att vara Euresmedlem  eller Euressamarbetspartner.
Uppföljning
6 §
Arbetsförmedlingen ska följa upp och övervaka att  Euresmedlemmar och Euressamarbetspartner uppfyller de krav  och kriterier som anges i 5 §.
Återkallelse
7 §
Arbetsförmedlingen ska återkalla godkännandet av en  Euresmedlem eller Euressamarbetspartner som inte längre  uppfyller de krav och kriterier som anges i 5 §.
Överklagande
8 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol.  Förordning (2018:155).
Bemyndigande
9 §
Arbetsförmedlingen får meddela föreskrifter om  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.