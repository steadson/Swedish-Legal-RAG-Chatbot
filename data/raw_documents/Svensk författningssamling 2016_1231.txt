Title: Lag (2016:1231) om ömsesidigt bistånd med indrivning av vissa sanktionsavgifter vid utstationering
SFS Number: Svensk författningssamling 2016:1231
URL: https://www.riksdagen.se/sv/dokument-och-lagar/dokument/svensk-forfattningssamling/lag-20161231-om-omsesidigt-bistand-med_sfs-2016-1231/
Source Link: http://rkrattsbaser.gov.se/sfst?bet=2016:1231
Amendment Register Link: http://rkrattsbaser.gov.se/sfsr?bet=2016:1231
Ministry/Authority: Finansdepartementet S3
Issued: 2016-12-08
Metadata: {"Utfärdad": "2016-12-08", "Ändrad": "t.o.m. SFS 2020:599"}

==================================================

Lag (2016:1231) om ömsesidigt bistånd med indrivning av vissa sanktionsavgifter vid utstationering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1231
Departement/myndighet
:   
Finansdepartementet S3
Utfärdad
:   
2016-12-08
Ändrad
:   
t.o.m. SFS 2020:599
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna lag gäller vid ömsesidigt bistånd med indrivning av  administrativa sanktionsavgifter, inbegripet avgifter,  tilläggsavgifter och viten, som
1. beslutats av behöriga myndigheter eller bekräftats av  administrativa eller rättsliga organ eller följer av utslag  från arbetsdomstolar, och
2. avser bristande efterlevnad av
a) Europaparlamentets och rådets direktiv 96/71/EG av den 16  december 1996 om utstationering av arbetstagare i samband med  tillhandahållande av tjänster, i lydelsen enligt  Europaparlamentets och rådets direktiv (EU) 2018/957, eller
b) Europaparlamentets och rådets direktiv 2014/67/EU av den 15  maj 2014 om tillämpning av direktiv 96/71/EG om utstationering  av arbetstagare i samband med tillhandahållande av tjänster  och om ändring av förordning (EU) nr 1024/2012 om  administrativt samarbete genom informationssystemet för den  inre marknaden (IMI-förordningen), i den ursprungliga  lydelsen.
Lag (2020:599)
.
Behörig myndighet
2 §
Kronofogdemyndigheten är behörig myndighet vid bistånd  enligt denna lag.
Bistånd på begäran av en behörig myndighet i ett annat land
Ömsesidigt bistånd och erkännande
3 §
Kronofogdemyndigheten ska, om inte något annat följer av 
4 eller 5 §, på begäran av en behörig myndighet i ett annat  land inom Europeiska ekonomiska samarbetsområdet
1. lämna upplysningar som kan antas vara relevanta för den  andra myndigheten vid delgivning av handlingar som rör  administrativa sanktionsavgifter eller indrivning av sådana  avgifter, och
2. utan krav på några vidare formaliteter
a) delge ett beslut om sådana sanktionsavgifter eller andra  handlingar som är relevanta med avseende på indrivningen,  inbegripet en dom eller ett slutligt beslut som kan läggas  till grund för verkställighet, och
b) driva in administrativa sanktionsavgifter som behöriga  myndigheter har beslutat i enlighet med lagstiftning och  förfaranden i det sökande landet eller som administrativa  eller rättsliga organ eller arbetsdomstolar har bekräftat och  som kan drivas in i det andra landet och inte längre kan  överklagas.
Delgivning på begäran av ett annat land sker enligt  delgivningslagen (2010:1932).
Bestämmelser om indrivning i Sverige finns i lagen (1993:891)  om indrivning av statliga fordringar m.m. och lagen 
(1985:146) om avräkning vid återbetalning av skatter och  avgifter. Verkställighet enligt utsökningsbalken får äga rum  med stöd av den handling som medger verkställighet i det  andra landet.
Vägransgrunder
4 §
Kronofogdemyndigheten får avslå en begäran om delgivning  eller indrivning om begäran inte innehåller nödvändiga  identifieringsuppgifter, uppgifter om överträdelsen och  sanktionsavgiften m.m. eller på annat sätt är ofullständig,  eller om den uppenbarligen inte motsvarar det bakomliggande  beslutet.
Kronofogdemyndigheten får också avslå en begäran om  indrivning, om
1. det framgår av myndighetens utredning att de kostnader  eller resurser som beräknas krävas för att driva in  sanktionsavgifterna inte står i proportion till det belopp  som ska drivas in eller indrivningen skulle ge upphov till  betydande svårigheter,
2. de sammanlagda sanktionsavgifterna understiger 350 euro,  eller
3. den enskildes grundläggande rättigheter och friheter inte  har respekterats eller om indrivning skulle strida mot  allmänna hänsyn.
Uppskov med förfarandet
5 §
Om de administrativa sanktionsavgifterna eller den  bakomliggande fordran under delgivnings- eller  indrivningsförfarandets gång bestrids eller överklagas i det  andra landet av en berörd tjänsteleverantör eller en berörd  part, ska Kronofogdemyndigheten skjuta upp förfarandet i  avvaktan på beslut av en behörig instans i den andra  medlemsstaten.
Växelkurs och rätt till indrivet belopp
6 §
Kronofogdemyndigheten ska, så snart en begäran som avses  i 3 § första stycket 2 b har tagits emot, räkna om  sanktionsavgiften till svenska kronor enligt den växelkurs  som har offentliggjorts i Europeiska unionens officiella  tidning för den dag då sanktionsavgiften beslutades.
Belopp som har drivits in här i ett ärende enligt denna lag  tillfaller staten.
Begäran om bistånd i ett annat land
7 §
Kronofogdemyndigheten får, av en behörig myndighet i ett  annat land inom Europeiska ekonomiska samarbetsområdet,  begära upplysningar som kan vara av betydelse vid delgivning  av handlingar som rör administrativa sanktionsavgifter eller  indrivning av sådana avgifter. Kronofogdemyndigheten får av  en sådan myndighet också begära
1. delgivning av ett beslut om en sådan sanktionsavgift eller  andra handlingar som är relevanta för indrivningen, om  Kronofogdemyndigheten inte själv kan delge handlingen, och
2. bistånd med indrivning av en administrativ  sanktionsavgift, om beslutet om avgiften har fått laga kraft  och Kronofogdemyndigheten inte själv kan driva in  fordringen.
Kronofogdemyndigheten får inte begära bistånd för delgivning  av ett beslut om en administrativ sanktionsavgift så länge  sanktionsavgiften, den bakomliggande fordringen eller den  handling som ligger till grund för verkställighet är föremål  för bestridande eller överklagande.
Delgivning av ett beslut om administrativa sanktionsavgifter  som har ägt rum i ett annat land i enlighet med dess lagar,  andra författningar och administrativ praxis, ska anses ha  samma verkan som om delgivningen hade ägt rum här.
Förbud mot överklagande
8 §
Beslut enligt denna lag får inte överklagas.
Ytterligare föreskrifter
9 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela  ytterligare föreskrifter om bistånd enligt denna lag.
Övergångsbestämmelser
2016:1231
1. Denna lag träder i kraft den 1 januari 2017.
2. I förhållande till ett land inom Europeiska ekonomiska  samarbetsområdet som inte är en medlemsstat i Europeiska  unionen tillämpas lagen från den tidpunkt då landet ansluter  sig till det samarbete som avses i kapitel VI och artikel 6  och 7 i Europaparlamentets och rådets direktiv 2014/67/EU.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.