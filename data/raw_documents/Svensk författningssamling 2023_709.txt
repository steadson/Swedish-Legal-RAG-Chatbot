Title: Förordning (2023:709) om auktorisationssystem i fråga om tjänster för elektronisk identifiering och för digital post
SFS Number: Svensk författningssamling 2023:709
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023709-om-auktorisationssystem-i_sfs-2023-709/
Source Link: http://rkrattsbaser.gov.se/sfst?bet=2023:709
Amendment Register Link: http://rkrattsbaser.gov.se/sfsr?bet=2023:709
Ministry/Authority: Finansdepartementet DOF
Issued: 2023-11-23
Metadata: {"Utfärdad": "2023-11-23"}

==================================================

Förordning (2023:709) om auktorisationssystem i fråga om tjänster för elektronisk identifiering och för digital post
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:709
Departement/myndighet
:   
Finansdepartementet DOF
Utfärdad
:   
2023-11-23
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning är meddelad med stöd av
- 21 § lagen (2023:704) om auktorisationssystem i fråga om  tjänster för elektronisk identifiering och för digital post i  fråga om 6 §,
- 22 § samma lag i fråga om 7 §, och
- 8 kap. 7 § regeringsformen i övrigt.
2 §
Myndigheten för digital förvaltning ska vara den  tillhandahållande myndigheten enligt lagen (2023:704) om  auktorisationssystem i fråga om tjänster för elektronisk  identifiering och för digital post.
3 §
En statlig myndighet under regeringen som kräver  elektronisk identifiering av enskilda för åtkomst till  myndighetens digitala tjänster ska använda de tjänster för  elektronisk identifiering som tillhandahålls av leverantörer i  auktorisationssystem enligt lagen (2023:704) om  auktorisationssystem i fråga om tjänster för elektronisk  identifiering och för digital post.
Tjänsterna behöver dock inte användas av Inspektionen för  strategiska produkter, Regeringskansliet, Säkerhetspolisen  eller myndigheter som hör till Försvarsdepartementet.
4 §
Myndigheten för digital förvaltning får i enskilda fall  besluta om tidsbegränsade undantag från skyldigheten enligt 
3 § första stycket.
5 §
Myndigheten för digital förvaltning får meddela  föreskrifter om avvikelser från skyldigheten enligt 3 § första  stycket, om hur skyldigheten ska fullgöras och om de krav som  ska vara uppfyllda för att myndigheten i enskilda fall ska  fatta ett beslut om undantag enligt 4 §.
6 §
Myndigheten för digital förvaltning får meddela  föreskrifter om de krav som ska vara uppfyllda för att en  leverantörs ansökan om anslutning till ett  auktorisationssystem ska godkännas.
7 §
Myndigheten för digital förvaltning ska ta ut en avgift  för användningen av tjänster inom ett auktorisationssystem.
Myndigheten får meddela de närmare föreskrifter som behövs för  verkställigheten av uttaget av avgifterna och disponera  avgiftsinkomsterna.
8 §
Myndigheten för digital förvaltning ska inför framtagandet  av föreskrifter enligt 5-7 §§, samt inför beslut om övriga  krav och framtagande av villkor som ska gälla inom systemet,  ge berörda myndigheter tillfälle att yttra sig.
Övergångsbestämmelser
2023:709
Denna förordning träder i kraft den 1 januari 2025 i fråga om 
3-5 §§ och i övrigt den 1 januari 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.