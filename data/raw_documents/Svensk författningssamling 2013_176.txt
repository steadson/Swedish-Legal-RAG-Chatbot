Title: Förordning (2013:176) med instruktion för Inspektionen för vård och omsorg
SFS Number: Svensk författningssamling 2013:176
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2013176-med-instruktion-for_sfs-2013-176/
Source Link: http://rkrattsbaser.gov.se/sfst?bet=2013:176
Amendment Register Link: http://rkrattsbaser.gov.se/sfsr?bet=2013:176
Ministry/Authority: Socialdepartementet
Issued: 2013-04-18
Metadata: {"Utfärdad": "2013-04-18", "Ändrad": "t.o.m. SFS 2025:53"}

==================================================

Förordning (2013:176) med instruktion för Inspektionen för vård och omsorg
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:176
Departement/myndighet
:   
Socialdepartementet
Utfärdad
:   
2013-04-18
Ändrad
:   
t.o.m. SFS 2025:53
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Inspektionen för vård och omsorg har som huvudsakliga uppgifter att
1. svara för tillsyn inom hälso- och sjukvård och därmed jämförlig verksamhet, socialtjänst samt verksamhet enligt lagen (1993:387) om stöd och service till vissa funktionshindrade,
2. som en del av tillsynen pröva klagomål mot hälso- och sjukvården och dess personal enligt bestämmelserna i patientsäkerhetslagen (2010:659), och
3. svara för tillståndsprövning inom de områden som anges i 1.
Verksamheten ska bedrivas strategiskt och effektivt samt på ett enhetligt sätt inom landet. Förordning (2014:1049).
2 §
Syftet med tillsynen är att granska att befolkningen får  vård och omsorg som är säker, har god kvalitet och bedrivs i  enlighet med lagar och andra föreskrifter. Ett patient- och  brukarperspektiv ska genomsyra tillsynen. Villkor och  förhållanden för kvinnor och män, flickor och pojkar ska  särskilt belysas.
Tillsynen ska planeras och genomföras med utgångspunkt i egna  riskanalyser om inte annat följer av lag, förordning eller  särskilt beslut från regeringen. Tillsynen ska även innefatta  kontroll av hur verksamheterna fullgör sin skyldighet att  bedriva egenkontroll.
Resultatet av tillsynen ska redovisas till de granskade  verksamheterna och till den region eller den kommun som  berörs. Förordning (2019:1092).
2 a §
Myndigheten ska, inom sitt verksamhetsområde, förebygga  och motverka brottslighet. Förordning (2025:53).
3 §
Myndigheten ska senast den 1 mars varje år lämna en särskild rapport till regeringen med en sammanfattande analys av arbetet med tillsyn, klagomål enligt patientsäkerhetslagen
(2010:659) och tillståndsprövning under det gångna verksamhetsåret.
Rapporten ska innehålla de viktigaste iakttagelserna, de åtgärder som myndigheten vidtagit med anledning av uppmärksammade brister och slutsatser av tillsynen. I rapporten ska tillsynen av verksamhet som rör hälso- och sjukvård respektive verksamhet som rör socialtjänst och verksamhet enligt lagen (1993:387) om stöd och service till vissa funktionshindrade redovisas separat. I redovisningen av tillsyn av verksamhet som rör hälso- och sjukvård ska prövningen av klagomål enligt patientsäkerhetslagen ingå som en särskild del. Förordning (2014:1049).
3 a §
Myndigheten ska framställa statistik över sitt  verksamhetsområde i den utsträckning det behövs för att uppnå  syftet med tillsynen enligt 2 § och för att utgöra underlag  till den rapport som anges i 3 §. Förordning (2016:1253).
3 b §
Har upphävts genom förordning (2021:636).
Samverkan
4 §
Myndigheten ska samverka med andra berörda myndigheter i  syfte att uppnå ett effektivt kunskaps- och erfarenhetsutbyte  i arbetet med tillsyn, styrning med kunskap och  regelgivning.
Bestämmelser om samverkan med vissa andra myndigheter finns i  förordningen (2015:155) om statlig styrning med kunskap  avseende hälso- och sjukvård och socialtjänst.
Myndigheten kungör sina föreskrifter i Gemensamma  författningssamlingen avseende hälso- och sjukvård,  socialtjänst, läkemedel, folkhälsa m.m. i enlighet med bilaga 
1 till författningssamlingsförordningen (1976:725).
Förordning (2015:172).
Ledning
5 §
Myndigheten leds av en myndighetschef.
6 §
Vid myndigheten finns ett insynsråd som består av högst  tio ledamöter. Förordning (2019:274).
Anställningar och uppdrag
7 §
Generaldirektören är myndighetschef.
Personalansvarsnämnd
8 §
Vid myndigheten finns en personalansvarsnämnd.
Tillämpligheten av vissa förordningar
9 §
Myndigheten ska tillämpa personalföreträdarförordningen
(1987:1101).
10 §
Myndigheten ska tillämpa internrevisionsförordningen
(2006:1228).
Avgifter
11 §
Myndigheten får ta ut avgifter för sådana varor och tjänster som avses i 4 § första stycket 1-3 avgiftsförordningen (1992:191), utan den begränsning som föreskrivs i andra stycket samma paragraf.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.