Title: Lag (1990:686) om upphävande av vissa fondförfattningar, m.m.
SFS Number: Svensk författningssamling 1990:686
URL: https://www.riksdagen.se/sv/dokument-och-lagar/dokument/svensk-forfattningssamling/lag-1990686-om-upphavande-av-vissa_sfs-1990-686/
Source Link: http://rkrattsbaser.gov.se/sfst?bet=1990:686
Amendment Register Link: http://rkrattsbaser.gov.se/sfsr?bet=1990:686
Ministry/Authority: Finansdepartementet S1
Issued: 1990-06-14
Metadata: {"Utfärdad": "1990-06-14", "Ändrad": "t.o.m. SFS 1994:1896"}

==================================================

Lag (1990:686) om upphävande av vissa fondförfattningar, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1990:686
Departement/myndighet
:   
Finansdepartementet S1
Utfärdad
:   
1990-06-14
Ändrad
:   
t.o.m. SFS 1994:1896
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Enligt riksdagens beslut föreskrivs att följande lagar skall upphöra att gälla vid utgången av år 1997, nämligen
1. förordningen (1942:371) om rätt att vid taxering till kommunal inkomstskatt samt statlig inkomst- och förmögenhetsskatt åtnjuta avdrag för avsättning till investeringsfond,
2. förordningen (1947:174) om investeringsfonder,
3. lagen (1955:256) om investeringsfonder för konjunkturutjämning i den mån denna lag på grund av bestämmelserna i punkt 3 av övergångsbestämmelserna till lagen
(1979:609) om allmän investeringsfond alltjämt gäller,
4. lagen (1980:456) om insättning på tillfälligt vinstkonto,
5. lagen (1982:1185) om inbetalning på särskilt investeringskonto,
6. lagen (1984:1090) om inbetalning på förnyelsekonto.
Kvarstående avsättningar enligt nämnda lagar skall återföras till beskattning vid 1996 års taxering eller, om företaget inte skall taxeras detta år, vid 1997 års taxering. Har skattskyldigheten för inkomst av förvärvskällan upphört eller skall sådan inkomst undantas från beskattning på grund av ett avtal om undvikande av dubbelbeskattning, skall kvarstående avsättningar omedelbart återföras till beskattning. Något särskilt tillägg skall inte tas upp vid återföringen.
Lag (1994:1896)
.
Ianspråktagande av fond skall fr. o. m. 1992 års taxering ske i inkomstslaget näringsverksamhet. Vid prövning av frågan om företagets verksamhet förändrats på sådant sätt att återföring till beskattning skall ske tidigare än som sägs i föregående stycke skall företagets verksamhet bedömas enligt de bestämmelser om inkomstslag och förvärvskällor som gällt t. o. m. 1991 års taxering.
Övergångsbestämmelser
1994:1896
Denna lag träder i kraft den 1 januari 1995 och tillämpas på händelser som inträffar efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.