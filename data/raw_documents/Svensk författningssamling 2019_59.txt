Title: Lag (2019:59) med kompletterande bestämmelser till EU:s geoblockeringsförordning
SFS Number: Svensk författningssamling 2019:59
URL: https://www.riksdagen.se/sv/dokument-och-lagar/dokument/svensk-forfattningssamling/lag-201959-med-kompletterande-bestammelser-till_sfs-2019-59/
Source Link: http://rkrattsbaser.gov.se/sfst?bet=2019:59
Amendment Register Link: http://rkrattsbaser.gov.se/sfsr?bet=2019:59
Ministry/Authority: Utrikesdepartementet
Issued: 2019-02-21
Metadata: {"Utfärdad": "2019-02-21", "Ändrad": "t.o.m. SFS 2020:345"}

==================================================

Lag (2019:59) med kompletterande bestämmelser till EU:s geoblockeringsförordning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:59
Departement/myndighet
:   
Utrikesdepartementet
Utfärdad
:   
2019-02-21
Ändrad
:   
t.o.m. SFS 2020:345
Övrig text
:   
Rättelsesida 2019:59 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna lag kompletterar Europaparlamentets och rådets  förordning (EU) 2018/302 av den 28 februari 2018 om åtgärder  mot omotiverad geoblockering och andra former av  diskriminering på grund av kunders nationalitet,  bosättningsort eller etableringsort på den inre marknaden och  om ändring av förordningarna (EG) nr 2006/2004 och (EU) 
2017/2394 samt direktiv 2009/22/EG, här benämnd EU:s  geoblockeringsförordning.
Ansvariga myndigheter
2 §
Den eller de myndigheter som regeringen bestämmer ska  stödja och utöva tillsyn över att EU:s  geoblockeringsförordning följs.
Lag (2020:345)
.
Sanktionsavgift
Tillsyn
3 §
Om en näringsidkare bryter mot artikel 3, 4 eller 5 i EU:s  geoblockeringsförordning, i den ursprungliga lydelsen, och  detta drabbar kunder som är konsumenter, får Konsumentverket,  om inga andra effektiva medel är tillgängliga för att få  överträdelsen att upphöra, förelägga näringsidkaren, en  värdtjänstleverantör eller en internetleverantör att upprätta  ett varningsmeddelande som tydligt visas i samband med besök  på webbplatsen.
Ett föreläggande som avses i första stycket får bara meddelas  om
1. överträdelsens allvar motiverar det, och
2. webbplatsen inte omfattas av tryckfrihetsförordningens  eller yttrandefrihetsgrundlagens skydd.
Varningsmeddelandet ska ange i vilket avseende EU:s  geoblockeringsförordning inte följs och i övrigt vara utformat  på ändamålsenligt sätt.
Ett föreläggande ska förenas med vite, om det inte av  särskilda skäl är obehövligt.
Lag (2020:345)
.
4 §
När ändrade förhållanden föranleder det, ska  Konsumentverket besluta att en skyldighet att upprätta ett  varningsmeddelande inte längre ska gälla.
Lag (2020:345)
.
5 §
Om det är nödvändigt för tillsynen enligt denna lag och  EU:s geoblockeringsförordning, i den ursprungliga lydelsen,  får Konsumentverket köpa varor eller tjänster under dold  identitet (testköp).
Näringsidkaren ska underrättas om testköpet så snart det kan  ske utan att åtgärden förlorar sin betydelse.
Om det inte är oskäligt, får Konsumentverket besluta att  näringsidkaren ska ersätta verket för vad som har betalats för  varan eller tjänsten vid testköpet. Konsumentverket ska i så  fall erbjuda näringsidkaren att ta tillbaka en vara som köpts.
Lag (2020:345)
.
Förelägganden
6 §
En tillsynsmyndighet får förelägga var och en att lämna  upplysningar och tillhandahålla de handlingar som behövs i ett  ärende om tillämpningen av denna lag och EU:s  geoblockeringsförordning, i den ursprungliga lydelsen.
Ett föreläggande enligt första stycket får förenas med vite.
Lag (2020:345)
.
7 §
Om det behövs för tillsynen i ett ärende enligt denna lag  och EU:s geoblockeringsförordning, i den ursprungliga  lydelsen, får en tillsynsmyndighet förelägga näringsidkaren  att hålla de lokaler eller motsvarande utrymmen som  näringsidkaren utnyttjar för ändamål i den egna näringsverk-
samheten tillgängliga för inspektion.
I samband med inspektionen får tillsynsmyndigheten ta del av  de handlingar som behövs för tillsynen och begära nödvändiga  upplysningar på platsen.
Ett beslut om föreläggande enligt första stycket får förenas  med vite.
Lag (2020:345)
.
Överklagande
8 §
En tillsynsmyndighet får i övrigt meddela de förelägganden  som behövs i ett enskilt fall för att EU:s  geoblockeringsförordning, i den ursprungliga lydelsen, ska  följas.
Ett föreläggande enligt första stycket ska förenas med vite,  om det inte av särskilda skäl är obehövligt.
Lag (2020:345)
.
9 §
En näringsidkare som har brutit mot artikel 3, 4 eller 5 i  EU:s geoblockeringsförordning, i den ursprungliga lydelsen,  ska åläggas att betala en sanktionsavgift.
I ringa fall ska någon sanktionsavgift inte tas ut.
Sanktionsavgiften tillfaller staten.
Lag (2020:345)
.
10 §
En sanktionsavgift ska bestämmas till lägst fem tusen  kronor och högst fem miljoner kronor.
Sanktionsavgiften får inte överstiga tio procent av  näringsidkarens omsättning närmast föregående räkenskapsår. Om  överträdelsen har skett under näringsidkarens första  verksamhetsår eller om uppgifter om omsättning annars saknas,  kan antas vara missvisande eller är bristfälliga, får omsätt-
ningen uppskattas.
Lag (2020:345)
.
11 §
När sanktionsavgiftens storlek bestäms ska hänsyn tas till  hur allvarlig överträdelsen är.
Sanktionsavgiften får sättas ned helt eller delvis, om det är  oskäligt att ta ut avgiften med fullt belopp.
Lag (2020:345)
.
12 §
En sanktionsavgift får inte tas ut för en överträdelse  som omfattas av ett föreläggande som har förenats med vite  enligt denna lag om överträdelsen ligger till grund för en  ansökan om utdömande av vitet.
Lag (2020:345)
.
13 §
Den eller de myndigheter som regeringen bestämmer prövar  frågor om sanktionsavgift.
En sanktionsavgift får inte beslutas senare än fem år från den  tidpunkt då överträdelsen upphörde.
En beslutad sanktionsavgift faller bort i den utsträckning  verkställighet inte har skett inom fem år från det att  beslutet fick laga kraft.
Lag (2020:345)
.
14 §
En sanktionsavgift ska betalas till den myndighet som  regeringen bestämmer inom trettio dagar efter det att beslutet  har fått laga kraft eller den längre tid som anges i beslutet.  Beslutet om sanktionsavgift får verkställas enligt  utsökningsbalken, om avgiften inte har betalats i tid.
Om en avgift inte betalas inom den tid som anges i första  stycket, ska myndigheten lämna den obetalda avgiften för  indrivning. Bestämmelser om indrivning finns i lagen (1993:891)  om indrivning av statliga fordringar m.m.
Lag (2020:345)
.
15 §
Beslut enligt 3, 4 och 6-9 §§ får överklagas till allmän  förvaltningsdomstol. Detsamma gäller beslut om ersättning  enligt 5 § tredje stycket.
Prövningstillstånd krävs vid överklagande till kammarrätten.
Lag (2020:345)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.