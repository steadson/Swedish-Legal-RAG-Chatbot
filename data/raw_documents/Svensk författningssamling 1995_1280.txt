Title: Stiftelseförordning (1995:1280)
SFS Number: Svensk författningssamling 1995:1280
URL: https://www.riksdagen.se/sv/dokument-och-lagar/dokument/svensk-forfattningssamling/stiftelseforordning-19951280_sfs-1995-1280/
Source Link: http://rkrattsbaser.gov.se/sfst?bet=1995:1280
Amendment Register Link: http://rkrattsbaser.gov.se/sfsr?bet=1995:1280
Ministry/Authority: Justitiedepartementet L1
Issued: 1995-11-23
Metadata: {"Utfärdad": "1995-11-23", "Ändrad": "t.o.m. SFS 2024:1120"}

==================================================

Stiftelseförordning (1995:1280)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1280
Departement/myndighet
:   
Justitiedepartementet L1
Utfärdad
:   
1995-11-23
Ändrad
:   
t.o.m. SFS 2024:1120
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns bestämmelser om
1. det register som ska föras av länsstyrelsen enligt 10 kap.  stiftelselagen (1994:1220),
2. det register som ska föras av länsstyrelsen enligt 36 §  lagen (1967:531) om tryggande av pensionsutfästelse m.m.,
3. prövning av och avgifter för vissa ärenden rörande  stiftelser och för tillsyn, registerhållning och utfärdande av  registreringsbevis,
4. förvaring av de handlingar om stiftelser som ges in till  tillsyns- och registreringsmyndigheterna,
5. utseende och entledigande av revisorer i stiftelser som  förvaltas av statliga myndigheter, samt
6. tillsynsmyndighet för stiftelser.
Förordning (2020:411).
2 §
De register som anges i 1 § förs med hjälp av  automatiserad behandling.
Registren får innehålla de uppgifter som framgår av 10 kap.  stiftelselagen (1994:1220) eller 31 b § lagen (1967:531) om  tryggande av pensionsutfästelse m.m. Förordning (2020:411).
2 a §
De register som anges i 1 § ska ge offentlighet åt  den information som ingår i registren.
I fråga om personuppgifter ska registren ha till ändamål att  tillhandahålla uppgifter för
1. affärsverksamhet, kreditgivning eller annan allmän eller  enskild verksamhet där den information som ingår i registren  utgör underlag för prövningar eller beslut,
2. förvaltning av företag som registreras i  stiftelseregistren,
3. aktualisering, komplettering eller kontroll av information  som finns i kund- eller medlemsregister eller liknande  register,
4. uttag av urval av personuppgifter för direkt  marknadsföring, dock med den begränsning som följer av  artikel 21.2 och 21.3 i Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), eller
5. verksamhet för vilken staten eller en kommun ansvarar  enligt lag eller annan författning och
a) som avser stiftelser som registreras i registren,
b) som för att kunna utföras förutsätter tillgång till  information som ingår i registren, eller
c) som avser fullgörande av underrättelseskyldighet.
Förordning (2018:293).
2 b §
Den länsstyrelse som för ett sådant register som  anges i 1 § (registreringsmyndigheten) är  personuppgiftsansvarig för den behandling av personuppgifter  som sker i registret. Förordning (2018:293).
2 c §
Registreringsmyndigheten skall se till att det inte uppkommer något otillbörligt intrång i registrerades personliga integritet eller några risker från säkerhetssynpunkt. För dessa syften får myndigheten i enskilda fall ställa upp villkor för behandlingen av personuppgifter. Förordning (2001:896).
2 d §
Registreringsmyndigheten får för de ändamål som anges i 2 a § medge direktåtkomst till de stiftelseregister som myndigheten för. Förordning (2001:896).
2 e §
Har upphävts genom förordning (2018:293)./
2 f §
En personuppgift i de register som anges i 1 § ska  rättas om uppgiften innehåller någon uppenbar felaktighet  till följd av registreringsmyndighetens eller någon annans  skrivfel, räknefel eller något annat liknande förbiseende.  Detta gäller i stället för rätten till rättelse enligt  artikel 16 i Europaparlamentets och rådets förordning (EU) 
2016/679. Förordning (2018:293).
2 g §
Rätten till begränsning av behandling av  personuppgifter enligt artikel 18 i Europaparlamentets och  rådets förordning (EU) 2016/679 gäller inte i fråga om  personuppgifter i de register som anges i 1 §.
Förordning (2018:293).
2 h §
Har upphävts genom förordning (2018:293).
3 §
En anmälan eller ansökan som avses i stiftelselagen
(1994:1220) eller i denna förordning ska vara skriftlig.
Anmälan eller ansökan får överföras elektroniskt till tillsynsmyndigheten eller registreringsmyndigheten enligt föreskrifter som myndigheten får meddela.
Förordning (2008:106).
3 a §
En anmälan för registrering ska undertecknas av en  styrelseledamot eller, om stiftelsen har förvaltare, av en  företrädare för förvaltaren.
En anmälan eller ansökan som överförs elektroniskt till  tillsynsmyndigheten eller registreringsmyndigheten ska vara  undertecknad med en elektronisk underskrift.
Myndigheten får meddela föreskrifter om elektronisk  underskrift. Förordning (2016:635).
3 b §
Handlingar som ska fogas till anmälningar och  ansökningar och som har upprättats elektroniskt får överföras  elektroniskt till tillsynsmyndigheten eller  registreringsmyndigheten.
Myndigheten får meddela föreskrifter om elektronisk  överföring. Myndigheten får även meddela föreskrifter om  vilka elektroniska underskrifter som får användas för att en  handling ska få ges in som elektroniskt original.
Förordning (2016:635).
4 §
Kopior som ges in enligt denna förordning, stiftelselagen
(1994:1220) eller lagen (1967:531) om tryggande av pensionsutfästelse m.m. ska vara bestyrkta. En elektronisk kopias överensstämmelse med originalet ska vara bestyrkt enligt föreskrifter som registreringsmyndigheten får meddela.
En handling som enligt denna förordning får ges in i kopia får även ges in i original. Om handlingen har upprättats elektroniskt, ska bestämmelserna i 3 b § tillämpas.
Om en handling som har upprättats i pappersform har getts in i både original och kopia, ska originalhandlingen återställas.
Förordning (2008:106).
Tillsynsmyndighet
4 a §
Tillsynsmyndighet för en stiftelse enligt 9 kap. 1 §  första stycket stiftelselagen (1994:1220) är
1. Länsstyrelsen i Norrbottens län i Jämtlands, Norrbottens,  Västerbottens eller Västernorrlands län,
2. Länsstyrelsen i Örebro län i Dalarnas, Gävleborgs,  Södermanlands, Uppsala, Värmlands, Västmanlands eller Örebro  län,
3. Länsstyrelsen i Stockholms län i Gotlands eller Stockholms  län,
4. Länsstyrelsen i Östergötlands län i Jönköpings, Kalmar  eller Östergötlands län,
5. Länsstyrelsen i Västra Götalands län i Hallands eller  Västra Götalands län, och
6. Länsstyrelsen i Skåne län i Blekinge, Kronobergs eller  Skåne län. Förordning (2024:209).
4 b §
Tillsynsmyndighet för en pensions- eller  personalstiftelse enligt 31 § lagen (1967:531) om tryggande av  pensionsutfästelse m.m. är
1. Länsstyrelsen i Norrbottens län om arbetsgivaren har sitt  hemvist i Jämtlands, Norrbottens, Västerbottens eller  Västernorrlands län,
2. Länsstyrelsen i Örebro län om arbetsgivaren har sitt  hemvist i Dalarnas, Gävleborgs, Södermanlands, Uppsala,  Värmlands, Västmanlands eller Örebro län,
3. Länsstyrelsen i Stockholms län om arbetsgivaren har sitt  hemvist i Gotlands eller Stockholms län,
4. Länsstyrelsen i Östergötlands län om arbetsgivaren har sitt  hemvist i Jönköpings, Kalmar eller Östergötlands län,
5. Länsstyrelsen i Västra Götalands län om arbetsgivaren har  sitt hemvist i Hallands eller Västra Götalands län, och
6. Länsstyrelsen i Skåne län om arbetsgivaren har sitt hemvist  i Blekinge, Kronobergs eller Skåne län. Förordning (2024:209).
Registret enligt 10 kap. stiftelselagen (1994:1220)
5 §
Utöver vad som anges i 10 kap. 2 § stiftelselagen 
(1994:1220) ska följande lämnas in tillsammans med en anmälan  om registrering:
1. en beskrivning av stiftelsens ändamål, om det inte är  möjligt att ge in en kopia av stiftelseförordnandet, och
2. en uppgift om värdet av stiftelsens tillgångar, värderade  enligt 3 kap. 4 § stiftelselagen. Förordning (2024:1120).
5 a §
Till en anmälan för registrering enligt 10 kap. 2 §  eller 3 § första stycket 2 stiftelselagen (1994:1220) av  revisor ska det fogas en kopia av en av revisorn undertecknad  bekräftelse på att han eller hon har åtagit sig uppdraget.  Undertecknande får ske med en elektronisk underskrift.
Registreringsmyndigheten får meddela föreskrifter om  elektronisk underskrift. Förordning (2016:635).
6 §
Till en anmälan enligt 10 kap. 3 § första stycket 1 stiftelselagen (1994:1220) skall det fogas en kopia av styrelsens eller förvaltarens beslut och i förekommande fall av Kammarkollegiets eller regeringens beslut.
7 §
En anmälan enligt 10 kap. 2 eller 3 § stiftelselagen 
(1994:1220) ska innehålla en försäkran på heder och samvete  att den som anmäls som styrelseledamot eller som bemyndigad  att företräda stiftelsen enligt 2 kap. 16 § andra stycket  eller 23 § andra stycket stiftelselagen inte är försatt i  konkurs eller har förvaltare enligt 11 kap. 7 §  föräldrabalken. En sådan anmälan ska även innehålla en  försäkran på heder och samvete att den som anmäls som  förvaltare inte är försatt i konkurs. Förordning (2024:1120).
7 a §
Om den som anmäls som styrelseledamot, styrelsesuppleant eller bemyndigad att företräda stiftelsen enligt 2 kap. 16 §
andra stycket eller 23 § andra stycket stiftelselagen
(1994:1220) inte är folkbokförd i Sverige, ska det vid anmälan enligt 10 kap. 2 eller 3 § stiftelselagen ges in en kopia av passhandling eller annan identitetshandling som avser den anmälde.
Registreringsmyndigheten får kräva in ytterligare handlingar, om det behövs för att säkerställa den anmäldes identitet.
Förordning (2008:106).
7 b §
Om den som anmäls som förvaltare är en utländsk juridisk person, ska det vid anmälan enligt 10 kap. 2 eller 3 §
stiftelselagen (1994:1220) ges in en kopia av registreringshandling eller annan handling som avser den anmälde.
Registreringsmyndigheten får kräva in ytterligare handlingar om det behövs för att säkerställa identiteten hos förvaltaren.
Förordning (2008:106).
8 §
När sådana uppgifter som avses i 10 kap. 6 § första  stycket stiftelselagen (1994:1220) lämnas för registrering  ska det till dessa uppgifter i förekommande fall bifogas en  kopia av styrelsens eller förvaltarens beslut om företagsnamn  för stiftelsen. Förordning (2018:1820).
9 §
Till en sådan anmälan som avses i 7 kap. 7 § andra stycket eller 15 § stiftelselagen (1994:1220) skall det fogas en kopia av domstolens beslut.
10 §
Ett registreringsbevis för en stiftelse ska  innehålla följande uppgifter:
1. stiftelsens namn, postadress och telefon,
2. stiftelsens ändamål,
3. om stiftelsen har egen förvaltning: styrelseledamöternas  och styrelsesuppleanternas namn, personnummer, postadress och  telefon samt den ort där styrelsen har sitt säte eller, om  säte inte är bestämt, där förvaltningen huvudsakligen utövas,
4. om stiftelsen har anknuten förvaltning: förvaltarens namn  eller företagsnamn, organisationsnummer, postadress och  telefon samt den ort där förvaltaren har sitt säte eller, om  säte inte är bestämt, där förvaltarens egen förvaltning  huvudsakligen utövas eller, om förvaltaren är ett  handelsbolag, där bolaget har sitt huvudkontor inrättat,
5. om stiftelsen utövar näringsverksamhet: stiftelsens  företagsnamn, särskilt företagsnamn, om sådant har antagits,  och näringsverksamhetens art,
6. revisorns och revisorssuppleantens namn, personnummer och  postadress samt, om revisorn är ett registrerat  revisionsbolag, vem som är huvudansvarig för revisionen och  bolagets organisationsnummer,
7. om någon har bemyndigats att företräda stiftelsen enligt 
2 kap. 16 § andra stycket eller 23 § andra stycket  stiftelselagen (1994:1220): företrädarens namn, personnummer,  postadress och telefon samt hur stiftelsens namn och firma  tecknas, om inte företrädaren får göra det ensam, och
8. om någon enligt 2 kap. 16 a eller 23 a § stiftelselagen  har bemyndigats att ta emot delgivning på stiftelsens vägnar:  dennes namn, personnummer, postadress och telefon.
Av ett registreringsbevis ska det för varje anteckning i  registret framgå den dag då anmälan om registrering kom in  samt datum för anteckningen och i förekommande fall dess  kungörande i Post- och Inrikes Tidningar.
Förordning (2018:1820).
10 a §
När någon registreras som styrelseledamot, styrelsesuppleant, förvaltare, särskild delgivningsmottagare, revisor eller revisorssuppleant eller när någon bemyndigats att företräda stiftelsen enligt 2 kap. 16 § andra stycket eller 23 § andra stycket stiftelselagen (1994:1220), ska registreringsmyndigheten underrätta den registrerade om åtgärden. När myndigheten tar bort en sådan registrering från registret, ska den som berörs av åtgärden underrättas.
Om registreringen avser ett revisionsbolag, ska den huvudansvariga revisorn underrättas.
Underrättelsen ska omedelbart efter registreringen eller borttagandet av registreringen sändas till den som berörs av åtgärden på hans eller hennes folkbokföringsadress eller, om en sådan adressuppgift saknas, till den adress som har uppgetts i ärendet.
Registreringsmyndigheten ska en gång varje år underrätta den som är registrerad som likvidator eller suppleant för likvidator om registreringen. Underrättelsen ska sändas till den adress som har uppgetts i ärendet.
Registreringsmyndigheten behöver inte sända ut någon underrättelse om det är uppenbart att en sådan inte fyller något syfte. Förordning (2015:132).
11 §
Registreringsmyndigheten ska underrätta Bolagsverket
1. när ett företagsnamn eller särskilt företagsnamn har  registrerats eller avregistrerats i stiftelseregistret,
2. när en styrelseledamot eller en förvaltare registreras  eller avregistreras i en stiftelse som är bolagsman i ett  handelsbolag.
Vid en underrättelse enligt första stycket 1 ska även en  uppgift om näringsverksamhetens art lämnas.
Förordning (2018:1820).
11 a §
Om tillsynsmyndigheten har förordnat en särskild delgivningsmottagare enligt 9 kap. 7 § första stycket 3 eller 8 § första stycket 2 stiftelselagen (1994:1220), skall tillsynsmyndigheten sända en underrättelse om beslutet till stiftelsen. Underrättelsen skall sändas till stiftelsens senast kända adress. Förordning (2005:351).
12 §
Handlingar som avser en anmälan till stiftelseregistret ska hos registreringsmyndigheten biläggas stiftelseregistret.
Sådana handlingar ska för varje stiftelse sammanföras i akter.
Handlingar som ges in till tillsynsmyndigheten ska hos denna sammanföras i akter för varje stiftelse. Handlingarna ska sammanföras med de handlingar som avser anmälan till stiftelseregistret, om tillsynsmyndigheten är en länsstyrelse som också är registreringsmyndighet för stiftelsen.
Förordning (2009:295).
12 a §
Vid sökning efter uppgifter som avser en stiftelse som  inte längre är registrerad får endast organisationsnummer och  stiftelsens namn användas som sökbegrepp, om det har gått mer  än fem år sedan stiftelsen avregistrerades.
Vid sökning efter uppgifter och handlingar som avses i 12 §  får endast uppgifter som avses i 5 kap. 2 § första stycket 1  och 2 offentlighets- och sekretesslagen (2009:400) samt  stiftelsens namn användas som sökbegrepp.  Förordning (2020:411).
13 §
Om styrelsen eller förvaltaren för en stiftelse till registreringsmyndigheten har anmält något förhållande som leder till att stiftelsen skall vara registrerad hos en annan registreringsmyndighet, skall den förra registreringsmyndigheten sända över ett utdrag ur stiftelseregistret och den för stiftelsen inrättade akten till den senare registreringsmyndigheten och avföra stiftelsen från sitt stiftelseregister.
Registret enligt lagen om tryggande av pensionsutfästelse m.m.
13 a §
Bestämmelserna i 7 a § ska tillämpas vid anmälan enligt 
31 a § lagen (1967:531) om tryggande av pensionsutfästelse  m.m. Förordning (2020:411).
14 §
Registreringsbevis för en pensions- eller personalstiftelse ska innehålla följande uppgifter:
1. stiftelsens namn, postadress och telefon,
2. styrelseledamöternas och styrelsesuppleanternas namn, personnummer, postadress och telefon, och
3. revisorns och revisorssuppleantens namn, personnummer och postadress samt, om revisorn är ett registrerat revisionsbolag, vem som är huvudansvarig för revisionen och bolagets organisationsnummer.
Av registreringsbeviset ska för varje anteckning i registret framgå den dag då anmälan om registrering kom in samt datum för anteckningen. Förordning (2009:295).
14 a §
När någon registreras som styrelseledamot, styrelsesuppleant, revisor eller revisorssuppleant, ska registreringsmyndigheten underrätta den registrerade om åtgärden. När myndigheten tar bort en sådan registrering från registret, ska underrättelse lämnas till den som åtgärden berör.
Om registreringen avser ett revisionsbolag, ska den huvudansvarige revisorn underrättas.
Underrättelsen ska omedelbart efter registreringen eller avförandet av registreringen sändas till den som åtgärden berör på hans eller hennes folkbokföringsadress enligt det statliga person- och adressregistret (SPAR) eller, om en sådan adressuppgift saknas, till den adress som har uppgetts i ärendet.
Registreringsmyndigheten behöver inte sända ut underrättelser om det är uppenbart att en sådan underrättelse inte fyller något syfte. Förordning (2009:295).
15 §
Handlingar som avser anmälan för tillsyn och de övriga handlingar som enligt lagen (1967:531) om tryggande av pensionsutfästelse m.m. ges in till tillsynsmyndigheten skall hos myndigheten förvaras särskilt för varje stiftelse.
16 §
Om arbetsgivaren för en pensions- eller personalstiftelse har bytt hemvist från ett län till ett annat och detta leder till att stiftelsen ska vara registrerad hos en annan tillsynsmyndighet, ska tillsynsmyndigheten i det förra länet sända över ett utdrag av registret och den för stiftelsen inrättade akten till tillsynsmyndigheten i det senare länet samt därefter avföra stiftelsen från sitt register. Förordning (2009:295).
Prövning av och avgifter för vissa ärenden
17 §
Beslut enligt 4 kap. 4 § fjärde stycket stiftelselagen
(1994:1220) fattas av tillsynsmyndigheten.
Förordning (1999:1164).
18 §
Beslut enligt 9 kap. 1 § tredje stycket stiftelselagen
(1994:1220) fattas av Kammarkollegiet. Ett sådant beslut får inte överklagas. Förordning (2009:295).
19 §
Avgift ska med tillämpning av 10-14 §§
avgiftsförordningen (1992:191) tas ut för prövning av ärenden enligt stiftelselagen (1994:1220) och lagen (1967:531) om tryggande av pensionsutfästelse m.m. i de fall som framgår av följande uppställning.
Ärendeslag                                      Avgiftsklass
Undantag från kravet att ha auktoriserad
revisor (4 kap. 4 § stiftelselagen)             2
Tillstånd enligt 6 kap. 1 § stiftelselagen till ändring, upphävande eller åsidosättande i särskilt fall av föreskrifter i stiftelseförordnandet avseende
a) en stiftelse                                 7
b) 2-29 stiftelser                              8
c) fler än 29 stiftelser                        9
I fall som avses i a) ska avgiftsklass 4 tillämpas om värdet på stiftelsens tillgångar värderade med tillämpning av 3 kap. 3 § stiftelselagen vid utgången av de tre senaste räkenskapsåren har understigit det då gällande prisbasbeloppet enligt 2 kap. 6 och 7 §§
socialförsäkringsbalken.
Förordnande om ändring av stiftelsens stadgar (22 § lagen om tryggande av
pensionsutfästelse m.m.)                        7
Förordning (2010:1693).
Tillsynsavgift
20 §
En stiftelse som är skyldig att upprätta årsredovisning ska betala en årlig tillsynsavgift. För stiftelser som utövar näringsverksamhet är avgiften 600 kronor och för övriga stiftelser 400 kronor.
Stiftelser som enligt 9 kap. 10 § första stycket stiftelselagen (1994:1220) står under begränsad tillsyn eller som står under kontroll av Svensk Insamlingskontroll ska betala tillsynsavgift endast om de förvaltas av en statlig myndighet och värdet av deras tillgångar vid utgången av föregående räkenskapsår överstiger etthundra prisbasbelopp enligt 2 kap. 6 och 7 §§ socialförsäkringsbalken. För sådana stiftelser är avgiften 200 kronor.
En pensionsstiftelse eller personalstiftelse enligt lagen
(1967:531) om tryggande av pensionsutfästelse m.m. ska betala 600 kronor i årlig tillsynsavgift.
Tillsynsavgiften ska betalas senast sex månader efter utgången av stiftelsens senaste räkenskapsår. Förordning (2010:1693).
Registerhållningsavgift m.m.
21 §
En stiftelse som är registrerad i stiftelseregistret ska betala en årlig registerhållningsavgift. För stiftelser som utövar näringsverksamhet är avgiften 600 kronor. För övriga stiftelser är avgiften 425 kronor om värdet av stiftelsens tillgångar beräknat enligt 2 kap. 4 § bokföringslagen
(1999:1078) vid utgången av föregående räkenskapsår överstiger en och en halv miljon kronor och i annat fall 200 kronor.
En pensionsstiftelse eller personalstiftelse enligt lagen
(1967:531) om tryggande av pensionsutfästelse m.m. ska betala 425 kronor i årlig registerhållningsavgift.
Avgiften enligt första eller andra stycket ska betalas senast sex månader efter utgången av stiftelsens senaste räkenskapsår. Förordning (2013:495).
22 §
För registreringsbevis som avses i denna förordning skall det tas ut avgift efter avgiftsklass A enligt 20 § avgiftsförordningen
(1992:191).
Revisorer i stiftelser som förvaltas av statliga myndigheter
23 §
Uppgår värdet av tillgångarna i en stiftelse som förvaltas av en statlig myndighet vid utgången av föregående räkenskapsår till minst etthundra prisbasbelopp enligt 2 kap.
6 och 7 §§ socialförsäkringsbalken, ska Länsstyrelsen i Stockholms län utse och entlediga revisor i stiftelsen.
Om Länsstyrelsen i Stockholms län enligt första stycket ska utse och entlediga revisor i en stiftelse, ska länsstyrelsen utse och entlediga revisor även i andra stiftelser som förvaltas av myndigheten, om myndigheten begär det.
Länsstyrelsen får i sådana fall ta ut en avgift av myndigheten och disponera avgiftsinkomsterna.
I andra fall än som avses i första och andra styckena ska myndighetens styrelse, om det finns en sådan, och annars myndighetens chef utse och entlediga revisor i stiftelsen.
Första-tredje styckena gäller inte om annat följer av stiftelseförordnandet eller om annat har beslutats av regeringen för ett särskilt fall. Förordning (2012:54).
Övergångsbestämmelser
1995:1280
1. Denna förordning träder i kraft den 1 januari 1996.
2. Genom denna förordning upphävs kungörelsen (1930:217) med vissa bestämmelser i anledning av lagen om tillsyn över stiftelser d. 24 maj 1929 (nr 116). Bestämmelserna i 1 § kungörelsen skall dock tillämpas i fråga om räkenskapsår som har inletts före den 1 januari 1996.
2003:75
1. Denna förordning träder i kraft den 1 juli 2003.
2. För tiden från och med den 1 juli 2003 till och med den 31 december 2003 är avgiften enligt 20 § andra stycket 100 kr.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.