Title: Riksbankens föreskrifter (1989:62) om minnesmynt på ettusen och tvåhundra kronor
SFS Number: Svensk författningssamling 1989:62
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-198962-om-minnesmynt_sfs-1989-62/
Source Link: http://rkrattsbaser.gov.se/sfst?bet=1989:62
Amendment Register Link: http://rkrattsbaser.gov.se/sfsr?bet=1989:62
Ministry/Authority: Riksbanken
Issued: 1989-02-02
Metadata: {"Utfärdad": "1989-02-02"}

==================================================

Riksbankens föreskrifter (1989:62) om minnesmynt på ettusen och tvåhundra kronor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:62
Departement/myndighet
:   
Riksbanken
Utfärdad
:   
1989-02-02
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Med anledning av att det år 1989 anordnas världsmästerskap i  ishockey i Sverige skall minnesmynt med nominella värden ettusen och  tvåhundra kronor ges ut.
2 §
Minnesmyntet med ett nominellt värde av ettusen kronor skall  tillverkas av en legering som består av 900 tusendelar guld, 50  tusendelar silver och 50 tusendelar koppar samt ha en vikt av 5,8 gram  och en diameter av 21 millimeter. Avvikelsen från den nominella vikten  får vid uppvägning av etthundra mynt vara högst 6 gram.
3 §
Minnesmyntet med ett nominellt värde av ettusen kronor skall ha  följande prägel.
På framsidan lilla riksvapnet utan sköld mot en bakgrund av  iskristaller, som omskrift upptill "SVERIGE" omgivet av till vänster 
"E", som anger myntorten och till höger "D", som är begynnelsebokstaven  i riksbankschefens efternamn samt nedtill "1989" och "1 000 KRONOR".
På frånsidan en ishockeymålvakt framför en målbur med omskriften upptill 
"VÄRLDSMÄSTERSKAPET" och nedtill "ISHOCKEY".
Kanten skall vara slät.
4 §
Minnesmyntet med ett nominellt värde av tvåhundra kronor skall  tillverkas i en legering som består av 925 tusendelar silver och 75  tusendelar koppar samt ha en vikt av 27,03 gram och en diameter av 36  millimeter. Avvikelsen från den nominella vikten får vid uppvägning av  etthundra mynt vara högst 27 gram.
5 §
Minnesmyntet skall ha följande prägel. På framsidan lilla riksvapnet  utan sköld mot en bakgrund av iskristaller, som omskrift upptill 
"SVERIGE" omgivet av till vänster "E", som anger myntorten och till  höger "D", som är begynnelsebokstaven i riksbankschefens efternamn samt  nedtill "1989" och "200 KRONOR".
På frånsidan en ishockeymålvakt framför en målbur med omskriften upptill 
"VÄRLDSMÄSTERSKAPET" och nedtill "ISHOCKEY".
Kanten skall vara slät.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.