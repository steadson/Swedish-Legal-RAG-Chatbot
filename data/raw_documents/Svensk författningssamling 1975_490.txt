Title: Lag (1975:490) om beslutanderätt för Sveriges export- och investeringsråd beträffande handelssekreterare m.m.
SFS Number: Svensk författningssamling 1975:490
URL: https://www.riksdagen.se/sv/dokument-och-lagar/dokument/svensk-forfattningssamling/lag-1975490-om-beslutanderatt-for-sveriges_sfs-1975-490/
Source Link: http://rkrattsbaser.gov.se/sfst?bet=1975:490
Amendment Register Link: http://rkrattsbaser.gov.se/sfsr?bet=1975:490
Ministry/Authority: Utrikesdepartementet
Issued: 1975-06-05
Metadata: {"Utfärdad": "1975-06-05", "Ändrad": "t.o.m. SFS 2018:786"}

==================================================

Lag (1975:490) om beslutanderätt för Sveriges export- och investeringsråd beträffande handelssekreterare m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1975:490
Departement/myndighet
:   
Utrikesdepartementet
Utfärdad
:   
1975-06-05
Ändrad
:   
t.o.m. SFS 2018:786
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Enligt de närmare föreskrifter regeringen beslutar får Sveriges export- och investeringsråd
1. planera och leda handelssekreterarnas verksamhet,
2. besluta om handelssekreterares anställnings- och arbetsvillkor, i den mån dessa inte bestäms genom avtal eller det enligt särskilda bestämmelser är en myndighet som har beslutanderätt, dock inte i frågor om tillsättning av eller skiljande från tjänst, eller om disciplinansvar, åtalsanmälan, avstängning eller läkarundersökning,
3. besluta om statliga bidrag till språkutbildning med inriktning på affärsspråk.
Vid utövande av en befogenhet som rådet har enligt första stycket, ska rådet i sak tillämpa de föreskrifter som skulle gälla för en statlig förvaltningsmyndighet i motsvarande fall.
Lag (2012:536)
.
2 §
Förvaltningslagen (2017:900) tillämpas vid  handläggning av ärenden hos Sveriges export- och  investeringsråd enligt 1 §.
Beslut i sådana ärenden får överklagas hos regeringen, om  något annat inte följer av
- lagen (1971:309) om behörighet för allmän  förvaltningsdomstol att pröva vissa mål,
- lagen (1987:439) om inskränkning i rätten att överklaga,
- andra föreskrifter.
Lag (2018:786)
.
3 §
Vad någon i samband med Sveriges export- och investeringsråds befattning med handelssekreterares verksamhet eller på grund av uppdrag hos rådet har fått veta om enskilda företags eller sammanslutningars affärs- eller driftförhållanden får han eller hon inte obehörigen yppa eller utnyttja.
Lag (2012:536)
.
Övergångsbestämmelser
1986:1172
Denna lag träder i kraft den 1 januari 1987. I fråga om beslut  som har meddelats före ikraftträdandet gäller dock äldre  föreskrifter.
2012:536
1. Denna lag träder i kraft den 1 januari 2013.
2. För sådant som någon har erfarit med anledning av Sveriges exportråds verksamhet gäller dock 3 § i sin äldre lydelse.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.