Title: Förordning (2020:126) om fördelning av sjukvårdsmaterial till följd av spridningen av sjukdomen covid-19
SFS Number: Svensk författningssamling 2020:126
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020126-om-fordelning-av_sfs-2020-126/
Source Link: http://rkrattsbaser.gov.se/sfst?bet=2020:126
Amendment Register Link: http://rkrattsbaser.gov.se/sfsr?bet=2020:126
Ministry/Authority: Socialdepartementet
Issued: 2020-03-16
Metadata: {"Utfärdad": "2020-03-16", "Ändrad": "t.o.m. SFS 2020:194"}

==================================================

Förordning (2020:126) om fördelning av sjukvårdsmaterial till följd av spridningen av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:126
Departement/myndighet
:   
Socialdepartementet
Utfärdad
:   
2020-03-16
Ändrad
:   
t.o.m. SFS 2020:194
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning får tillämpas om det behövs för att  förhindra spridning av sjukdomen covid-19 samt uppnå en god  arbetsmiljö för personal inom hälso- och sjukvård,  socialtjänst och verksamhet enligt lagen (1993:387) om stöd  och service till vissa funktionshindrade vid kontakt med  människor som är eller misstänks vara smittade av det virus  som orsakar covid-19.
Förordningen är meddelad med stöd av 9 kap. 6 §  smittskyddslagen (2004:168).
2 §
Med personlig skyddsutrustning avses utrustning som kan  användas av en enskild person och som denne kan ha på sig som  skydd mot smitta.
Med provtagningsmaterial avses material som kan användas vid  provtagning för sjukdomen covid-19.
3 §
Regioner och kommuner ska på begäran av Socialstyrelsen  eller länsstyrelsen lämna information till Socialstyrelsen  eller länsstyrelsen om den personliga skyddsutrustning och det  provtagningsmaterial som respektive region eller kommun har  tillgång till. Förordning (2020:194).
3 a §
Länsstyrelsen får inom sitt geografiska område verka för  samordning för fördelningen av den personliga skyddsutrustning  och det provtagningsmaterial som regionen och kommunerna har  tillgång till. Förordning (2020:194).
4 §
Socialstyrelsen får, med hänsyn till behovet inom en  särskild del av landet eller inom en viss verksamhetsgren inom  hälso- och sjukvården, socialtjänsten eller verksamhet enligt  lagen (1993:387) om stöd och service till vissa  funktionshindrade, besluta att en region eller kommun ska  överlämna personlig skyddsutrustning eller  provtagningsmaterial till en eller flera andra regioner eller  kommuner. Före beslutet ska Socialstyrelsen inhämta synpunkter  från berörda regioner och kommuner.
Socialstyrelsens beslut får inte överklagas.
5 §
Den region eller kommun som överlämnar personlig  skyddsutrustning eller provtagningsmaterial enligt 4 § har  rätt att få skälig ersättning från den mottagande regionen  eller kommunen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.