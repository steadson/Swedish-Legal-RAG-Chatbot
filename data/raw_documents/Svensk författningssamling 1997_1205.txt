Title: Förordning (1997:1205) om tillfälligt
driftsstöd
SFS Number: Svensk författningssamling 1997:1205
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19971205-om-tillfalligtdriftsstod_sfs-1997-1205/
Source Link: http://rkrattsbaser.gov.se/sfst?bet=1997:1205
Amendment Register Link: http://rkrattsbaser.gov.se/sfsr?bet=1997:1205
Ministry/Authority: Kulturdepartementet
Issued: 1997-12-11
Metadata: {"Utfärdad": "1997-12-11"}

==================================================

Förordning (1997:1205) om tillfälligt
driftsstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1997:1205
Departement/myndighet
:   
Kulturdepartementet
Utfärdad
:   
1997-12-11
Tidsbestämd
: 
1999-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om tillfälligt driftsstöd som kan lämnas under åren 1997 och 1998 till företag som ger ut dagstidningar.
Om inte annat sägs i denna förordning skall bestämmelserna i presstödsförordningen (1990:524) tillämpas.
2 §
För en högfrekvent storstadstidning som berättigar till allmänt driftsstöd enligt presstödsförordningen får tillfälligt driftsstöd lämnas.
För en högfrekvent storstadstidning som får allmänt driftsstöd under maximibeloppet lämnas tillfälligt driftsstöd med 1 000 000 kr för år 1997 och 900 000 kr för år 1998.
För en högfrekvent storstadstidning som får allmänt driftsstöd med maximibeloppet lämnas tillfälligt driftsstöd med 4 000 000 kr för år 1997 och 3 000 000 kr för år 1998.
3 §
För en högfrekvent dagstidning som berättigar till allmänt driftsstöd enligt presstödsförordningen får tillfälligt driftsstöd lämnas.
För en högfrekvent tidning som får allmänt driftsstöd under maximibeloppet lämnas tillfälligt driftsstöd med 400 000 kr för år 1997 och 350 000 kr för år 1998.
För en högfrekvent tidning som får allmänt driftsstöd med maximibeloppet lämnas tillfälligt driftsstöd med 800 000 kr för år 1997 och 700 000 kr för år 1998.
4 §
För en medelfrekvent dagstidning som berättigar till allmänt driftsstöd enligt presstödsförordningen får tillfälligt driftsstöd lämnas.
För en medelfrekvent tidning som får allmänt driftsstöd under maximibeloppet lämnas tillfälligt driftsstöd med 300 000 kr för år 1997 och 250 000 kr för år 1998.
För en medelfrekvent tidning som får allmänt driftsstöd med maximibeloppet lämnas tillfälligt driftsstöd med 600 000 kr för år 1997 och 500 000 kr för år 1998.
5 §
För en lågfrekvent dagstidning som berättigar till allmänt driftsstöd enligt presstödsförordningen, kommer ut en eller två gånger per vecka och har en abonnerad upplaga om minst 7 000 exemplar lämnas tillfälligt driftsstöd med 300 000 kr för år 1997 och 250 000 kr för år 1998.
6 §
För en lågfrekvent dagstidning som berättigar till allmänt driftsstöd enligt presstödsförordningen och har en abonnerad upplaga som är lägre än 7 000 exemplar lämnas tillfälligt driftsstöd med 250 000 kr för år 1997 och 200 000 kr för år 1998.
7 §
För en dagstidning som berättigar till begränsat driftsstöd och för en tidning som berättigar till driftsstöd i särskilt fall enligt presstödsförordningen kan tillfälligt driftsstöd lämnas. Storleken på stödet bestäms av Pressstödsnämnden efter vad som i det enskilda fallet är skäligt. Stödet får dock inte överstiga 250 000 kr för år 1997 och 200 000 kr för år 1998.
Detsamma gäller för elektroniskt distribuerade dagstidningar som får driftsstöd enligt presstödsförordningen.
8 §
En dagstidning som får reducerat driftsstöd enligt 2 kap.
15 § pressstödsförordningen berättigar inte till tillfälligt driftsstöd.
9 §
Tillfälligt driftsstöd för år 1997 får betalas ut vid ett tillfälle.
10 §
Har någon ansökt om allmänt driftsstöd enligt presstödsförordningen skall Presstödsnämnden även prövas om tillfälligt driftsstöd enligt 2-6 §§ denna förordning skall lämnas.
Ett tidningsföretag som vill ha tillfälligt driftsstöd enligt 7 §
denna förordning skall särskilt ansöka om det. Ansökan skall vara skriftlig. Den skall ges in till Presstödsnämnden som prövar ansökan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.