Title: Förordning (2016:1332) med instruktion för Tullverket
SFS Number: Svensk författningssamling 2016:1332
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161332-med-instruktion-for_sfs-2016-1332/
Source Link: http://rkrattsbaser.gov.se/sfst?bet=2016:1332
Amendment Register Link: http://rkrattsbaser.gov.se/sfsr?bet=2016:1332
Ministry/Authority: Finansdepartementet S3
Issued: 2016-12-20
Metadata: {"Utfärdad": "2016-12-20", "Ändrad": "t.o.m. SFS 2024:776"}

==================================================

Förordning (2016:1332) med instruktion för Tullverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1332
Departement/myndighet
:   
Finansdepartementet S3
Utfärdad
:   
2016-12-20
Ändrad
:   
t.o.m. SFS 2024:776
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Tullverket ska fastställa och ta ut tullar, skatter och  avgifter så att en riktig uppbörd kan säkerställas.
2 §
Tullverket ska övervaka och kontrollera trafiken till och  från Sverige så att bestämmelser om in- och utförsel av varor  följs.
Bestämmelser om Tullverkets uppgifter i kontrollverksamheten  och brottsbekämpningen finns i 2 kap. 1 § tullbefogenhetslagen 
(2024:710). Förordning (2024:776).
3 §
Tullverket ska delta i det myndighetsgemensamma arbetet  mot den grova och organiserade brottsligheten.
Förordning (2024:776).
4 §
Har upphävts genom förordning (2024:776).
5 §
Har upphävts genom förordning (2024:776).
6 §
Tullverket ska tillhandahålla information och god service  så att allmänhet och företag har goda förutsättningar för att  kunna fatta långsiktiga och hållbara beslut.
7 §
Tullverket ska bidra till ett väl fungerande samhälle och  utföra sina uppgifter på ett sätt som är rättssäkert,  kostnadseffektivt och enkelt för såväl allmänhet och företag  som Tullverket.
8 §
Tullverket får bedriva tjänsteexport som är direkt  förenlig med myndighetens uppgifter och verksamhetsområde.
8 a §
Tullverket ska vara behörig myndighet enligt lagen 
(2017:244) om kontroller och inspektioner på plats av  Europeiska byrån för bedrägeribekämpning, vid kontroller och  inspektioner avseende den del av den svenska avgiften till  Europeiska unionen som härrör från tullmedel.
Förordning (2017:257).
8 b §
Tullverket är beredskapsmyndighet enligt förordningen 
(2022:524) om statliga myndigheters beredskap.
Förordning (2022:565).
8 c §
I förordningen (2022:1058) med kompletterande  bestämmelser till EU:s gräns- och kustbevakningsförordning  finns bestämmelser om myndighetens ansvar med anledning av  Europaparlamentets och rådets förordning (EU) 2019/1896 av den 
13 november 2019 om den europeiska gräns- och kustbevakningen  och om upphävande av förordningarna (EU) nr 1052/2013 och (EU) 
2016/1624. Förordning (2022:1068).
Information till regeringen
9 §
Tullverket ska snarast informera Regeringskansliet 
(Finansdepartementet) om viktiga frågor som uppkommer i  verksamheten och som bör komma till regeringens kännedom.
10 §
I 6 kap. 1 § tullagen (2016:253) finns bestämmelser om  att det ska finnas ett allmänt ombud hos Tullverket.
Det allmänna ombudet ska senast den 22 februari varje år  lämna en redogörelse för ombudets verksamhet till  Regeringskansliet (Finansdepartementet).
Ledning
11 §
Tullverket leds av en myndighetschef.
12 §
Vid Tullverket ska det finnas ett insynsråd med högst  tolv ledamöter.
Organisation
13 §
Tullverket ska bedriva verksamhet vid de platser som  motiveras av uppgifterna.
Tullverkets ledning bestämmer den närmare utformningen av  organisationen.
Anställningar och uppdrag
14 §
Generaltulldirektören är myndighetschef.
15 §
Vid Tullverket ska det finnas en överdirektör.
16 §
Ersättare för det allmänna ombudet utses av Tullverket  efter anmälan av det allmänna ombudet.
Personalansvarsnämnd
17 §
Vid Tullverket ska det finnas en personalansvarsnämnd.
Tillämpligheten av vissa förordningar
18 §
Tullverket ska tillämpa personalföreträdarförordningen 
(1987:1101) och internrevisionsförordningen (2006:1228).
19 §
Tullverket ska tillämpa förordningen (1998:1379) om  ersättning för sakskada till polismän och anställda inom  kriminalvården m.fl. vid ersättning till anställda vid  Tullverket vars egendom har skadats i tjänsten.
Frågor om ersättning ska prövas av Tullverket.
Rätt att meddela föreskrifter
20 §
Tullverket får meddela föreskrifter om
1. beväpning av tulltjänstemän för sådana situationer som  avses i 24 kap. brottsbalken,
2. klädsel, utrustning och annat som krävs för enhetlighet i  Tullverkets verksamhet,
3. beväpning av tulltjänstemän för uppgifter som regleras i  lagen (1979:1088) om gränsövervakning i krig m.m., och
4. användningsområdet för Tullverkets heraldiska vapen.
Förordning (2024:776).
21 §
Tullverket får, efter att ha gett Åklagarmyndigheten och  Ekobrottsmyndigheten tillfälle att yttra sig, meddela  föreskrifter om hur Tullverkets åklagarverksamhet ska utövas.
Förordning (2024:776).
Undantag från myndighetsförordningen
22 §
Tullverket ska inte tillämpa 21 § 3-5  myndighetsförordningen (2007:515) om myndighetens beslut när  det gäller beslut som fattas genom automatiserad  behandling.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.