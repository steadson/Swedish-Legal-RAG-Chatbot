Title: Förordning (2009:1101) med instruktion för Verket för innovationssystem
SFS Number: Svensk författningssamling 2009:1101
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091101-med-instruktion-for-verket_sfs-2009-1101/
Source Link: http://rkrattsbaser.gov.se/sfst?bet=2009:1101
Amendment Register Link: http://rkrattsbaser.gov.se/sfsr?bet=2009:1101
Ministry/Authority: Klimat- och näringslivsdepartementet RSN
Issued: 2009-11-12
Metadata: {"Utfärdad": "2009-11-12", "Ändrad": "t.o.m. SFS 2022:1870"}

==================================================

Förordning (2009:1101) med instruktion för Verket för innovationssystem
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1101
Departement/myndighet
:   
Klimat- och näringslivsdepartementet RSN
Utfärdad
:   
2009-11-12
Ändrad
:   
t.o.m. SFS 2022:1870
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Verket för innovationssystem har till uppgift att  främja hållbar tillväxt genom finansiering av behovsmotiverad  forskning och utveckling av effektiva innovationssystem. Med  innovationssystem avses nätverk av offentliga och privata  aktörer där innovationer och ny kunskap tas fram, sprids och  används.
För att uppnå hållbar tillväxt och stärka Sveriges  konkurrenskraft ska myndigheten, utifrån ett utmaningsdrivet  perspektiv, verka för nyttiggörande av forskning och  främjande av innovation. Förordning (2018:216).
2 §
Verket för innovationssystem ska
1. bidra till att stärka och utveckla universitet och  högskolor, industriforskningsinstitut, företag och andra  samhällsaktörer samt utveckla samarbetet mellan dessa i  viktiga sektorer inom de svenska innovationssystemen,
2. stimulera internationellt samarbete som stärker svensk  forskning och innovation,
3. främja svenska företags medverkan i uppbyggnad och  användning av forskningsinfrastrukturanläggningar,
4. medverka i genomförandet av det regionala tillväxtarbetet i  enlighet med förordningen (2017:583) om regionalt  tillväxtarbete och bidra till att utveckla samspelet mellan  det regionala tillväxtarbetet och den nationella forsknings-  och innovationspolitiken, och
5. sprida information om forskning, utveckling och innovation  till utförare, användare och allmänhet. Förordning (2022:1870).
3 §
Verket för innovationssystem ska
1. när det gäller EU:s ramprogram för forskning och innovation
a) vara nationellt kontaktorgan för programmet,
b) främja, redovisa och analysera det svenska deltagandet i  programmet, och
c) samordna det nationella informations- och  rådgivningsarbetet om programmet,
2. vara nationellt kontaktorgan för det industriella  utvecklingsprogram-met Eureka,
3. företräda staten i relevanta partnerskapsprogram enligt  artiklarna 185 och 187 i fördraget om Europeiska unionens  funktionssätt,
4. bistå Regeringskansliet i programkommittéarbetet i EU:s  ramprogram för forskning och innovation,
5. bistå Regeringskansliet i arbetet i OECD:s kommitté för  forsknings-och teknikpolitik (CSTP) och dess undergrupper, och
6. bistå med sekretariat för den samordningsfunktion för EU:s  forskningssamarbete respektive för internationella  forskningssamarbeten utanför EU som omfattar andra statliga  forskningsfinansiärer. Förordning (2022:1870).
4 §
Verket för innovationssystem ska se till att de regelverk och rutiner som myndigheten disponerar över är kostnadseffektiva och enkla för företag och andra berörda.
4 a §
Verket för innovationssystem ska rapportera uppgifter  till Myndigheten för tillväxtpolitiska utvärderingar och  analysers mikrodatabas för statligt företagsstöd (MISS) i en  ändamålsenlig omfattning och utformning.
Förordning (2016:1282).
4 b §
Verket för innovationssystem ska integrera ett  jämställdhetsperspektiv i myndighetens verksamhet och främja  jämställdhet vid fördelning av medel för forskning och  innovation. Myndigheten ska verka för att ett köns- och  genusperspektiv inkluderas i den forskning som myndigheten  finansierar, när det är tillämpligt.
Myndigheten ska också beakta forskningsetiska frågor.
Förordning (2018:216).
5 §
Verket för innovationssystem får utföra uppdrag åt andra.
Myndigheten ska ta ut ersättning enligt avgiftsförordningen
(1992:191) för uppdrag åt andra än regeringen.
Samverkan
6 §
Verket för innovationssystem ska inom sitt verksamhetsområde samverka med och utveckla dialogen mellan berörda regionala, nationella och internationella aktörer.
Förordning (2012:973).
7 §
För Verket för innovationssystem, Vetenskapsrådet,  Forskningsrådet för miljö, areella näringar och  samhällsbyggande, Forskningsrådet för hälsa, arbetsliv och  välfärd, Statens energimyndighet och Rymdstyrelsen ska det  finnas en samordningsgrupp som består av myndighetscheferna.  Gruppen ska samverka och gemensamt utarbeta analyser,  strategier och forskningsprogram samt i övrigt ta initiativ  för att utveckla och förnya formerna för  forskningsverksamheten. Förordning (2019:149).
Ledning
8 §
Verket för innovationssystem leds av en styrelse.
Styrelsen ska bestå av högst nio ledamöter.
Anställningar och uppdrag
9 §
Generaldirektören är myndighetschef.
Personalansvarsnämnd
10 §
Vid Verket för innovationssystem ska det finnas en personalansvarsnämnd.
Tillämpligheten av viss förordning
11 §
Verket för innovationssystem ska tillämpa personalföreträdarförordningen (1987:1101).
Rätt att ta ut ersättning
12 §
Verket för innovationssystem har för den verksamhet som anges i 3 § 4 rätt att ta ut ersättning för sådana varor och tjänster som avses i 4 § första stycket 2-4 avgiftsförordningen (1992:191) utan den begränsning som föreskrivs i andra stycket samma paragraf.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.