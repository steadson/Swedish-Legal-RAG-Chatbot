Title: Förordning (1993:168) om intermisstyrelse
för avveckling av högskolorna i Sundsvall/
Härnösand och Östersund samt inrättande
av en ny högskola;
SFS Number: Svensk författningssamling 1993:168
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1993168-om-intermisstyrelsefor_sfs-1993-168/
Source Link: http://rkrattsbaser.gov.se/sfst?bet=1993:168
Amendment Register Link: http://rkrattsbaser.gov.se/sfsr?bet=1993:168
Ministry/Authority: Utbildningsdepartementet
Issued: 1993-03-25
Metadata: {"Utfärdad": "1993-03-25"}

==================================================

Förordning (1993:168) om intermisstyrelse
för avveckling av högskolorna i Sundsvall/
Härnösand och Östersund samt inrättande
av en ny högskola;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1993:168
Departement/myndighet
:   
Utbildningsdepartementet
Utfärdad
:   
1993-03-25
Tidsbestämd
: 
1993-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Interimsstyrelsens uppgift
1 §
En särskild interimsstyrelse skall finnas med uppgift att förbereda dels avvecklingen av högskolorna i Sundsvall/Härnösand och Östersund, dels inrättandet av Mitthögskolan, allt i enlighet med vad som föreslås i proposition (1992/93: 169) Högre utbildning för ökad kompetens.
Arbetet skall bedrivas under förutsättning att riksdagen godkänner organisationsförändringarna och med beaktande av föreskrifterna i 2 kap. 8 § högskoleförordningen (1993:100) och punkten 1 b ikraftträdande- och övergångsbestämmelserna till samma förordning.
Sammansättning m. m.
2 §
Interimsstyrelsen består av en ordförande och högst 14 andra ledamöter. Regeringen utser ordföranden och övriga ledamöter.
3 §
Interimsstyrelsen är beslutför när fler än hälften av ledamöterna, bland dem ordföranden, är närvarande.
Tillsättning av tjänster
4 §
Interimsstyrelsen får besluta om tillsättning av tjänster vid Mitthögskolan först sedan riksdagen beslutat om att denna högskola skall inrättas. Vid tillsättning av tjänster gäller bestämmelserna i 5--11  §§.
Med tjänst avses i denna förordning också långtidsvikariat.
5 §
Tjänsten som rektor tillsätts av regeringen. Övriga tjänster tillsätts av interimsstyrelsen.
6 §
En tjänst hos Mitthögskolan får, utan ledigkungörande, tillsättas med någon som är anställd vid högskolorna i Sundsvall/Härnösand och Östersund och som har kompetens som motsvarar kraven för den nya tjänsten vid Mitthögskolan.
7 §
Förordningen (1984:819) om statliga platsanmälningar tillämpas inte när en tjänst tillsätts enligt 6 §.
8 §
Tjänster som inte tillsätts enligt 6 § skall tillsättas enligt de föreskrifter som annars gäller för tjänstetillsättningar.
Meddelande om beslut
9 §
Interimsstyrelsens beslut i tillsättningsärenden skall meddelas genom anslag.
Anslaget sätts upp på anslagstavlorna hos Högskolan i Sundsvall/Härnösand respektive i Östersund.
Överklagande
10 §
Beslut i tillsättningsärenden får överklagas hos Överklagandenämnden för högskolan.
Övriga bestämmelser
11 §
Tillsättningsärenden som interimsstyrelsen inte har avgjort före den 1 juli 1993 skall lämnas över till Mitthögskolan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.