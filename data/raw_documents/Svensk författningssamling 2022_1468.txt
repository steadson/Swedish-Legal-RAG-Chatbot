Title: Förordning (2022:1468) om statligt stöd för att regionalt främja företag
SFS Number: Svensk författningssamling 2022:1468
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221468-om-statligt-stod-for-att_sfs-2022-1468/
Source Link: http://rkrattsbaser.gov.se/sfst?bet=2022:1468
Amendment Register Link: http://rkrattsbaser.gov.se/sfsr?bet=2022:1468
Ministry/Authority: Landsbygds- och infrastrukturdepartementet RSL
Issued: 2022-11-17
Metadata: {"Utfärdad": "2022-11-17", "Ändrad": "t.o.m. SFS 2024:451"}

==================================================

Förordning (2022:1468) om statligt stöd för att regionalt främja företag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1468
Departement/myndighet
:   
Landsbygds- och infrastrukturdepartementet RSL
Utfärdad
:   
2022-11-17
Ändrad
:   
t.o.m. SFS 2024:451
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om statligt stöd  till företag.
Syftet med stödet är att främja en hållbar tillväxt och stärka  konkurrenskraften i företag och därmed främja en hållbar  regional utveckling.
2 §
Stöd lämnas i form av bidrag om inte annat följer av denna  förordning.
Stöd lämnas i mån av medel.
3 §
Inom ramen för den regionala utvecklingspolitiken och  näringspolitiken får stöd enligt denna förordning lämnas av  Tillväxtverket.
Stöd får även lämnas av de regioner som beviljats tilldelning  av statliga medel.
4 §
Denna förordning är meddelad med stöd av 8 kap. 7 §  regeringsformen.
I lagen (2010:630) om regionalt utvecklingsansvar finns  bestämmelser om att regioner och Gotlands kommun ska besluta  om användningen av vissa statliga medel för regionalt  utvecklingsarbete.
Det som sägs i denna förordning om regioner gäller också för  Gotlands kommun. Förordning (2024:451).
5 §
Ord och uttryck som används i denna förordning har samma  betydelse som i
- kommissionens förordning (EU) nr 651/2014 av den 17 juni 
2014 genom vilken vissa kategorier av stöd förklaras förenliga  med den inre marknaden enligt artiklarna 107 och 108 i  fördraget, och
- kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:451).
Förutsättningar för stöd
6 §
Stöd till företag får endast lämnas under förutsättning  att
1. ansökan om stöd har lämnats in innan åtgärden har  påbörjats,
2. löner och andra anställningsförmåner hos företaget följer  av kollektivavtal eller är likvärdiga med löner och andra  anställningsförmåner enligt kollektivavtal inom branschen, och
3. de särskilda förutsättningarna för stödet enligt 7-18 §§ är  uppfyllda.
Stöd enligt 9 och 10 §§ får lämnas trots att förutsättningarna  enligt 6 § 1 inte är uppfyllda.
Stöd till konsulttjänster
7 §
Stöd till konsulttjänster till förmån för små och  medelstora företag får lämnas i enlighet med kapitel I och  artikel 18 i förordning (EU) nr 651/2014.
Stödet får endast lämnas för verksamhet som bedöms kunna uppnå  lönsamhet och en varaktig sysselsättning för de anställda.
Stöd för deltagande i mässor
8 §
Stöd till små och medelstora företag för deltagande i  mässor får lämnas i enlighet med kapitel I och artikel 19 i  förordning (EU) nr 651/2014.
Stöd för deltagande i projekt inom Europeiskt territoriellt  samarbete
9 §
Stöd till företag för deltagande i projekt inom Europeiskt  territoriellt samarbete får lämnas i enlighet med kapitel I  och artiklarna 20 och 20a i förordning (EU) nr 651/2014.
Riskfinansieringsstöd
10 §
Stöd i form av riskfinansieringsstöd får lämnas i  enlighet med kapitel I och artikel 21 i förordning (EU)  nr 651/2014.
Stödet ska lämnas i form av eget kapital eller kapital  likställt med eget kapital, eller ett finansiellt anslag för  direkt eller indirekt tillhandahållande av riskfinansiering  till stödberättigade företag.
Stöd till forsknings- och utvecklingsprojekt
11 §
Stöd till forsknings- och utvecklingsprojekt får lämnas i  enlighet med kapitel I och artikel 25 i förordning (EU)  nr 651/2014.
Stöd till innovationskluster
12 §
Stöd till innovationskluster får lämnas i enlighet med  kapitel I och artikel 27 i förordning (EU) nr 651/2014.
Trots första stycket är bestämmelserna om höjda stödnivåer för  innovationskluster i stödområden i artikel 27.6 i förordning 
(EU) nr 651/2014 inte tillämpliga.
Innovationsstöd
13 §
Stöd i form av innovationsstöd till små och medelstora  företag får lämnas i enlighet med kapitel I och artikel 28 i  förordning (EU) nr 651/2014.
Stöd till processinnovation och organisationsinnovation
14 §
Stöd till processinnovation och organisationsinnovation  får lämnas i enlighet med kapitel I och artikel 29 i  förordning (EU) nr 651/2014.
Stöd till utbildning
15 §
Stöd till utbildning får lämnas i enlighet med kapitel I  och artikel 31 i förordning (EU) nr 651/2014.
Stöd till studier och konsulttjänster i miljöskydds- och  energifrågor
16 §
Stöd till studier och konsulttjänster i miljöskydds- och  energifrågor får lämnas i enlighet med kapitel I och  artikel 49 i förordning (EU) nr 651/2014.  Förordning (2023:780).
Stöd till företagsutveckling
17 §
Stöd till företagsutveckling får lämnas i enlighet med  förordning (EU) 2023/2831 för kostnader som avser åtgärder
1. som ska genomföras i ett företag,
2. som ska genomföras i form av ett projekt som är begränsat i  tiden och som omfattar minst tre fristående företag eller, om  det finns särskilda skäl, två fristående företag, eller
3. som följer av deltagande i projekt inom näringspolitiken,  den nationella strategin för hållbar regional utveckling i  hela landet 2021-2030, programmen för Europeiska regionala  utvecklingsfonden eller de regionala utvecklingsstrategierna.
Om de godkända kostnaderna uppgår till högst 60 000 kronor,  får stödet även inkludera kostnader för maskiner eller andra  inventarier (mikrobidrag).
Stöd enligt första stycket 1 och 2 får endast lämnas för  verksamhet som bedöms kunna uppnå lönsamhet och en varaktig  sysselsättning för de anställda. Förordning (2024:451).
18 §
Stöd enligt 17 § får inte lämnas
1. för kostnader som avser företagets normala drift, eller
2. till ett företag som har skulder för svenska skatter eller  avgifter hos Kronofogdemyndigheten eller som är i likvidation  eller försatt i konkurs.
Stödets storlek
19 §
Stöd som lämnas får inte vara större än vad som behövs  för att den åtgärd som stödet avser ska kunna genomföras.
Handläggning av stödärenden
20 §
Regionerna får pröva frågor om stöd enligt 7-9 och 
11-17 §§.
Tillväxtverket får pröva frågor om stöd enligt 7-10, 12, 13, 
15 och 17 §§.
21 §
En ansökan om stöd ska ges in till den myndighet som  ansvarar för utlysningen.
Ansökan ska vara skriftlig och undertecknad av sökanden.  Ansökan ska innehålla en beskrivning av den åtgärd som stödet  avser, uppgifter om annat stöd som företaget tidigare ansökt  om eller beviljats och som avser samma stödberättigande  kostnader som det stöd som omfattas av ansökan samt de övriga  uppgifter som behövs för prövningen av ansökan.
22 §
Om ansökan avser stöd som lämnas i enlighet med  förordning (EU) 2023/2831, ska den även innehålla en  redogörelse för allt annat stöd av mindre betydelse som  företaget beviljats under den senaste treårsperioden.  Förordning (2024:451).
23 §
Stödgivaren ska prioritera mellan inkomna ansökningar som  uppfyller förutsättningarna för stöd och ge företräde till de  ansökningar som bedöms ha bäst förutsättningar att uppfylla  det syfte med stödet som anges i 1 § andra stycket.
24 §
Om ansökan avser stöd som lämnas i enlighet med  förordning (EU) 2023/2831, ska stödgivaren innan den beviljar  stöd genomföra den kontroll och lämna de upplysningar till  sökanden som följer av artiklarna 6.4 och 7.4 i förordning 
(EU) 2023/2831. Förordning (2024:451).
25 §
Om uppgifter om ett stöd till ett företag ska  offentliggöras enligt artikel 9 i förordning (EU) nr 651/2014,  får stödet endast beviljas om företaget samtycker till  offentliggörandet.
Beslut om stöd
26 §
Ett beslut om stöd ska innehålla uppgifter om den åtgärd  som företaget ska genomföra.
Beslutet om stöd enligt 11, 15 eller 16 § ska förenas med  villkor om att stödmottagaren inte ansöker om stöd för  åtgärden inom det nationella programmet för Fonden för en  rättvis omställning 2021-2027.
Beslutet får förenas med de ytterligare villkor som krävs för  att syftet med stödet ska tillgodoses. Villkoren ska framgå av  beslutet.
Utbetalning av stöd
27 §
Stödet betalas ut allteftersom stödmottagaren redovisar  genomförda åtgärder.
28 §
Ett stöd enligt 7-16 §§ får inte betalas ut till ett  företag som är föremål för betalningskrav på grund av ett  beslut av Europeiska kommissionen som förklarar ett stöd  beviljat av en svensk stödgivare olagligt och oförenligt med  den inre marknaden.
29 §
Stödgivaren ska besluta att ett stöd helt eller delvis  inte ska betalas ut om
1. den som har ansökt om stöd genom att lämna oriktiga  uppgifter eller på något annat sätt har förorsakat att stödet  beviljats felaktigt eller med för högt belopp,
2. stödet av något annat skäl har beviljats felaktigt eller  med för högt belopp och mottagaren skäligen borde ha insett  detta,
3. stödet inte har utnyttjats eller använts eller det finns  anledning att anta att stödet inte kommer att utnyttjas eller  användas för det ändamål som det har beviljats för, eller
4. villkoren för stödet inte har följts.
Uppföljning och utvärdering
30 §
Stödgivaren ansvarar för uppföljning av stöd som betalats  ut enligt denna förordning.
En stödmottagare ska på stödgivarens begäran lämna de  uppgifter som behövs för uppföljning av den åtgärd som stöd  har lämnats för.
Återbetalning och återkrav
31 §
En stödmottagare är återbetalningsskyldig om det finns  någon grund för det enligt 29 §.
På det belopp som en stödmottagare är återbetalningsskyldig  för ska ränta betalas från och med den dag som infaller en  månad efter det att beslutet om återkrav enligt 32 § har  fattats och efter en räntesats som vid varje tidpunkt  överstiger statens utlåningsränta med två procentenheter.
32 §
Om en stödmottagare är återbetalningsskyldig enligt 31 §,  ska stödgivaren besluta att helt eller delvis kräva tillbaka  stödet tillsammans med ränta. Kravet eller räntan får helt  eller delvis sättas ned om det finns särskilda skäl.
33 §
Om stödgivaren har beslutat om återkrav eller ränta  enligt 32 § får det belopp som ska betalas enligt beslutet  räknas av mot annan utbetalning av stöd enligt förordningen.
Avräkning får inte ske i det fall som avses i 28 §.
34 §
Tillväxtverket ska vid domstolar och myndigheter och i  övrigt föra statens talan mot stödmottagaren i fråga om  statliga medel enligt denna förordning. Tillväxtverket får  anta ackordsförslag eller på annat sätt efterge statens rätt i  enlighet med vad som framgår av förordningen (1993:1138) om  hantering av statliga fordringar.
Regionen ska underrätta och bistå Tillväxtverket när en åtgärd  från verket enligt denna bestämmelse behöver vidtas.
Offentliggörande, rapportering och registerföring
35 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
35 a §
Om stöd lämnas i enlighet med förordning (EU) 2023/2831  ska stödgivaren i tio år från det att stödet beslutades bevara  de uppgifter som behövs för att kunna fastställa att de  villkor för stöd som anges i förordningen är uppfyllda.  Förordning (2024:451).
Bemyndigande
36 §
Tillväxtverket får meddela föreskrifter om  verkställigheten av denna förordning.
Överklagande
37 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 28, 29, 32 och 33 §§ får dock inte överklagas.
Övergångsbestämmelser
2022:1468
1. Denna förordning träder i kraft den 1 januari 2023.
2. Genom förordningen upphävs förordningen (2015:210) om  statligt stöd för att regionalt främja små och medelstora  företag.
3. Den upphävda förordningen gäller dock fortfarande för stöd  som har beslutats enligt den förordningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.