Title: Förordning (2007:1115) med instruktion för Rymdstyrelsen
SFS Number: Svensk författningssamling 2007:1115
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071115-med-instruktion-for_sfs-2007-1115/
Source Link: http://rkrattsbaser.gov.se/sfst?bet=2007:1115
Amendment Register Link: http://rkrattsbaser.gov.se/sfsr?bet=2007:1115
Ministry/Authority: Utbildningsdepartementet
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2021:40"}

==================================================

Förordning (2007:1115) med instruktion för Rymdstyrelsen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1115
Departement/myndighet
:   
Utbildningsdepartementet
Utfärdad
:   
2007-11-29
Ändrad
:   
t.o.m. SFS 2021:40
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Rymdstyrelsen har till uppgift att främja utvecklingen av  svensk rymdverksamhet och rymdforskning.
Myndigheten ska verka för att rymdverksamhet och rymdforskning  bidrar till kunskapssamhället och till industrins innovations-  och konkurrenskraft samt tillfredsställer samhällets behov  inom bland annat transport, kommunikation, miljö och klimat.
Myndigheten ska i sin verksamhet beakta Sveriges utrikes-,  säkerhets- och försvarspolitiska intressen.
Förordning (2021:40).
2 §
Rymdstyrelsen ska verka för att Sverige bidrar till och drar nytta av det europeiska samarbetet inom rymdområdet.
Förordning (2008:1227).
3 §
Rymdstyrelsen ska
1. främja svensk rymdrelaterad industri och forskning samt övrig användning av rymdtekniska tillämpningar,
2. främja och stödja rymdforskning på högsta internationella nivå samt innovativ och högteknologisk förmåga hos stora, medelstora och små företag inom den rymdrelaterade industrin,
3. stödja insatser som ökar efterfrågan på svensk kompetens och svenska tjänster och produkter med anknytning till rymdverksamhet och rymdforskning,
4. ta till vara de fördelar som Sveriges geografiska läge innebär, och
5. verka för att samhällets behov av rymdrelaterad kunskaps-
och teknikutveckling tillgodoses. Förordning (2008:1227).
4 §
Rymdstyrelsen ska
1. ta initiativ till forskning, utvecklingsarbete och annan  verksamhet med anknytning till den svenska rymd- och  fjärranalysverksamheten,
2. verka för att olika intressenters verksamhet på rymd- och  fjärranalysområdet samordnas,
3. fördela statligt stöd till rymdforskning, rymdtekniskt  utvecklingsarbete och fjärranalysverksamhet,
4. delta i samarbete inom det europeiska rymdorganet ESA och  EU,
5. verka internationellt genom att
- bereda ärenden om internationellt rymd- och  fjärranalyssamarbete,
- vara kontaktorgan för samarbete med internationella  organisationer och utländska institutioner på rymd- och  fjärranalysområdet, samt
- verka för nationellt genomförande av internationella regler  och riktlinjer på rymdområdet,
6. samordna det svenska deltagandet i Galileo-programmet,  ansvara för bevakning och uppföljning av därtill anknutet  arbete och för information och rådgivning till svenska  myndigheter, organisationer och företag,
7. bereda ärenden om tillstånd till rymdverksamhet samt utöva  kontroll av sådan verksamhet,
8. föra register över rymdföremål i den utsträckning som  framgår av förordningen (1982:1069) om rymdverksamhet,
9. främja ändamålsenlig informations- och  dokumentationsverksamhet på rymd- och fjärranalysområdet,
10. i samverkan med andra aktörer verka för ett ökat intresse  för naturvetenskap och teknik, särskilt bland unga, och
11. integrera ett jämställdhetsperspektiv i myndighetens  verksamhet och främja jämställdhet vid fördelning av medel  för forskning och utveckling. Förordning (2018:16).
5 §
Rymdstyrelsen ska se till att de regelverk och rutiner som myndigheten disponerar över är kostnadseffektiva och enkla för medborgare och företag. Förordning (2008:1227).
5 a §
Rymdstyrelsen ska senast i april varje år för de fem  senaste åren särskilt redovisa följande uppgifter för företag  med verksamhet som anknyter till rymdområdet
- antal verksamma företag,
- företagens totala omsättning och den andel av omsättningen  som är relaterad till rymdområdet,
- antal anställda kvinnor och män i företagen och deras  utbildningsnivå,
- företagens tekniknivå, och
- företagens verksamhetsområden och fördelning mellan  försäljning till institutionella och kommersiella kunder.
Förordning (2018:16).
5 b §
Rymdstyrelsen ska tillsammans med Forskningsrådet för  hälsa, arbetsliv och välfärd, Forskningsrådet för miljö,  areella näringar och samhällsbyggande, Statens  energimyndighet, Verket för innovationssystem och  Vetenskapsrådet ingå i en samordningsgrupp som består av  myndighetscheferna. Gruppen ska samverka och gemensamt  utarbeta analyser, strategier och forskningsprogram samt i  övrigt ta initiativ för att utveckla och förnya formerna för  forskningsverksamheten. Förordning (2019:145).
Ledning
6 §
Rymdstyrelsen leds av en styrelse. Förordning (2008:1227).
7 §
Styrelsen ska bestå av högst sju ledamöter.  Förordning (2008:1227).
Anställningar och uppdrag
8 §
Generaldirektören är myndighetschef.  Förordning (2008:1227).
Undantag från myndighetsförordningen
9 §
Följande bestämmelse i myndighetsförordningen (2007:515)
ska inte tillämpas på Rymdstyrelsen:
29 § om ärendeförteckning. Förordning (2008:1227).
Överklagande
10 §
Rymdstyrelsens beslut i ärenden om stöd till forskning och utveckling får inte överklagas. Förordning (2008:1227).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.