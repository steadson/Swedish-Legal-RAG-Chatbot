Title: Lag (2006:1329) om handel med vissa varor som kan användas till dödsstraff eller tortyr, m.m.
SFS Number: Svensk författningssamling 2006:1329
URL: https://www.riksdagen.se/sv/dokument-och-lagar/dokument/svensk-forfattningssamling/lag-20061329-om-handel-med-vissa-varor-som-kan_sfs-2006-1329/
Source Link: http://rkrattsbaser.gov.se/sfst?bet=2006:1329
Amendment Register Link: http://rkrattsbaser.gov.se/sfsr?bet=2006:1329
Ministry/Authority: Utrikesdepartementet
Issued: 2006-12-07
Metadata: {"Utfärdad": "2006-12-07", "Ändrad": "t.o.m. SFS 2024:854"}

==================================================

Lag (2006:1329) om handel med vissa varor som kan användas till dödsstraff eller tortyr, m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:1329
Departement/myndighet
:   
Utrikesdepartementet
Utfärdad
:   
2006-12-07
Ändrad
:   
t.o.m. SFS 2024:854
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna lag innehåller kompletterande bestämmelser till rådets förordning (EG) nr 1236/2005 av den 27 juni 2005 om handel med vissa varor som kan användas till dödsstraff, tortyr eller annan grym, omänsklig eller förnedrande behandling eller bestraffning.
Straff
2 §
Bestämmelser om straff för olovlig import och export av sådana varor som omfattas av förordning (EG) nr 1236/2005 finns i lagen (2000:1225) om straff för smuggling.
3 §
Den som utan nödvändigt tillstånd tillhandahåller eller tar emot tekniskt bistånd i strid med artiklarna 3 och 4 i förordning (EG) nr 1236/2005, döms till böter eller fängelse i högst två år.
Om brottet är att anse som grovt döms till fängelse i lägst sex månader och högst sex år.
Vid bedömningen av om brottet är grovt skall det särskilt beaktas om gärningen ingått som ett led i en brottslighet som utövats systematiskt eller i större omfattning.
4 §
Den som av grov oaktsamhet begår en gärning som avses i 3 §
döms till böter eller fängelse i högst två år.
Om gärningen är ringa, skall den inte medföra ansvar.
5 §
För försök till brott enligt 3 § första stycket samt för försök, förberedelse och stämpling till grovt brott enligt 3 §
andra stycket döms till ansvar enligt 23 kap. brottsbalken.
Särskilda bestämmelser om förverkande
6 §
Förverkande av egendom som har varit föremål för brott  enligt denna lag får, trots vad som sägs i 36 kap. 11 § första  meningen brottsbalken, ske från den som egendomen tillhör  eller som enligt 36 kap. 14 eller 15 § samma balk ska anses  vara ägare till egendomen.
Lag (2024:854)
.
7 §
Har upphävts genom
lag (2024:854)
.
Förvaring och ansvar för förvaringskostnader
8 §
Varor som kvarhålls genom beslut av Tullverket i enlighet  med artikel 10.2 i förordning (EG) nr 1236/2005 ska förvaras  på betryggande sätt och stå under Tullverkets övervakning.
Det som sägs i 3 kap. 7 § tullbefogenhetslagen (2024:710) om  en anläggning för tillfällig lagring och ett tullager gäller  även vid sådant kvarhållande av varor som Tullverket beslutar  enligt första stycket. Tullverket får även godkänna ett byte  av förvaringsställe för en kvarhållen vara.
Den som har lagt upp en vara på en anläggning för tillfällig  lagring eller på ett tullager ansvarar för förvaringskostnaden  även när varan kvarhålls av Tullverket enligt första stycket.  Om däremot Tullverket beslutar förvaringsställe ska i stället  den som enligt tullagstiftningen är gäldenär eller skulle ha  varit gäldenär om varan varit tullbelagd ansvara för  förvaringskostnaden.
Om det behövs för att säkerställa betalning ska Tullverket  besluta att en vara som har kvarhållits enligt första stycket  inte får lämnas ut förrän Tullverkets kostnader för  förvaringen har ersatts eller säkerhet ställts för dem.
Regeringen eller den myndighet som regeringen bestämmer får  meddela föreskrifter om ställande av säkerhet för Tullverkets  kostnader för förvaring enligt denna lag.
Lag (2024:743)
.
Överklagande
9 §
Beslut i tillståndsfrågor som har meddelats av Kommerskollegium med stöd av förordning (EG) nr 1236/2005 får överklagas hos allmän förvaltningsdomstol. Detsamma gäller sådana beslut som Tullverket har meddelat med stöd av artikel 10.2 i förordning (EG) nr 1236/2005 eller med stöd av 8 § denna lag.
Prövningstillstånd krävs vid överklagande till kammarrätten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.