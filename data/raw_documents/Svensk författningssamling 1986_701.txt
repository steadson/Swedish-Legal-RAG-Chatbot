Title: Förordning (1986:701) om interkommunal ersättning för elever i 
grundskolan och gymnasieskolan under höstterminen 
1986--höstterminen 1987
SFS Number: Svensk författningssamling 1986:701
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1986701-om-interkommunal-ersattning_sfs-1986-701/
Source Link: http://rkrattsbaser.gov.se/sfst?bet=1986:701
Amendment Register Link: http://rkrattsbaser.gov.se/sfsr?bet=1986:701
Ministry/Authority: Utbildningsdepartementet
Issued: 1986-09-25
Metadata: {"Utfärdad": "1986-09-25"}

==================================================

Förordning (1986:701) om interkommunal ersättning för elever i 
grundskolan och gymnasieskolan under höstterminen 
1986--höstterminen 1987
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1986:701
Departement/myndighet
:   
Utbildningsdepartementet
Utfärdad
:   
1986-09-25
Tidsbestämd
: 
1988-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande föreskrifter
1 §
Denna förordning innehåller sådana föreskrifter om ersättningsbelopp i fråga om interkommunal ersättning som avses i 4 kap. 19 § och 5 kap. 19 § skollagen (1985:1100). Beloppen gäller under höstterminen 1986, vårterminen 1987 och höstterminen 1987.
Förordningen skall tillämpas om kommunerna inte kommer överens om något annat.
Förordningen gäller inte i fråga om interkommunal ersättning för elever i landstingskommunala gymnasieskolor.
Grundskolan
2 §
För elever i grundskolan gäller följande ersättningsbelopp per elev och termin:
Års-        Höstterminen        Vårterminen        Höstterminen
kurser      1986                1987               1987
1--6        6 450 kronor        6 900 kronor       7 300 kronor
7--9        8 000 kronor        8 400 kronor       8 900 kronor
I beloppen ingår ersättning för fria skolmåltider med 1 030 kronor för höstterminen 1986 och med 1 060 kronor för var och en av de båda andra terminerna.
Gymnasieskolan
3 §
I fråga om den interkommunala ersättningen för elever i gymnasieskolan delas gymnasieskolans linjer in i följande tre grupper, nämligen
Grupp 1
tvåårig distributions- och kontorslinje, tvåårig ekonomisk linje, tvåårig estetisk-praktisk linje, tvåårig handels- och kontorslinje, tvåårig konsumtionslinje, tvåårig musiklinje, tvåårig social linje, tvåårig social servicelinje, tvåårig teknisk linje, tvåårig vårdlinje, treårig ekonomisk linje, treårig humanistisk linje, treårig naturvetenskaplig linje, treårig samhällsvetenskaplig linje och fyraårig teknisk linje
Grupp 2
tvåårig beklädnadsteknisk linje, tvåårig bygg- och anläggningsteknisk linje, tvåårig el-teleteknisk linje, tvåårig jordbrukslinje och tvåårig processteknisk linje
Grupp 3
tvåårig drift- och underhållsteknisk linje, tvåårig fordonsteknisk linje, tvåårig livsmedelsteknisk linje, tvåårig skogsbrukslinje, tvåårig träteknisk linje och tvåårig verkstadsteknisk linje.
4 §
För elever i gymnasieskolan gäller följande ersättningsbelopp per elev och termin:
Grupp        Höstterminen        Vårterminen        Höstterminen
1986                1987               1987
1            7 010 kronor         7 200 kronor       7 200 kronor
2            9 720 kronor        10 000 kronor      10 000 kronor
3           12 020 kronor        12 400 kronor      12 400 kronor
I beloppen ingår ersättning per elev
1. för fria läromedel och annan fri undervisningsmateriel med
a) 610 kronor i grupp 1 och 1 590 kronor i var och en av grupperna 2 och 3 för höstterminen 1986,
b) 630 kronor i grupp 1 och 1 640 kronor i var och en av grupperna 2 och 3 för vardera vårterminen 1987 och höstterminen 1987,
2. för fria skolmåltider med 895 kronor för höstterminen 1986 och med 1 060 kronor för vardera vårterminen 1987 och höstterminen 1987.
Gemensamma föreskrifter
5 §
Ersättning för höstterminen lämnas för den som är elev i grundskolan eller gymnasieskolan den 15 oktober.
Ersättning för vårterminen lämnas för den som är elev i grundskolan eller gymnasieskolan den 15 mars.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.