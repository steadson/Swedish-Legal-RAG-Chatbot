Title: Fjärrkyleförordning (2022:335)
SFS Number: Svensk författningssamling 2022:335
URL: https://www.riksdagen.se/sv/dokument-och-lagar/dokument/svensk-forfattningssamling/fjarrkyleforordning-2022335_sfs-2022-335/
Source Link: http://rkrattsbaser.gov.se/sfst?bet=2022:335
Amendment Register Link: http://rkrattsbaser.gov.se/sfsr?bet=2022:335
Ministry/Authority: Klimat- och näringslivsdepartementet RSE
Issued: 2022-04-28
Metadata: {"Utfärdad": "2022-04-28"}

==================================================

Fjärrkyleförordning (2022:335)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:335
Departement/myndighet
:   
Klimat- och näringslivsdepartementet RSE
Utfärdad
:   
2022-04-28
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Denna förordning innehåller bestämmelser som ansluter till  fjärrkylelagen (2022:332).
Förordningen är meddelad med stöd av
- 3 § andra stycket fjärrkylelagen i fråga om 6 § 1,
- 4 § andra stycket samma lag i fråga om 6 § 2,
- 4 § tredje stycket samma lag i fråga om 4 och 5 §§,
- 5 § andra stycket samma lag i fråga om 6 § 3,
- 6 § andra stycket samma lag i fråga om 6 § 4, och
- 8 kap. 7 § regeringsformen i fråga om övriga bestämmelser.
2 §
Energimarknadsinspektionen är tillsynsmyndighet enligt  fjärrkylelagen (2022:332).
3 §
I förordningen (1993:1066) om måttenheter, mätningar och  mätdon finns bestämmelser om att Styrelsen för ackreditering  och teknisk kontroll får meddela föreskrifter om krav på och  kontroll av mätdon och att styrelsen utövar tillsyn över att  lagen (1992:1514) om måttenheter, mätningar och mätdon samt  föreskrifter meddelade med stöd av lagen följs.
Undantag från funktionskrav
4 §
Ett funktionskrav som meddelats med stöd av 5 § gäller  inte för mätsystem och mätutrustning i byggnader och andra  anläggningar som ägs eller disponeras av en myndighet, om  myndigheten bedömer att ett sådant undantag från  funktionskravet är av vikt för Sveriges säkerhet och dessutom  begär hos fjärrkyleföretaget att mätsystem och mätutrustning  ska undantas från funktionskravet.
Bemyndiganden
5 §
Energimarknadsinspektionen får meddela föreskrifter om de  funktionskrav som mätsystem och mätutrustning ska uppfylla.
6 §
Energimarknadsinspektionen får meddela ytterligare  föreskrifter om
1. skyldigheten för fjärrkyleföretag att lämna information om  energiprestanda och andelen förnybar energi i företagets  fjärrkylesystem,
2. mätning och beräkning av bortförd värmeenergi,
3. fakturering, och
4. tillhandahållande av faktureringsinformation och  information om energianvändning och om undantag från dessa  krav.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.