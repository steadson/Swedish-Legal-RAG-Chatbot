Title: Lag (1995:669) om märkning av skor
SFS Number: Svensk författningssamling 1995:669
URL: https://www.riksdagen.se/sv/dokument-och-lagar/dokument/svensk-forfattningssamling/lag-1995669-om-markning-av-skor_sfs-1995-669/
Source Link: http://rkrattsbaser.gov.se/sfst?bet=1995:669
Amendment Register Link: http://rkrattsbaser.gov.se/sfsr?bet=1995:669
Ministry/Authority: Finansdepartementet KO
Issued: 1995-06-01
Metadata: {"Utfärdad": "1995-06-01", "Ändrad": "t.o.m. SFS 2022:1112"}

==================================================

Lag (1995:669) om märkning av skor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:669
Departement/myndighet
:   
Finansdepartementet KO
Utfärdad
:   
1995-06-01
Ändrad
:   
t.o.m. SFS 2022:1112
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde m.m.
1 §
Denna lag skall tillämpas på skor som i näringsverksamhet säljs till konsumenter.
Regeringen eller den myndighet som regeringen bestämmer får meddela föreskrifter om att lagen inte skall tillämpas på vissa slags skor.
2 §
Med skor avses i denna lag
-- produkter som är försedda med sula och som är utformade för att skydda eller täcka foten, och
-- delar till sådana produkter i form av ovandel, foder och bindsula samt slitsula, när de säljs separat.
Märkningsskyldighet
3 §
Regeringen får meddela föreskrifter om att skor skall vara märkta med information om det material som används i huvudbeståndsdelarna av skorna.
Närmare föreskrifter om märkningsskyldigheten får meddelas av den myndighet som regeringen bestämmer.
Marknadskontroll
4 §
Bestämmelser om marknadskontroll finns i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.
Den myndighet som regeringen bestämmer är  marknadskontrollmyndighet.
Marknadskontrollmyndigheten ska se till att föreskrifter som  har meddelats med stöd av denna lag följs.
Lag (2022:1112)
.
4 a §
Vid marknadskontroll enligt förordning (EU) 2019/1020  har marknadskontrollmyndigheten befogenhet
1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,
2. att enligt artikel 14.4 d utföra oanmälda inspektioner på  plats och fysiska kontroller av produkter,
3. att enligt artikel 14.4 e få tillträde till lokaler, mark  eller transportmedel,
4. att enligt artikel 14.4 f inleda undersökningar på eget  initiativ,
5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,
6. att enligt artikel 14.4 h själv vidta åtgärder,
7. att enligt artikel 14.4 j införskaffa, inspektera och  demontera varuprover, och
8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.
Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.
Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.
När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.
Lag (2022:1112)
.
4 b §
Marknadskontrollmyndigheten får besluta de förelägganden  som behövs för att förordning (EU) 2019/1020 ska följas.
Lag (2022:1112)
.
4 c §
Ett beslut om föreläggande enligt 4 a eller 4 b § får  förenas med vite.
Lag (2022:1112)
.
4 d §
Marknadskontrollmyndigheten får, när den fattar beslut  enligt 4 a eller 4 b §, bestämma att beslutet ska gälla  omedelbart.
Lag (2022:1112)
.
4 e §
Polismyndigheten ska på begäran av  marknadskontrollmyndigheten lämna den hjälp som behövs för att  marknadskontrollmyndigheten ska kunna vidta åtgärder enligt 
4 a §.
Hjälp enligt första stycket får begäras endast om
1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller
2. det annars finns synnerliga skäl.
Lag (2022:1112)
.
4 f §
Den som har tagit befattning med ett ärende som gäller  marknadskontroll enligt denna lag får inte obehörigen röja  eller utnyttja vad denne har fått veta om någons affärs- eller  driftförhållanden.
I det allmännas verksamhet tillämpas i stället bestämmelserna  i offentlighets- och sekretesslagen (2009:400).
Lag (2022:1112)
.
5 §
Regeringen eller den myndighet som regeringen bestämmer  får meddela föreskrifter om att en näringsidkare är skyldig  att betala kostnader för provtagning och undersökning av skor.
Lag (2022:1112)
.
Överklagande
6 §
Marknadskontrollmyndighetens beslut i enskilda fall enligt  denna lag eller enligt föreskrifter som har meddelats med stöd  av lagen får överklagas till allmän förvaltningsdomstol.
Prövningstillstånd krävs vid överklagande till kammarrätten.
Lag (2022:1112)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.