Title: Förordning (2001:681) om statligt stöd för utveckling av vuxnas 
lärande
SFS Number: Svensk författningssamling 2001:681
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2001681-om-statligt-stod-for_sfs-2001-681/
Source Link: http://rkrattsbaser.gov.se/sfst?bet=2001:681
Amendment Register Link: http://rkrattsbaser.gov.se/sfsr?bet=2001:681
Ministry/Authority: Utbildnings- och kulturdepartementet
Issued: 2001-08-30
Metadata: {"Utfärdad": "2001-08-30", "Ändrad": "t.o.m. SFS 2005:760"}

==================================================

Förordning (2001:681) om statligt stöd för utveckling av vuxnas 
lärande
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2001:681
Departement/myndighet
:   
Utbildnings- och kulturdepartementet
Utfärdad
:   
2001-08-30
Ändrad
:   
t.o.m. SFS 2005:760
Tidsbestämd
: 
2003-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Statsbidrag
1 §
En kommun kan enligt denna förordning under år 2002 få statsbidrag för utvecklingen av en infrastruktur för vuxnas lärande. Bidrag lämnas i mån av tillgång på medel.
2 §
Bidrag får lämnas till insatser som innebär en ökad samverkan mellan lokala och regionala myndigheter, organisationer, företag och andra aktörer inom vuxenutbildningen. Bidrag får även lämnas till investeringar i teknik, läromedel och miljöer som främjar ett flexibelt och livslångt lärande.
3 §
Statens skolverk fastställer för varje kommun det högsta belopp som en kommun kan få i bidrag. Detta belopp består av dels ett grundbidrag om 250 000 kronor, dels ett bidrag som motsvarar kommunens andel av landets befolkning i åldern 25-64 år den 1 januari 2001.
Ansökan
4 §
Bidrag lämnas efter ansökan. Kommunen skall i sin ansökan redogöra för hur bidraget skall användas och vilket resultat kommunen vill uppnå. Redogörelsen skall utformas så att medelsanvändningen kan följas upp.
Ansökan ges in till Statens skolverk inom den tid verket bestämmer.
Beslut om bidrag
5 §
Statens skolverk beslutar om bidrag.
Bidraget får inte överstiga det enligt 3 § fastställda beloppet.
Uppföljning och utvärdering
6 §
Statens skolverk skall följa upp och utvärdera de insatser som har gjorts med stöd av bidraget.
En kommun som har fått bidrag skall, om Statens skolverk begär det, redovisa hur bidraget har använts.
Återkrav
7 §
Statens skolverk får helt eller delvis återkräva bidrag, om en kommun inte har genomfört de insatser för vilka bidrag lämnats.
Bemyndigande
8 §
Statens skolverk får meddela de ytterligare föreskrifter som behövs för tillämpningen av denna förordning.
Överklagande
9 §
Beslut enligt denna förordning får inte överklagas.
Övergångsbestämmelser
2001:681
Denna förordning träder i kraft den 1 januari 2002 och gäller till och med den 31 december 2002. Bestämmelsen i 7 § gäller dock till och med den 31 december 2005. Förordning (2005:760).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.