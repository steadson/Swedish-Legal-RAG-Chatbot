Title: Förordning (1991:1124) om avgifter för prövning inom skolväsendet
SFS Number: Svensk författningssamling 1991:1124
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19911124-om-avgifter-for-provning_sfs-1991-1124/
Source Link: http://rkrattsbaser.gov.se/sfst?bet=1991:1124
Amendment Register Link: http://rkrattsbaser.gov.se/sfsr?bet=1991:1124
Ministry/Authority: Utbildningsdepartementet
Issued: 1991-06-13
Metadata: {"Utfärdad": "1991-06-13", "Ändrad": "t.o.m. SFS 2024:1030"}

==================================================

Förordning (1991:1124) om avgifter för prövning inom skolväsendet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1991:1124
Departement/myndighet
:   
Utbildningsdepartementet
Utfärdad
:   
1991-06-13
Ändrad
:   
t.o.m. SFS 2024:1030
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Huvudmannen för utbildningen får ta ut en avgift av den  som vill gå igenom
1. särskilt anordnad prövning i grundskolan,
2. särskilt anordnad prövning i gymnasieskolan, om inte annat  är föreskrivet,
3. särskilt anordnad prövning inom kommunal vuxenutbildning på  grundläggande eller gymnasial nivå eller kommunal  vuxenutbildning som anpassad utbildning, och
4. särskilt anordnad prövning inom kommunal vuxenutbildning i  svenska för invandrare eller motsvarande utbildning för den  som har rätt att delta i sådan utbildning enligt skollagen 
(2010:800).
Avgift får dock inte tas ut för
1. den som har gått ut grundskolan och inte uppfyllt de  betygskriterier som minst ska ha uppfyllts i årskurs 9 i det  ämne prövningen gäller,
2. en elev i gymnasieskolan som
a) har fått betyget F på den nivå i det ämne som prövningen  gäller,
b) inte har fått betyg på den nivå i det ämne som prövningen  gäller eftersom något sådant inte har satts enligt 15 kap. 
27 § skollagen, eller
c) har fått betyget F i det grundskoleämne prövningen gäller  eller inte har fått något betyg i ämnet eftersom något sådant  inte har satts enligt 15 kap. 27 § skollagen,
3. en elev inom kommunal vuxenutbildning på grundläggande nivå  som har fått betyget Icke godkänt på den kurs som prövningen  gäller,
4. den som efter avslutad kurs inom kommunal vuxenutbildning  som anpassad utbildning på grundläggande nivå inte har nått  upp till nivån för betyget Godkänt,
5. en elev inom kommunal vuxenutbildning på gymnasial nivå som  har fått betyget F på den nivå i det ämne som prövningen  gäller,
6. den som efter en avslutad nivå i ett ämne inom kommunal  vuxenutbildning som anpassad utbildning på gymnasial nivå inte  har nått upp till betyget E,
7. den som efter avslutad kurs inom kommunal vuxenutbildning i  svenska för invandrare eller motsvarande utbildning för den  som har rätt att delta i sådan utbildning enligt skollagen  inte har nått upp till betyget Godkänt, eller
8. en elev inom kommunal vuxenutbildning som inom ramen för  utbildningen i en kurs eller ett ämne går igenom prövning  efter validering. Förordning (2024:1030).
2 §
Avgiften får uppgå till högst 500 kronor.  Förordning (2021:593).
3 §
Avgifterna för prövning tillfaller huvudmannen.
Förordning (2021:97).
Övergångsbestämmelser
2007:53
Denna förordning träder i kraft den 1 juli 2007. Äldre föreskrifter gäller fortfarande för betyg som har satts före ikraftträdandet.
2011:535
1. Denna förordning träder i kraft den 1 juli 2011.
2. Vid tillämpningen av 1 och 3 §§ ska med utbildning i svenska för invandrare jämställas motsvarande utbildning enligt 13 kap.
skollagen (1985:1100). Vidare ska vid tillämpningen av 1 §
betyget E jämställas med betyget Godkänt och betyget F jämställas med betyget Icke godkänt.
2021:593
Denna förordning träder i kraft den 1 januari 2023.
Förordning (2021:1330).
2024:1030
1. Denna förordning träder i kraft den 20 december 2024.
2. Förordningen tillämpas första gången i fråga om prövning av  utbildning som påbörjas efter den 30 juni 2025.
3. Äldre bestämmelser gäller fortfarande i fråga om prövning i  kurser enligt de ämnesplaner som gäller utbildning som  påbörjats före den 1 juli 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.