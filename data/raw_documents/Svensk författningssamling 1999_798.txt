Title: Riksbankens föreskrifter (1999:798) om mynt på en krona med 
anledning av millenniumskiftet
SFS Number: Svensk författningssamling 1999:798
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-1999798-om-mynt-pa-en_sfs-1999-798/
Source Link: http://rkrattsbaser.gov.se/sfst?bet=1999:798
Amendment Register Link: http://rkrattsbaser.gov.se/sfsr?bet=1999:798
Ministry/Authority: Riksbanken
Issued: 1999-10-15
Metadata: {"Utfärdad": "1999-10-15"}

==================================================

Riksbankens föreskrifter (1999:798) om mynt på en krona med 
anledning av millenniumskiftet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1999:798
Departement/myndighet
:   
Riksbanken
Utfärdad
:   
1999-10-15
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i Riksbanken föreskriver med stöd av 5 kap. 1 §
lagen (1988:1385) om Sveriges riksbank, att ett mynt på en krona med anledning av millenniumskiftet skall ges ut samt att myntet skall ha följande storlek, beskaffenhet och utseende.
1 §
Med anledning av millenniumskiftet skall ett mynt med nominellt värde på en krona ges ut.
2 §
Myntet skall tillverkas i en legering av 75 % koppar och 25
% nickel. Myntet skall ha en vikt av 7,0 gram och en diameter av 25,0 mm.
3 §
Vid uppvägning av det antal mynt som närmast motsvarar ett kilogram får myntens genomsnittliga vikt avvika med högst 2 %
från den vikt som mynten skall ha enligt 2 §.
4 §
Myntet skall ha följande prägel.
På framsidan Konung Carl XVI Gustafs porträtt i profil omgivet av upptill "KUNG CARL XVI GUSTAF" och nedtill "SVERIGE" * år 2000".
På frånsidan Konung Carl XVI Gustafs krönta namnschiffer med omskriften upptill "FÖR SVERIGE I TIDEN" omgivet till vänster av ett "E" som anger myntningsorten och till höger av ett "B"
som är begynnelsebokstaven i riksbankschefens efternamn samt nedtill "1 KRONA".
Randen skall vara räfflad.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.