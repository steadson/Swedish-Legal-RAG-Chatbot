Title: Förordning (2024:222) om information om bränsleförbrukning och koldioxidutsläpp vid marknadsföring av nya personbilar
SFS Number: Svensk författningssamling 2024:222
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2024222-om-information-om_sfs-2024-222/
Source Link: http://rkrattsbaser.gov.se/sfst?bet=2024:222
Amendment Register Link: http://rkrattsbaser.gov.se/sfsr?bet=2024:222
Ministry/Authority: Finansdepartementet KO
Issued: 2024-04-18
Metadata: {"Utfärdad": "2024-04-18"}

==================================================

Förordning (2024:222) om information om bränsleförbrukning och koldioxidutsläpp vid marknadsföring av nya personbilar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:222
Departement/myndighet
:   
Finansdepartementet KO
Utfärdad
:   
2024-04-18
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns kompletterande bestämmelser till  lagen (2024:221) om information om bränsleförbrukning och  koldioxidutsläpp vid marknadsföring av nya personbilar.  Förordningen är meddelad med stöd av 6 § samma lag.
Översikt över personbilars bränsleförbrukning och  koldioxidutsläpp
2 §
Konsumentverket ska minst en gång per år utarbeta en sådan  översikt över nya personbilmodellers bränsleförbrukning och  koldioxidutsläpp som avses i 3 § lagen (2024:221) om  information om bränsleförbrukning och koldioxidutsläpp vid  marknadsföring av nya personbilar. Konsumentverket ska  tillhandahålla översikten till konsumenter utan kostnad.
Bemyndiganden
3 §
Konsumentverket får meddela föreskrifter om
1. informationen om bränsleförbrukning och koldioxidutsläpp  som ska finnas på försäljningsstället enligt 2 § lagen 
(2024:221) om information om bränsleförbrukning och  koldioxidutsläpp vid marknadsföring av nya personbilar,
2. tillhandahållandet av översikten över bränsleförbrukning  och koldioxidutsläpp som konsumenter har rätt att få enligt 
3 § lagen om information om bränsleförbrukning och  koldioxidutsläpp vid marknadsföring av nya personbilar,
3. sammanställningen som ska visas på försäljningsstället  enligt 4 § lagen om information om bränsleförbrukning och  koldioxidutsläpp vid marknadsföring av nya personbilar, och
4. uppgifterna om bränsleförbrukning och koldioxidutsläpp som  ska finnas i reklam enligt 5 § lagen om information om  bränsleförbrukning och koldioxidutsläpp vid marknadsföring av  nya personbilar.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.