Title: Förordning (1988:691) om kontaktförbud
SFS Number: Svensk författningssamling 1988:691
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1988691-om-kontaktforbud_sfs-1988-691/
Source Link: http://rkrattsbaser.gov.se/sfst?bet=1988:691
Amendment Register Link: http://rkrattsbaser.gov.se/sfsr?bet=1988:691
Ministry/Authority: Justitiedepartementet L5
Issued: 1988-05-26
Metadata: {"Utfärdad": "1988-05-26", "Ändrad": "t.o.m. SFS 2025:566"}

==================================================

Förordning (1988:691) om kontaktförbud
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:691
Departement/myndighet
:   
Justitiedepartementet L5
Utfärdad
:   
1988-05-26
Ändrad
:   
t.o.m. SFS 2025:566
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Har åklagare meddelat beslut enligt 12, 12 a eller 23 §
lagen (1988:688) om kontaktförbud, ska den som förbudet avses skydda underrättas om beslutet.
Har domstol beslutat i fråga om kontaktförbud, ska den som förbudet avses skydda underrättas om beslutet.
Att beslut om kontaktförbud ska delges den mot vilken förbudet avses gälla framgår av 5 § lagen om kontaktförbud.
Förordning (2011:970).
2 §
I samband med att kontaktförbud meddelas ska den mot  vilken förbudet avses gälla särskilt underrättas om  innebörden av förbudet.
Vid beslut om kontaktförbud med villkor om elektronisk  övervakning ska den mot vilken förbudet avses gälla dessutom  särskilt underrättas om vad han eller hon är skyldig att göra  för att medverka till att övervakningen ska komma till stånd  och kunna fortgå. Förordning (2018:410).
3 §
Har en begäran om kontaktförbud gjorts till Polismyndigheten, ska åklagaren omedelbart underrättas om detta.
Om en polisman har tagit med sig en person till förhör enligt 6 § lagen (1988:688) om kontaktförbud, ska åklagaren omedelbart underrättas om detta för prövning av frågan om offentligt biträde enligt 7 a § lagen om kontaktförbud.
Förordning (2014:1139).
4 §
Om en domstol eller en åklagare meddelar beslut om kontaktförbud eller häver eller ändrar ett sådant beslut, ska Polismyndigheten genast underrättas om beslutet.
Bestämmelser om registrering av beslut om kontaktförbud finns i lagen (1998:620) om belastningsregister och förordningen
(1999:1134) om belastningsregister. Förordning (2014:1139).
4 a §
Om en domstol eller en åklagare meddelar ett beslut om  kontaktförbud ska socialnämnden genast underrättas om  beslutet.
Domstolen eller åklagaren ska underrätta socialnämnden på den  eller de orter där den som förbudet gäller mot och den som  förbudet avses skydda har sin hemvist. Om den som förbudet  gäller mot och den som förbudet avses skydda har gemensamma  barn under 18 år eller om någon av dem bor tillsammans med  barn under 18 år eller om barn under 18 år har umgänge med  någon av dem, ska domstolen eller åklagaren även underrätta  socialnämnden på den ort där barnet bor, om det är en annan  ort. Förordning (2025:566).
4 b §
I samband med att ett kontaktförbud avseende gemensam bostad meddelas ska den som meddelat beslutet informera den mot vilken förbudet gäller och den som förbudet avses skydda om vilka myndigheter, organisationer och andra som kan lämna stöd och hjälp. Förordning (2011:970).
4 c §
När en fråga om kontaktförbud avseende gemensam  bostad, utvidgat kontaktförbud med villkor om elektronisk  övervakning eller särskilt utvidgat kontaktförbud  aktualiseras ska den mot vilken beslutet avses gälla  informeras om sin rätt till offentligt biträde enligt 7 a §  lagen (1988:688) om kontaktförbud. Förordning (2018:410).
4 d §
Om en domstol eller en åklagare meddelar ett beslut om  kontaktförbud ska Polismyndigheten så snart som möjligt göra  en individuell skyddsbedömning för att fastställa behovet av  särskilda skyddsåtgärder under kontaktförbudets giltighetstid  för den som förbudet avses skydda. En skyddsbedömning behöver  inte göras om en sådan redan har utförts i ärendet.
Om en skyddsbedömning har gjorts med stöd av 13 f §  förundersökningskungörelsen (1947:948) behöver en  skyddsbedömning enligt första stycket inte göras, om det inte  finns skäl för det.
En skyddsbedömning enligt första stycket ska omprövas vid  behov. Förordning (2025:566).
4 e §
I samband med att ett kontaktförbud meddelas ska  Polismyndigheten utse en kontaktperson för den som förbudet  gäller mot och för den som förbudet avses skydda.  Kontaktpersonen ska hålla löpande kontakt med den som förbudet  gäller mot respektive den som förbudet avses skydda och verka  för att kontaktförbudet följs samt lämna stöd och hjälp.
Förordning (2025:566).
5 §
Polismyndigheten får, efter att ha gett  Åklagarmyndigheten tillfälle att yttra sig, meddela  föreskrifter om verkställigheten av de bestämmelser i lagen 
(1988:688) om kontaktförbud som avser kontaktförbud med  villkor om elektronisk övervakning.
Åklagarmyndigheten får meddela ytterligare föreskrifter om  verkställigheten av lagen om kontaktförbud.  Förordning (2018:410).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.