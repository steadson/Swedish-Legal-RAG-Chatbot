Title: Lag (2009:619) om djurskyddskontrollregister
SFS Number: Svensk författningssamling 2009:619
URL: https://www.riksdagen.se/sv/dokument-och-lagar/dokument/svensk-forfattningssamling/lag-2009619-om-djurskyddskontrollregister_sfs-2009-619/
Source Link: http://rkrattsbaser.gov.se/sfst?bet=2009:619
Amendment Register Link: http://rkrattsbaser.gov.se/sfsr?bet=2009:619
Ministry/Authority: Landsbygds- och infrastrukturdepartementet RSL
Issued: 2009-05-20
Metadata: {"Utfärdad": "2009-05-20", "Ändrad": "t.o.m. SFS 2018:1195"}

==================================================

Lag (2009:619) om djurskyddskontrollregister
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:619
Departement/myndighet
:   
Landsbygds- och infrastrukturdepartementet RSL
Utfärdad
:   
2009-05-20
Ändrad
:   
t.o.m. SFS 2018:1195
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Statens jordbruksverk får i ett för landet centralt register (djurskyddskontrollregistret) utföra automatiserad behandling av personuppgifter för de ändamål som anges i 5 §.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här benämnd EU:s  dataskyddsförordning.
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:369)
.
Rätten att göra invändningar
3 §
Artikel 21.1 i EU:s dataskyddsförordning om rätten att  göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Lag (2018:369)
.
Personuppgiftsansvar
4 §
Jordbruksverket är personuppgiftsansvarigt för behandlingen av personuppgifter i djurskyddskontrollregistret.
Ändamål med behandlingen
5 §
Personuppgifter får behandlas i  djurskyddskontrollregistret för att
1. i verksamhet hos Jordbruksverket planera, samordna,  administrera, följa upp och rapportera om  djurskyddskontrollen enligt djurskyddslagen (2018:1192) samt  enligt de EU-förordningar som den lagen kompletterar,
2. tillhandahålla information om djurskyddskontrollen som  behövs i verk-samhet hos länsstyrelserna för deras planering,  uppföljning och kontroll enligt djurskyddslagen samt enligt  de EU-förordningar som den lagen kompletterar, och
3. tillhandahålla information som behövs i verksamhet hos  Jordbruksverket och länsstyrelserna som underlag för beslut  om och kontroll av direktstöd och stöd för  landsbygdsutvecklingsåtgärder enligt lagen (1994:1710) om  EG:s förordningar om jordbruksprodukter samt enligt lagen 
(1994:1708) om EU:s förordningar om strukturstöd och om stöd  till utveckling av landsbygden.
Personuppgifter som behandlas för ändamål som anges i första  stycket får också behandlas för att fullgöra uppgiftslämnande  som sker i överensstämmelse med annan lag eller förordning.
Personuppgifter som behandlas enligt första stycket får  behandlas även för andra ändamål, under förutsättning att  uppgifterna inte behandlas på ett sätt som är oförenligt med  det ändamål för vilket uppgifterna samlades in.
Lag (2018:1195)
.
Personuppgifter som får behandlas
6 §
I djurskyddskontrollregistret får endast behandlas  sådana uppgifter om den som är föremål för djurskyddskontroll  enligt djurskyddslagen (2018:1192) och de EU-förordningar som  den lagen kompletterar, som behövs för de ändamål som anges i 
5 §.
Personuppgifter som avses i artikel 9.1 i EU:s  dataskyddsförordning (känsliga personuppgifter) får inte  behandlas.
Regeringen meddelar närmare föreskrifter om vilka  personuppgifter som får behandlas i  djurskyddskontrollregistret.
Lag (2018:1195)
.
Personuppgifter som ska lämnas till registret
7 §
Livsmedelsverket, Sametinget och länsstyrelserna ska, för de ändamål som anges i 5 §, lämna sådana uppgifter som avses i 6 § till Jordbruksverket.
Regeringen meddelar närmare föreskrifter om hur denna uppgiftsskyldighet ska fullgöras.
Lag (2011:617)
.
Rätt att få uppgifter ur registret
8 §
Personuppgifter ur djurskyddskontrollregistret ska lämnas ut om länsstyrelsen begär det för verksamhet som avses i 5 §
första stycket 2 och 3. Regeringen får meddela föreskrifter, eller i det enskilda fallet besluta, om att även en annan myndighet har rätt att få uppgifter ur registret.
Regeringen får meddela föreskrifter om att tillgången till uppgifter som avses i första stycket ska begränsas.
Direktåtkomst
9 §
Utlämnande genom direktåtkomst till uppgifter som behandlas i djurskyddskontrollregistret är endast tillåten i den utsträckning som anges i denna lag eller i förordning som har meddelats med stöd av denna lag.
Regeringen eller den myndighet som regeringen bestämmer får meddela föreskrifter om de krav på säkerhetsåtgärder som ska gälla vid sådan direktåtkomst.
10 §
Jordbruksverket och länsstyrelserna får ha direktåtkomst till personuppgifter i den utsträckning det behövs för de ändamål som anges i 5 §. Sådan åtkomst ska dock vara förbehållen de personkategorier som på grund av sina arbetsuppgifter behöver ha tillgång till uppgifterna.
Direktåtkomsten ska begränsas till att endast avse sådana uppgifter som myndigheterna har rätt att få ur registret enligt denna lag eller förordning som har meddelats med stöd av denna lag.
11 §
Har upphävts genom
lag (2018:369)
.
Gallring
12 §
Personuppgifter som behandlas i  djurskyddskontrollregistret ska gallras när de inte längre är  nödvändiga för de ändamål som anges i 5 §.
Regeringen eller den myndighet som regeringen bestämmer får  dock meddela föreskrifter, eller i det enskilda fallet  besluta, om
1. att personuppgifter får bevaras för arkivändamål av  allmänt intresse, vetenskapliga eller historiska  forskningsändamål eller statistiska ändamål, och
2. att gallring av personuppgifter ska ske senast vid en viss  tidpunkt.
Lag (2018:369)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.