Title: /Rubriken upphör att gälla U:2023-08-01/
Förordning (2023:116) om gasprisstöd
/Rubriken träder i kraft I:2023-08-01/
Förordning (2023:116) om gasprisstöd för oktober 2021-september 2022
SFS Number: Svensk författningssamling 2023:116
URL: https://www.riksdagen.se/sv/dokument-och-lagar/dokument/svensk-forfattningssamling/rubriken-upphor-att-galla-u2023-08-01_sfs-2023-116/
Source Link: http://rkrattsbaser.gov.se/sfst?bet=2023:116
Amendment Register Link: http://rkrattsbaser.gov.se/sfsr?bet=2023:116
Ministry/Authority: Klimat- och näringslivsdepartementet RSE
Issued: 2023-03-09
Metadata: {"Utfärdad": "2023-03-09", "Ändrad": "t.o.m. SFS 2023:511"}

==================================================

Förordning (2023:116) om gasprisstöd för oktober 2021-september 2022
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:116
Departement/myndighet
:   
Klimat- och näringslivsdepartementet RSE
Utfärdad
:   
2023-03-09
Ändrad
:   
t.o.m. SFS 2023:511
Tidsbestämd
: 
2024-08-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Ersättning får, om det finns medel, lämnas enligt denna  förordning till gasnätsföretag som ger stöd till  gaskonsumenter för att mildra effekterna av höga gaspriser 
(gasprisstöd).
Förordningen är meddelad med stöd av 8 kap. 11 §  regeringsformen i fråga om 20 § och 8 kap. 7 § regeringsformen  i fråga om övriga bestämmelser.
Ord och uttryck i förordningen
2 §
I denna förordning avses med
gaskonsument: en fysisk person som har rätt att ta ut gas från  ett gasnätsföretags gasnät i en eller flera uttagspunkter för  konsumentändamål i det västsvenska naturgassystemet, och
gasnätsföretag: den som överför gas för någon annans räkning.
I övrigt har ord och uttryck i förordningen samma innebörd som  i naturgaslagen (2005:403).
Förutsättningar för ersättning till gasnätsföretag
3 §
För att kunna få ersättning ska ett gasnätsföretag
1. lämna gasprisstöd med 79 öre per kilowattimme för den gas  som togs ut för förbrukning i uttagspunkten under oktober 
2021-september 2022 till den gaskonsument som hade rätt att ta  ut gas i uttagspunkten enligt ett avtal med gasnätsföretaget  den 1 februari 2023, och
2. betala ut stödet enligt 5 § så snart som möjligt efter ett  beslut om ersättning, dock senast före utgången av juli 2024.
4 §
Om mängden överförd gas i en uttagspunkt inte har mätts  eller om det saknas avlästa mätvärden från en uppsatt mätare,  ska gasnätsföretaget vid beräkning av gasprisstödet enligt 3 § 
1
1. anta att förbrukningen i uttagspunkten var 
480 kilowattimmar under oktober 2021-september 2022, om  gaskonsumenten endast använder gas för hushållsändamål, och
2. uppskatta en betalningsgrundande förbrukning i  uttagspunkten för oktober 2021-september 2022, om  gaskonsumenten använder gas för andra ändamål än  hushållsändamål.
Formen för gasprisstödet
5 §
Ersättningen till gasnätsföretaget ska avse gasprisstöd  som gasnätsföretaget lämnar genom
1. betalning till gaskonsumenterna, eller
2. att beloppet tillgodoräknas gaskonsumenterna vid  fakturering som avser sådana kostnader för gas, överföring av  gas, skatter och statliga avgifter som inte ska vara betalda  före faktureringen.
Storleken på ersättningen till gasnätsföretaget
6 §
Ersättning får lämnas till ett gasnätsföretag med ett  belopp som motsvarar det gasprisstöd som gasnätsföretaget  lämnar enligt 3-5 §§.
7 §
Ersättning får dessutom lämnas för den administration som  gasprisstödet medför för gasnätsföretaget med
1. ett engångsbelopp på 200 000 kronor exklusive  mervärdesskatt, och
2. 70 kronor exklusive mervärdesskatt för varje uttagspunkt  som gasprisstöd lämnas för.
Handläggning av ärenden om ersättning till gasnätsföretag
8 §
Frågor om ersättning till gasnätsföretag prövas av Statens  energimyndighet.
9 §
Ett gasnätsföretags ansökan om ersättning ska lämnas in  vid ett tillfälle och ha kommit in till Statens  energimyndighet senast den 1 maj 2023.
10 §
Gasnätsföretagets ansökan om ersättning ska lämnas på  formulär som fastställs av Statens energimyndighet.
11 §
Gasnätsföretaget ska i ansökningsärendet lämna de  uppgifter och handlingar som Statens energimyndighet begär.
12 §
Ett gasnätsföretag ska senast den 1 oktober 2023 anmäla  till Statens energimyndighet om någon uppgift som legat till  grund för ansökan om ersättning har visat sig vara oriktig.
Beslut om ersättning till gasnätsföretag
13 §
Beslut om ersättning till gasnätsföretag ska meddelas i  den ordning som fullständiga ansökningar kommer in till  Statens energimyndighet.
14 §
Ett beslut om ersättning till ett gasnätsföretag ska  innehålla uppgifter om
1. hur stort gasprisstöd gasnätsföretaget totalt ska lämna  enligt 3 §, och
2. antalet uttagspunkter som gasprisstöd ska lämnas för.
15 §
Statens energimyndighet får besluta om ytterligare  ersättning till ett gasnätsföretag, om en uppgift som legat  till grund för ett beslut enligt 13 § har visat sig vara  oriktig och
1. det orsakat att ersättningen bestämts med ett för lågt  belopp, och
2. gasnätsföretaget har anmält det enligt 12 §.
Utbetalning av ersättning till gasnätsföretag
16 §
Statens energimyndighet ska betala ut ersättningen till  ett gasnätsföretag så snart som möjligt, dock senast vid  utgången av 2023.
Uppföljning av utbetald ersättning till gasnätsföretag
17 §
Statens energimyndighet ansvarar för uppföljning av  ersättning som betalats ut enligt denna förordning.
Gasnätsföretaget ska på Statens energimyndighets begäran lämna  de uppgifter och handlingar som behövs för uppföljningen.
Återbetalning av ett gasnätsföretags ersättning
18 §
Ett gasnätsföretag som har tagit emot ersättning är  återbetalningsskyldigt om
1. gasnätsföretaget genom att lämna oriktiga uppgifter eller  på något annat sätt har orsakat att ersättningen har bestämts  felaktigt eller med för högt belopp,
2. ersättningen av någon annan orsak har bestämts felaktigt  eller med för högt belopp och gasnätsföretaget skäligen borde  ha insett detta, eller
3. gasnätsföretaget inte har lämnat hela eller delar av det  gasprisstöd som ersättningen avser före utgången av juli 2024.
På det belopp som ska betalas tillbaka ska ränta enligt  räntelagen (1975:635) betalas.
Återkrav av ett gasnätsföretags ersättning
19 §
Om ett gasnätsföretag är återbetalningsskyldigt enligt 
18 §, ska Statens energimyndighet besluta att helt eller  delvis kräva tillbaka ersättningen tillsammans med räntan.  Kravet eller räntan får sättas ned helt eller delvis om det  finns särskilda skäl.
Bemyndigande
20 §
Statens energimyndighet får meddela föreskrifter om  verkställigheten av denna förordning.
Överklagande
21 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Övergångsbestämmelser
2023:116
1. Denna förordning träder i kraft den 21 mars 2023.
2. Förordningen upphör att gälla vid utgången av juli 2024.
3. Den upphävda förordningen gäller dock fortfarande för  ersättning som har betalats ut till gasnätsföretag före  utgången av 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.