Title: Riksgäldskontorets föreskrifter (1990:978)
om inskrivning i statsskuldboken
SFS Number: Svensk författningssamling 1990:978
URL: https://www.riksdagen.se/sv/dokument-och-lagar/dokument/svensk-forfattningssamling/riksgaldskontorets-foreskrifter-1990978om_sfs-1990-978/
Source Link: http://rkrattsbaser.gov.se/sfst?bet=1990:978
Amendment Register Link: http://rkrattsbaser.gov.se/sfsr?bet=1990:978
Ministry/Authority: Riksgäldskontoret
Issued: 1990-10-12
Metadata: {"Utfärdad": "1990-10-12"}

==================================================

Riksgäldskontorets föreskrifter (1990:978)
om inskrivning i statsskuldboken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1990:978
Departement/myndighet
:   
Riksgäldskontoret
Utfärdad
:   
1990-10-12
Omtryck
:   
SFS 1995:343
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I statsskuldboken skall, under nedan angivna förutsättningar, skrivas in premieobligationer. Med premieobligationer avses i dessa föreskrifter obligationer vilka tillhör av staten genom Riksgäldskontoret utgivna lån, vars avkastning lottas ut genom vinstdragning. SFS (1995:343).
2 §
Premieobligationer, som står under föräldrars förmyndarförvaltning, skall efter beslut härom av överförmyndaren skrivas in i statsskuldboken med förbehåll att belopp som hänför sig till obligationerna inte får lyftas utan överförmyndarens samtycke.
Premieobligationer, som står under en förordnad förmyndares, god mans eller förvaltares förvaltning enligt föräldrabalken, skall skrivas in i statsskuldboken med förbehåll att belopp som hänför sig till obligationerna inte får lyftas utan överförmyndarens samtycke.
SFS (1995:343).
3 §
Vid inskrivningen skall premieobligationerna överlämnas till Riksgäldskontoret.
Riksgäldskontoret utfärdar en bekräftelse när inskrivning har skett.
SFS (1995:343).
4 §
Riksgäldskontoret vinstgranskar inskrivna premieobligationer efter varje dragning. SFS (1995:343).
Övergångsbestämmelser
1995:343
Denna författning träder i kraft den 1 juli 1995. För statsobligationer som har skrivits in före ikraftträdandet gäller 6--11 §§ i de äldre föreskrifterna fortfarande. För sparobligationer och fordringar på obligationskonton som har skrivits in före ikraftträdandet gäller fortfarande förbudet i 17 § respektive 20 § i de äldre föreskrifterna mot överlåtelse, pantsättning eller belåning av utfärdat bevis.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.