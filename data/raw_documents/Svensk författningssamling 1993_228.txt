Title: Förordning (1993:228) om hantering av skjutvapen och
ammunition som lämnats in till en polismyndighet;
SFS Number: Svensk författningssamling 1993:228
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1993228-om-hantering-av-skjutvapen_sfs-1993-228/
Source Link: http://rkrattsbaser.gov.se/sfst?bet=1993:228
HTML Document Link: None
Amendment Register Link: http://rkrattsbaser.gov.se/sfsr?bet=1993:228
Ministry/Authority: Justitiedepartementet PO
Issued: 1993-04-22
Metadata: {"Utfärdad": "1993-04-22"}

==================================================

Förordning (1993:228) om hantering av skjutvapen och
ammunition som lämnats in till en polismyndighet;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
1993:228
Departement/myndighet
: 
Justitiedepartementet PO
Utfärdad
: 
1993-04-22
Tidsbestämd
: 
1995-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning gäller skjutvapen och ammunition som har lämnats in till en polismyndighet enligt lagen (1993:206) om ansvarsfrihet vid olaga vapeninnehav.
2 §
Polismyndigheten skall förteckna egendom som har lämnats in och därvid notera, om egendomen behövs för ett musealt, militärt eller annat liknande ändamål.
3 §
Polismyndigheten skall kontrollera om det finns en känd ägare till den egendom som har lämnats in.
4 §
Om ägaren till egendomen är känd och inte kan anses ha avstått från sin rätt till den, skall polismyndigheten delge ägaren en underrättelse om att egendomen har lämnats in. Ägaren skall i underrättelsen upplysas om att han eller hon inom en månad från delfåendet kan ta tillbaka egendomen samt att den annars tillfaller staten.
5 §
Egendom som har tillfallit staten och som behövs för ett musealt, militärt eller annat liknande ändamål skall av polismyndigheten överlämnas till den myndighet eller inrättning som behöver egendomen.
6 §
Rikspolisstyrelsen får meddela ytterligare föreskrifter om kontrollen enligt 3 § och om hanteringen i övrigt av den egendom som avses i denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.