Title: Lag (2002:125) om överföring av värdet av pensionsrättigheter till och från Europeiska gemenskaperna
SFS Number: Svensk författningssamling 2002:125
URL: https://www.riksdagen.se/sv/dokument-och-lagar/dokument/svensk-forfattningssamling/lag-2002125-om-overforing-av-vardet-av_sfs-2002-125/
Source Link: http://rkrattsbaser.gov.se/sfst?bet=2002:125
Amendment Register Link: http://rkrattsbaser.gov.se/sfsr?bet=2002:125
Ministry/Authority: Finansdepartementet ESA
Issued: 2002-03-21
Metadata: {"Utfärdad": "2002-03-21", "Ändrad": "t.o.m SFS 2010:1286"}

==================================================

Lag (2002:125) om överföring av värdet av pensionsrättigheter till och från Europeiska gemenskaperna
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:125
Departement/myndighet
:   
Finansdepartementet ESA
Utfärdad
:   
2002-03-21
Ändrad
:   
t.o.m SFS 2010:1286
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
Denna lag innehåller bestämmelser som kompletterar artikel 11 i bilaga 8 till rådets förordning (EEG, Euratom, EKSG) nr 259/68 av den 29 februari 1968 om fastställande av tjänsteföreskrifter för tjänstemän i Europeiska gemenskaperna och anställningsvillkor för övriga anställda i dessa gemenskaper2 (tjänsteföreskrifterna). Bestämmelserna gäller rätten för tjänstemän i Europeiska gemenskaperna att föra över värdet av pensionsrättigheter till och från gemenskaperna.
Med tjänstemän avses i denna lag även andra anställda inom gemenskaperna som omfattas av artikel 11 i bilaga 8 till tjänsteföreskrifterna.
Överföring till Europeiska gemenskaperna
Allmän ålderspension
2 §
Det sammanlagda värdet av pensionsrätt för inkomstpension,  värdet av pensionsrätt för premiepension och värdet av rätt  till tilläggspension (pensionsrättigheter för allmän  ålderspension) enligt socialförsäkringsbalken ska på begäran av  den försäkrade föras över till gemenskaperna. Till grund för  beräkning av det belopp som ska överföras ska de  pensionsrättigheter läggas som har fastställts för den  försäkrade till och med det år då denne tillträdde tjänsten vid  gemenskaperna.
Överföringen innebär att de pensionsrättigheter för vilka  värdet överförs inte längre ger upphov till ålderspension  enligt svensk lag om inte rättigheterna senare återförs från  gemenskaperna enligt vad som föreskrivs i 8 §.
Lag (2010:1286)
.
3 §
Värdet av pensionsrätt för inkomstpension ska utgöras av  värdet av den försäkrades pensionsbehållning enligt 62 kap. 
5-7 §§ socialförsäkringsbalken.
Vid beräkning av pensionsbehållningen ska hänsyn tas till pensionsbehållning som avser pensionsgrundande belopp för plikttjänstgöring enligt 60 kap. 17 § socialförsäkringsbalken,  studier enligt 60 kap. 19 § och föräldrar till små barn enligt 
60 kap. 21 och 22 §§ samma balk, endast om det för den  försäkrade till och med det år denne tillträdde tjänsten vid  gemenskaperna har fastställts pensionsgrundande inkomster  enligt vad som anges i 62 kap. 38-41 §§ samma balk.
När överföring sker ska värdet av pensionsrätten räknas om med  hänsyn till eventuell förändring av inkomstindex enligt 58 kap. 
10-12 §§ samma balk mellan det år då den försäkrade tillträdde  tjänsten vid gemenskaperna och året för överföringen.
Lag (2010:1286)
.
4 §
Värdet av rätt till tilläggspension som ska föras över för  en försäkrad som är född år 1953 eller tidigare ska beräknas  enligt 63 kap. 6, 8, 9 och 16 §§ socialförsäkringsbalken och 
6 kap. 12-18 §§ lagen (2010:111) om införande av  socialförsäkringsbalken. Beloppet ska därefter räknas om enligt  vad som anges i andra och tredje styckena denna paragraf.
Beloppet ska multipliceras med ett delningstal. Som delningstal  ska användas det delningstal enligt 62 kap. 34-36 §§  socialförsäkringbalken som gäller för beräkning av  inkomstpension för en försäkrad som fyller 65 år i januari det  år då den försäkrade börjar sin anställning vid gemenskaperna.  Det framräknade beloppet ska därefter diskonteras med en årlig  förväntad avkastning på 1,6 procent utifrån det antal år som  återstår från det år då den försäkrade tillträdde tjänsten vid  gemenskaperna till och med det år då den försäkrade fyller 65  år. Beloppet ska sedan multipliceras med 1,0 minus den  procentuella genomsnittliga risken för att personer i den  försäkrades ålder inte uppnår 65 års ålder. Risken ska beräknas  med ledning av senast utgiven officiell statistik avseende livslängden hos befolkningen i Sverige.
När överföring sker ska det värde som räknats fram enligt andra  stycket slutligen räknas om med eventuell förändring av  prisbasbeloppet enligt 2 kap. 6 och 7 §§  socialförsäkringsbalken mellan det år då den försäkrade  tillträdde tjänsten vid gemenskaperna och året för  överföringen.
Lag (2010:1286)
.
5 §
Värdet av pensionsrätt för premiepension ska utgöras av de  tillgångar som motsvarar tillgodohavandet på den försäkrades  premiepensionskonto enligt 64 kap. 5 § socialförsäkringsbalken  vid tidpunkten för inlösen av innehavet. Sådan inlösen ska ske  snarast efter det att en begäran om överföring kommit in till  Pensionsmyndigheten.
Överföringen till gemenskaperna ska omfatta det värde som anges  i första stycket.
Lag (2010:1286)
.
Tjänstepension
6 §
Oavsett bestämmelserna i 58 kap. inkomstskattelagen
(1999:1229) får överföring ske till gemenskaperna av värdet av rätt till tjänstepension i form av pensionsförsäkring. Sådan överföring får också ske av värdet av näringsidkares rätt till pension i näringen i form av pensionsförsäkring eller behållning på pensionssparkonto enligt lagen (1993:931) om individuellt pensionssparande.
7 §
I de fall överföring har skett av värdet av rätt till tjänstepension som har tryggats genom att en arbetsgivare avsatt medel till en pensionsstiftelse enligt lagen (1967:531)
om tryggande av pensionsutfästelse m.m., har arbetsgivaren rätt att få ersättning ur pensionsstiftelsens överskott för vad som överförts.
Överföring från Europeiska gemenskaperna
8 §
En tjänsteman som slutar sin anställning vid gemenskaperna  för att övergå till verksamhet som anställd eller  egenföretagare i Sverige kan få värdet av pensionsrätt som han  eller hon är berättigad till inom gemenskaperna överfört till  ett konto hos Pensionsmyndigheten. Värdet av  pensionsrättigheter för allmän ålderspension, beräknat enligt 
9 §, som tidigare överförts till gemenskaperna ska därvid på  nytt ge upphov till allmän ålderspension enligt svensk lag. Vid fastställandet av pensionspoäng för tilläggspension och  pensionsrätt för inkomstpension och premiepension gäller bestämmelserna i socialförsäkringsbalken.
Lag (2010:1286)
.
9 §
Värdet av de pensionsrättigheter för allmän ålderspension  som återförs till det allmänna pensionssystemet ska högst  motsvara värdet av de pensionsrättigheter för allmän  ålderspension som tidigare överförts till gemenskaperna.
För inkomstpension och premiepension ska värdet räknas om med  hänsyn till förändringen av inkomstindex enligt 58 kap. 
10-12 §§ socialförsäkringsbalken, och för tilläggspension ska  värdet räknas om med hänsyn till förändringen av  prisbasbeloppet enligt 2 kap. 6 och 7 §§ samma balk, allt  mellan det år då överföring till gemenskaperna skedde och året  för återföringen från gemenskaperna.
Lag (2010:1286)
.
10 §
Värdet av pensionsrätt, som överförs från gemenskaperna till Pensionsmyndigheten men som inte ska återföras till det allmänna pensionssystemet, ska av Pensionsmyndigheten utan dröjsmål placeras enligt tjänstemannens val i en sådan pensionsförsäkring som avses i 58 kap. inkomstskattelagen
(1999:1229) eller i en eller flera av sparformerna enligt lagen (1993:931) om individuellt pensionssparande.
Lag (2009:1008)
.
Pensionsmyndighetens uppgifter
11 §
Pensionsmyndigheten handlägger ärenden om överföring till gemenskaperna av värdet av pensionsrättigheter för allmän ålderspension och om överföring från gemenskaperna av värdet av pensionsrätt.
Pensionsmyndigheten ska samverka med gemenskaperna i fråga om formerna för överföring av pensionsrättigheter till och från gemenskaperna.
Lag (2009:1008)
.
Inkomstbeskattning
12 §
En överföring av värdet av pensionsrättigheter enligt denna lag utgör inte intäkt enligt inkomstskattelagen
(1999:1229) för den vars pensionsrättigheter överföringen avser.
Omprövning och överklagande
13 §
För Pensionsmyndighetens beslut i ärenden enligt denna lag  gäller i tillämpliga delar bestämmelserna om omprövning och  överklagande av beslut om allmän ålderspension i 113 kap.  socialförsäkringsbalken.
Lag (2010:1286)
.
Övergångsbestämmelser
2002:125
1. Denna lag träder i kraft den 1 juli 2002.
2. För den som är född år 1937 eller tidigare och som har tillträtt sin anställning vid gemenskaperna före den 1 januari 2003 får, när det gäller allmän ålderspension, värdet av rätt till folkpension och tilläggspension föras över till Europeiska gemenskaperna. Folkpensionen skall därvid beräknas enligt 5 och 6 kap. lagen (1962:381) om allmän försäkring, punkterna 3, 4, 6 och 7 i övergångsbestämmelserna till lagen (1992:1277) om ändring i den lagen samt punkterna 2 och 3 i övergångsbestämmelserna till lagen (1998:704) om ändring i samma lag, allt i bestämmelsernas lydelse före den 1 januari 2001. Tilläggspensionen skall beräknas enligt 12 kap. lagen om allmän försäkring i kapitlets lydelse före den 1 januari 2001.
Summan av den beräknade folkpensionen och tilläggspensionen skall räknas om på sätt som anges i 4 § andra och tredje styckena. Om pension har betalats ut skall värdet av rätt till folkpension och tilläggspension minskas med vad som betalats ut på sätt som föreskrivs av regeringen eller den myndighet som regeringen bestämmer. Vid överföring från Europeiska gemenskaperna skall vad som sägs i 8 och 9 §§ om tilläggspension enligt lagen (1998:674) om inkomstgrundad ålderspension i stället gälla folkpension och tilläggspension enligt de bestämmelser som anges i andra och tredje meningarna i denna punkt.
2004:854
1. Denna lag träder i kraft den 1 januari 2005.
2. Beträffande 13 § andra strecksatsen tillämpas föreskrifterna i punkterna 3 och 4 ikraftträdande- och övergångsbestämmelserna till lagen (2004:784) om ändring i lagen (1998:674) om inkomstgrundad ålderspension.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.