Title: Förordning (2005:951) om försöksverksamhet med hastighetsbegränsning vid fordon som stannat för passagerares på- eller avstigning
SFS Number: Svensk författningssamling 2005:951
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2005951-om-forsoksverksamhet-med_sfs-2005-951/
Source Link: http://rkrattsbaser.gov.se/sfst?bet=2005:951
Amendment Register Link: http://rkrattsbaser.gov.se/sfsr?bet=2005:951
Ministry/Authority: Näringsdepartementet
Issued: 2005-12-01
Metadata: {"Utfärdad": "2005-12-01", "Ändrad": "t.o.m. SFS 2012:244"}

==================================================

Förordning (2005:951) om försöksverksamhet med hastighetsbegränsning vid fordon som stannat för passagerares på- eller avstigning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2005:951
Departement/myndighet
:   
Näringsdepartementet
Utfärdad
:   
2005-12-01
Ändrad
:   
t.o.m. SFS 2012:244
Tidsbestämd
: 
2014-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om försöksverksamhet med hastighetsbegränsning till 30 kilometer i timmen vid passage av
1. buss i linjetrafik enligt yrkestrafiklagen (2012:210),
2. buss som används för sådan skolskjutsning som avses i förordningen (1970:340) om skolskjutsning,
3. taxi som används i linjetrafik enligt yrkestrafiklagen, eller
4. taxi som används för sådan skolskjutsning som avses i förordningen om skolskjutsning.
De beteckningar som används i denna förordning har samma betydelse som i lagen (2001:559) om vägtrafikdefinitioner och i förordningen (2001:651) om vägtrafikdefinitioner.
Förordning (2012:244).
2 §
Försöksverksamhet enligt denna förordning får bedrivas på de vägar eller vägsträckor som Transportstyrelsen föreskriver.
Förordning (2008:1168).
3 §
Transportstyrelsen får meddela föreskrifter om att fordon på en viss väg, vägsträcka eller på samtliga vägar inom ett visst område inte får föras med högre hastighet än 30 kilometer i timmen vid passage av någon eller några av de fordonskategorier som avses i 1 § första stycket och som stannat för passagerares på- eller avstigning.
Bestämmelserna i första stycket utgör undantag från vad som gäller enligt 10 kap. 1 och 3 §§ trafikförordningen
(1998:1276). Förordning (2008:1168).
4 §
När föreskrifterna enligt 3 § första stycket är tillämpliga gäller de i stället för
1. bestämmelserna om högsta tillåtna hastighet i 3 kap. 17 §
första och tredje styckena trafikförordningen (1998:1276),
2. föreskrifter om högsta tillåtna hastighet som har meddelats med stöd av 3 kap. 17 § andra och fjärde styckena trafikförordningen, samt
3. lokala trafikföreskrifter om högsta tillåtna hastighet som avses i 10 kap. 1 § andra stycket trafikförordningen.
5 §
Innan Transportstyrelsen meddelar föreskrifter enligt 3 §
första stycket skall berörd kommun och den polismyndighet, länsstyrelse och väghållare som berörs få tillfälle att yttra sig. Förordning (2008:1168).
6 §
Fordon som avses i 1 § första stycket och som skall stannas där försöksverksamhet bedrivs skall vara försett med en skylt eller liknande som innehåller en upplysning om förbudet i föreskrifter enligt 3 § första stycket.
Fordon som används för skolskjutsning och som skall stannas där försöksverksamhet bedrivs behöver inte vara försett med en skylt enligt 5 § förordningen (1970:340) om skolskjutsning.
7 §
Den som uppsåtligen eller av oaktsamhet bryter mot en föreskrift som har meddelats med stöd av 3 § första stycket döms till penningböter.
Ansvar får inte dömas ut om upplysning om förbudet inte har lämnats på det passerade fordonet med en sådan skylt som avses i 6 §.
8 §
Följande bestämmelser i trafikförordningen (1998:1276) som gäller föreskrifter om högsta tillåtna hastighet enligt 3 kap.
17 § trafikförordningen skall i tillämpliga delar gälla för sådana föreskrifter som meddelats med stöd av 3 §.
1. 10 kap. 12 § om underrättelser,
2. 14 kap. 14 § om ansvar, dock att bestämmelsen om utmärkning i stället skall avse upplysning enligt 6 §, och
3. 15 kap. 1 § om överklagande.
I förordningen (2007:231) om elektroniskt kungörande av vissa trafikföreskrifter anges hur vissa trafikföreskrifter skall kungöras. Förordning (2007:233).
9 §
Transportstyrelsen får meddela föreskrifter om skylt enligt 6 §. Förordning (2008:1168).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.