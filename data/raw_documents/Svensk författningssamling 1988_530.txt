Title: Förordning (1988:530) om expertgruppen för identifiering vid katastroffall
SFS Number: Svensk författningssamling 1988:530
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1988530-om-expertgruppen-for_sfs-1988-530/
Source Link: http://rkrattsbaser.gov.se/sfst?bet=1988:530
Amendment Register Link: http://rkrattsbaser.gov.se/sfsr?bet=1988:530
Ministry/Authority: Justitiedepartementet L4
Issued: 1988-05-26
Metadata: {"Utfärdad": "1988-05-26", "Ändrad": "t.o.m. SFS 2014:1138"}

==================================================

Förordning (1988:530) om expertgruppen för identifiering vid katastroffall
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1988:530
Departement/myndighet
:   
Justitiedepartementet L4
Utfärdad
:   
1988-05-26
Ändrad
:   
t.o.m. SFS 2014:1138
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
När en större olyckshändelse eller naturkatastrof har inträffat ska vid behov en särskild expertgrupp hjälpa till vid identifiering av omkomna (expertgruppen för identifiering vid katastroffall). Polismyndigheten får efter samråd med Rättsmedicinalverket meddela föreskrifter om expertgruppens organisation och verksamhet.
Vid identifiering i samband med katastroffall utomlands av omkomna svenska medborgare och andra personer med nära anknytning till Sverige får expertgruppen på begäran av myndigheterna på olycksplatsen också hjälpa till vid identifiering av andra personer. Förordning (2014:1138).
2 §
Polismyndigheten beslutar efter samråd med Rättsmedicinalverket om att sända ut expertgruppen och om gruppens sammansättning vid katastroffall inom landet. När ett katastroffall inträffat utomlands ska Polismyndigheten även samråda med Regeringskansliet.
I expertgruppen kan polismän, rättsläkare, rättsodontologer och rättsmedicinska assistenter ingå och, om det behövs, annan lämplig personal. En företrädare för Polismyndigheten ska utses till chef för gruppen. Förordning (2014:1138).
3 §
Varje deltagare i gruppen får ersättning dels med ett  engångsbelopp för varje uppdrag på 2 500 kronor, dels med ett  belopp som motsvarar de avlöningsförmåner deltagaren gått  miste om i samband med tjänstledighet för uppdraget.
4 §
Polismyndigheten betalar ersättning för uppdrag som deltagare i expertgruppen, kostnader för nödvändig utrustning för gruppens arbete och övriga kostnader som kan uppkomma i samband med ett uppdrag. Förordning (2014:1138).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.