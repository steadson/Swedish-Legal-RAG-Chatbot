Title: Riksbankens föreskrifter (1994:1333) om minnesmynt på ett tusen 
och två hundra kronor
SFS Number: Svensk författningssamling 1994:1333
URL: https://www.riksdagen.se/sv/dokument-och-lagar/dokument/svensk-forfattningssamling/riksbankens-foreskrifter-19941333-om-minnesmynt_sfs-1994-1333/
Source Link: http://rkrattsbaser.gov.se/sfst?bet=1994:1333
Amendment Register Link: http://rkrattsbaser.gov.se/sfsr?bet=1994:1333
Ministry/Authority: Riksbanken
Issued: 1994-10-06
Metadata: {"Utfärdad": "1994-10-06"}

==================================================

Riksbankens föreskrifter (1994:1333) om minnesmynt på ett tusen 
och två hundra kronor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:1333
Departement/myndighet
:   
Riksbanken
Utfärdad
:   
1994-10-06
Ändringsregister
:
SFSR (Regeringskansliet)
Källa
:
Fulltext (Regeringskansliet)
Fullmäktige i Riksbanken föreskriver med stöd av 5 § lagen
(1988:1385) om Sveriges riksbank, att minnesmynt på ett tusen och två hundra kronor skall ges ut från och med den 6 februari 1995 samt att mynten skall ha följande storlek, beskaffenhet och utseende.
1 §
Med anledning av att det år 1995 är tusen år sedan de första svenska mynten började präglas i Sigtuna skall minnesmynt med nominella värden ett tusen och två hundra kronor ges ut.
2 §
Minnesmyntet med ett nominellt värde av ett tusen kronor skall tillverkas av en legering som består av 900 tusendelar guld, 50 tusendelar silver och 50 tusendelar koppar samt ha en vikt av 5,8 gram och en diameter av 21 mm. Avvikelsen från den nominella vikten får vid uppvägning av etthundra mynt vara högst 6 gram.
3 §
Minnesmyntet med ett nominellt värde av ett tusen kronor skall ha följande prägel.
På framsidan konung Carl XVI Gustafs bild i profil med omskriften upptill "CARLÙXVIÙGUSTAF" omgiven av två korsliknande tecken och nedtill "SVERIGESÙKONUNG".
På frånsidan avbildas porträttsidan av ett av Olof Skötkonungs mynt. Upptill omskriften "SVENSKÙMYNTNINGÙ995--1995"
och nedtill "1 000 KRONOR" omgivet till vänster av "E" som anger myntningsorten och till höger "B" som är begynnelsebokstaven i riksbankschefens efternamn.
Randen skall vara slät.
4 §
Minnesmyntet med ett nominellt värde av två hundra kronor skall tillverkas av en legering som består av 925 tusendelar silver och 75 tusendelar koppar samt ha en vikt av 27,03 gram och en diameter av 36 mm. Avvikelsen från den nominella vikten får vid uppvägning av etthundra mynt vara högst 27 gram.
5 §
Minnesmyntet med ett nominellt värde av två hundra kronor skall ha följande prägel.
På framsidan konung Carl XVI Gustafs bild i profil med omskriften upptill "CARLÙXVIÙGUSTAF" omgiven av korsliknande tecken och nedtill "SVERIGESÙKONUNG".
På frånsidan avbildas porträttsidor och frånsidor av flera av Olof Skötkonungs mynt. Upptill omskriften
"SVENSKÙMYNTNINGÙ995--1995" och nedtill "200 KRONOR"
omgivet till vänster av "E" som anger myntningsorten och till höger
"B" som är begynnelsebokstaven i riksbankschefens efternamn.
Randen skall vara slät.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.