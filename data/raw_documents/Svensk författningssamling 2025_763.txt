Title: Förordning (2025:763) om register över vissa utförare av fritidsaktiviteter för barn
SFS Number: Svensk författningssamling 2025:763
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2025763-om-register-over-vissa_sfs-2025-763/
Source Link: http://rkrattsbaser.gov.se/sfst?bet=2025:763
Amendment Register Link: http://rkrattsbaser.gov.se/sfsr?bet=2025:763
Ministry/Authority: Socialdepartementet
Issued: 2025-06-19
Metadata: {"Utfärdad": "2025-06-19"}

==================================================

Förordning (2025:763) om register över vissa utförare av fritidsaktiviteter för barn
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2025:763
Departement/myndighet
:   
Socialdepartementet
Utfärdad
:   
2025-06-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Denna förordning innehåller bestämmelser om ett register  över vissa utförare av fritidsaktiviteter för barn.
2 §
Förordningen är meddelad med stöd av
- 10 § första stycket lagen (2025:759) om fritidskort i fråga  om 15, 16, 19 och 20 §§,
- 8 kap. 11 § regeringsformen i fråga om 23 §, och
- 8 kap. 7 § regeringsformen i fråga om övriga bestämmelser.
Ord och uttryck i förordningen
3 §
I förordningen avses med betaltjänstleverantörer sådana  betaltjänstleverantörer som avses i 1 kap. 3 § lagen 
(2010:751) om betaltjänster.
Ansvarig myndighet
4 §
Försäkringskassan ska föra ett register över vissa  utförare av fritidsaktiviteter för barn och pröva frågor  enligt denna förordning.
Uppgifter som ska registreras
5 §
Registret ska innehålla uppgifter om
1. utförarens namn,
2. utförarens svenska organisationsnummer,
3. bankgiro- eller plusgironummer till utföraren eller en  riksorganisation som utföraren är medlem i, och
4. i förekommande fall, bankgiro- eller plusgironummer till  betaltjänstleverantörer.
Förutsättningar för registrering
6 §
En utförare av fritidsaktiviteter ska registreras om den  är
1. en kommun som tillhandahåller kulturskoleverksamhet,
2. mottagare av statligt lokalt aktivitetsstöd med stöd av  förordningen (1999:1177) om statsbidrag till  idrottsverksamhet,
3. medlem i en friluftsorganisation som är mottagare av  statsbidrag i form av organisationsbidrag enligt förordningen 
(2010:2008) om statsbidrag till friluftsorganisationer, eller
4. en medlemsförening i en barn- och ungdomsorganisation som  är mottagare av statsbidrag i form av organisationsbidrag  enligt 10 § 1 och 2 förordningen (2011:65) om statsbidrag till  barn- och ungdomsorganisationer.
7 §
Utförare som avses i 6 § 1 eller 2 ska för att registreras  även ha ett svenskt organisationsnummer och ett bankgiro-  eller plusgironummer.
8 §
Utförare som avses i 6 § 3 eller 4 ska för att registreras  även
1. ha bedrivit verksamhet i Sverige under en sammanhängande  period om minst fem år före ansökan om registrering,
2. erbjuda ledarledda fritidsaktiviteter för barn i åldern 8-16 år som tillhandahålls minst sex gånger under en  sammanhängande period om sex månader,
3. ha ett svenskt organisationsnummer,
4. ha ett bankgiro- eller plusgironummer eller ha tillgång  till ett sådant som tillhör den riksorganisation som utföraren  är medlem i,
5. ha upprättat årsredovisning, årsbokslut eller motsvarande  sammanställning av räkenskaper och årsmötesprotokoll för  närmast föregående räkenskapsår,
6. inte ha skatte- eller avgiftsskulder eller andra skulder  som har överlämnats till Kronofogdemyndigheten och som vid  indrivning handläggs som allmänt mål,
7. inte vara i likvidation, och
8. inte vara försatt i konkurs.
Ärenden om registrering och avregistrering
9 §
Registrering görs av Försäkringskassan efter ansökan av  utföraren.
En ansökan ska göras skriftligen och vara undertecknad eller  skrivas under med en elektronisk underskrift av en behörig  företrädare för utföraren.
Den utförare som ansöker om registrering ska lämna de  uppgifter och handlingar som behövs för Försäkringskassans  prövning.
10 §
Försäkringskassan får vid behov ändra uppgifter enligt 
5 § 1, 3 och 4.
11 §
En registrerad utförare får avregistreras om
1. utföraren begär det,
2. det inte längre finns förutsättningar för registrering  enligt 6, 7 eller 8 §,
3. en uppgift enligt 5 § 2 är felaktig, eller
4. utföraren inte fullgör sin anmälningsskyldighet enligt 17 §  eller uppgiftsskyldighet enligt 21 §.
Beslut enligt första stycket gäller omedelbart.
12 §
För tid till dess att ett ärende har avgjorts slutligt  enligt 11 §, får Försäkringskassan avregistrera en utförare om  det finns anledning att anta att det finns grund för  avregistrering enligt 11 §.
Underrättelse- och anmälningsskyldighet
13 §
E-hälsomyndigheten ska underrätta Försäkringskassan om  det kan antas att en uppgift enligt 5 § är felaktig eller att  det inte längre finns förutsättningar för registrering enligt 
6, 7 eller 8 §.
14 §
Myndigheten för ungdoms- och civilsamhällesfrågor ska  underrätta Försäkringskassan om det kan antas att en uppgift  enligt 5 § är felaktig eller att det inte längre finns  förutsättningar för registrering enligt 6 eller 8 §.
15 §
Sveriges Riksidrottsförbund ska underrätta  Försäkringskassan om det kan antas att en uppgift enligt 5 §  är felaktig eller att det inte längre finns förutsättningar  för registrering enligt 6 eller 7 §.
16 §
Svenskt Friluftsliv ska underrätta Försäkringskassan om  det kan antas att en uppgift enligt 5 § är felaktig eller att  det inte längre finns förutsättningar för registrering enligt 
6 eller 8 §.
17 §
En registrerad utförare ska omgående till  Försäkringskassan anmäla sådana ändrade förhållanden som kan  påverka förutsättningarna för registrering enligt 6, 7 eller 
8 §.
En registrerad utförare ska omgående till Försäkringskassan  anmäla om de registrerade uppgifterna enligt 5 § är felaktiga  eller behöver kompletteras.
Skyldighet att lämna uppgifter
18 §
Myndigheten för ungdoms- och civilsamhällesfrågor ska på  begäran av Försäkringskassan lämna de uppgifter som behövs för  att myndigheten ska kunna pröva frågor om registrering och  avregistrering enligt denna förordning.
19 §
Sveriges Riksidrottsförbund ska på begäran av  Försäkringskassan lämna de uppgifter som behövs för att  myndigheten ska kunna pröva frågor om registrering och  avregistrering enligt denna förordning.
20 §
Svenskt Friluftsliv ska på begäran av Försäkringskassan  lämna de uppgifter som behövs för att myndigheten ska kunna  pröva frågor om registrering och avregistrering enligt denna  förordning.
21 §
En registrerad utförare ska på begäran av  Försäkringskassan lämna de uppgifter som behövs för att  myndigheten ska kunna kontrollera de registrerade uppgifterna  enligt 5 § och om det fortfarande finns förutsättningar för  registrering enligt denna förordning.
Överklagande
22 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol.
Bemyndigande
23 §
Försäkringskassan får meddela föreskrifter om  verkställigheten av denna förordning.
Övergångsbestämmelser
2025:763
Denna förordning träder i kraft den 8 september 2025 i fråga  om 15, 16, 19 och 20 §§ och i övrigt den 1 augusti 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.