Title: Förordning (2013:850) om EU-miljömärket
SFS Number: Svensk författningssamling 2013:850
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2013850-om-eu-miljomarket_sfs-2013-850/
Source Link: http://rkrattsbaser.gov.se/sfst?bet=2013:850
Amendment Register Link: http://rkrattsbaser.gov.se/sfsr?bet=2013:850
Ministry/Authority: Finansdepartementet KO
Issued: 2013-11-14
Metadata: {"Utfärdad": "2013-11-14", "Ändrad": "t.o.m. SFS 2022:1184"}

==================================================

Förordning (2013:850) om EU-miljömärket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:850
Departement/myndighet
:   
Finansdepartementet KO
Utfärdad
:   
2013-11-14
Ändrad
:   
t.o.m. SFS 2022:1184
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning kompletterar Europaparlamentets och rådets förordning (EG) nr 66/2010 av den 25 november 2009 om ett EU-miljömärke.
Behörigt organ
2 §
Miljömärkning Sverige Aktiebolag är det behöriga organ som  prövar ansökningar om tilldelning av EU-miljömärket och  villkoren för att använda detta (artikel 9) samt utför  marknadsövervakning och kontroll av användningen av EU-
miljömärket (artikel 10).
Konsumentverket är marknadskontrollmyndighet och utövar  marknadskontroll enligt Europaparlamentets och rådets  förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011 över att produkter  överensstämmer med kraven i förordning (EG) nr 66/2010.
Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (2013:849) om EU-miljömärket. Förordning (2022:1184).
Förvaltningslagens tillämpning
3 §
Vid Miljömärkning Sverige Aktiebolags handläggning av  ärenden som gäller ansökan om tilldelning av EU-miljömärket  och villkoren för att använda detta (artikel 9) eller  marknadsövervakning och kontroll av användningen av  EU-miljömärket (artikel 10) tillämpas följande bestämmelser i  förvaltningslagen (2017:900):
- 5 § om legalitet, objektivitet och proportionalitet,
- 10 § om partsinsyn,
- 16-18 §§ om jäv,
- 23 § om utredningsansvaret,
- 24 § om när man får lämna uppgifter muntligt,
- 25 § om kommunikation,
- 31 § om dokumentation av beslut,
- 32 § om motivering av beslut, och
- 33 och 34 §§ om underrättelse om innehållet i beslut och  hur ett överklagande går till.
Bestämmelserna i 10 och 25 §§ förvaltningslagen hindrar inte  att Miljömärkning Sverige Aktiebolag hemlighåller
1. identiteten hos den som enligt artikel 10.2 har framställt  ett klagomål som rör en produkt som är märkt med  EU-miljömärket, eller
2. uppgifter som omfattas av sekretessavtal mellan  Miljömärkning Sverige Aktiebolag och någon annan.
Förordning (2018:1081).
Kriterier för EU-miljömärket
4 §
Konsumentverket får meddela föreskrifter om vilka kriterier som enligt Europeiska kommissionens beslutade åtgärder ska vara uppfyllda för att en produkt ska få märkas med EU-miljömärket.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.