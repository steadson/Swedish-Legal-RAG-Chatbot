Title: Lag (1975:689) om tystnadsplikt för vissa tolkar och översättare
SFS Number: Svensk författningssamling 1975:689
URL: https://www.riksdagen.se/sv/dokument-och-lagar/dokument/svensk-forfattningssamling/lag-1975689-om-tystnadsplikt-for-vissa-tolkar_sfs-1975-689/
Source Link: http://rkrattsbaser.gov.se/sfst?bet=1975:689
Amendment Register Link: http://rkrattsbaser.gov.se/sfsr?bet=1975:689
Ministry/Authority: Arbetsmarknadsdepartementet IU
Issued: 1975-06-26
Metadata: {"Utfärdad": "1975-06-26", "Ändrad": "t.o.m. SFS 2019:852"}

==================================================

Lag (1975:689) om tystnadsplikt för vissa tolkar och översättare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1975:689
Departement/myndighet
:   
Arbetsmarknadsdepartementet IU
Utfärdad
:   
1975-06-26
Ändrad
:   
t.o.m. SFS 2019:852
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag tillämpas på tolkar och översättare som
1. anlitas av en myndighet eller ett annat organ som utövar  verksamhet för vars fullgörande staten eller en kommun svarar,
2. genomgått sådan prövning som föreskrivs av regeringen eller  den förvaltningsmyndighet som regeringen bestämmer, eller
3. yrkesmässigt anlitas vid överläggning mellan en misstänkt i  ett brottmål och hans eller hennes försvarare eller i övrigt  vid förberedande av en misstänkts försvar.
Med kommuner enligt första stycket 1 likställs regioner och  kommunalförbund.
Lag (2019:852)
.
2 §
Den som fullgör eller har fullgjort uppdrag som tolk eller översättare enligt 1 § får inte obehörigen röja vad han eller hon under uppdraget har fått veta om en enskilds personliga förhållanden eller om yrkeshemlighet, affärsförhållande eller förhållande av betydelse för landets försvar. Detta gäller även den som är eller har varit anställd som tolk eller översättare.
I det allmännas verksamhet tillämpas i stället bestämmelserna i offentlighets- och sekretesslagen (2009:400).
Lag (2009:418)
.
Övergångsbestämmelser
2004:807
Denna lag träder i kraft den 1 januari 2005. Äldre bestämmelser gäller beträffande uppdrag som fullgjorts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.