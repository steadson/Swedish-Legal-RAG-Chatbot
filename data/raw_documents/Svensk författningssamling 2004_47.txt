Title: Lag (2004:47) om införande av lagen (2004:46) om investeringsfonder
SFS Number: Svensk författningssamling 2004:47
URL: https://www.riksdagen.se/sv/dokument-och-lagar/dokument/svensk-forfattningssamling/lag-200447-om-inforande-av-lagen-200446-om_sfs-2004-47/
Source Link: http://rkrattsbaser.gov.se/sfst?bet=2004:47
Amendment Register Link: http://rkrattsbaser.gov.se/sfsr?bet=2004:47
Ministry/Authority: Finansdepartementet FMA V
Issued: 2004-02-19
Metadata: {"Utfärdad": "2004-02-19"}

==================================================

Lag (2004:47) om införande av lagen (2004:46) om investeringsfonder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:47
Departement/myndighet
:   
Finansdepartementet FMA V
Utfärdad
:   
2004-02-19
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Lagen (2004:46) om investeringsfonder och denna lag träder i kraft den 1 april 2004.
2 §
Genom lagen (2004:46) om investeringsfonder upphävs lagen
(1990:1114) om värdepappersfonder och lagen (1990:1115) om ikraftträdande av lagen (1990:1114) om värdepappersfonder.
3 §
Fondbolag och andra fondförvaltare som vid ikraftträdandet av lagen (2004:46) om investeringsfonder har tillstånd att driva verksamhet enligt lagen (1990:1114) om värdepappersfonder får fortsätta med denna verksamhet fram till den 13 februari 2007. Under denna tid gäller bestämmelserna i lagen om värdepappersfonder.
Ett fondbolag eller annan fondförvaltare som inte har beviljats tillstånd enligt lagen om investeringsfonder senast den 13 februari 2007 skall upphöra med sin verksamhet enligt första stycket.
4 §
Om fondbestämmelserna för en fond enligt lagen (1990:1114)
om värdepappersfonder inte har godkänts enligt lagen (2004:46)
om investeringsfonder senast den 13 februari 2007, skall fonden upplösas.
5 §
För fonder enligt lagen (1990:1114) om värdepappersfonder som förvaltas av ett fondbolag eller annan fondförvaltare som enligt 3 § andra stycket skall upphöra med sin verksamhet enligt den lagen skall bestämmelserna om upphörande och överlåtelse av förvaltningen av en investeringsfond i 9 kap.
lagen (2004:46) om investeringsfonder tillämpas. Motsvarande gäller fonder som skall upplösas enligt 4 §.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.