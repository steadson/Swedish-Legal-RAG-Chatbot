Title: Lag (1989:185) om arvoden m.m. för uppdrag inom riksdagen, dess myndigheter och organ
SFS Number: Svensk författningssamling 1989:185
URL: https://www.riksdagen.se/sv/dokument-och-lagar/dokument/svensk-forfattningssamling/lag-1989185-om-arvoden-m-m-for-uppdrag-inom_sfs-1989-185/
Source Link: http://rkrattsbaser.gov.se/sfst?bet=1989:185
Amendment Register Link: http://rkrattsbaser.gov.se/sfsr?bet=1989:185
Ministry/Authority: Justitiedepartementet L6
Issued: 1989-05-03
Metadata: {"Utfärdad": "1989-05-03", "Ändrad": "t.o.m. SFS 2022:342"}

==================================================

Lag (1989:185) om arvoden m.m. för uppdrag inom riksdagen, dess myndigheter och organ
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1989:185
Departement/myndighet
:   
Justitiedepartementet L6
Utfärdad
:   
1989-05-03
Ändrad
:   
t.o.m. SFS 2022:342
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Månadsarvode
1 §
Arvoden för vissa uppdrag inom riksdagen, dess myndigheter  och organ ska betalas enligt följande:
Organ/Befattning 	Månadsarvode i procent av 
			arvode som riksdagsledamot
1. Sveriges riksbank
Fullmäktiges ordförande:		27,5
Fullmäktiges vice ordförande:	23
Annan fullmäktig:			14
Suppleant för fullmäktig:		3,5
2. Riksdagsstyrelsen
Vald ledamot i riksdagsstyrelsen:	15
Företrädaren för en partigrupp
utan vald ledamot i
riksdagsstyrelsen:			15
3. Riksdagens råd för Riksrevisionen
Ordförande:				10
Vice ordförande:			7,5
Ledamot som inte är ordförande
eller vice ordförande:		2
Suppleant:				1
4. Nordiska rådets svenska delegation
Ordförande:				4
Ledamot av arbetsutskottet som
inte är ordförande i delegationen:	1
5. Stiftelsen Riksbankens jubileumsfond
Ordförande: 				11,5
Vice ordförande:			8
Annan ledamot och suppleant:		5
Lag (2019:27)
.
Årsarvode i riksdagens nämndmyndigheter
1 a §
Årsarvode ska betalas för uppdrag hos riksdagens  nämndmyndigheter enligt följande.
Organ/befattning                        Årsarvode i procent av
månadsarvode som
riksdagsledamot
1. Valprövningsnämnden Ordförande:				118
2. Riksdagens överklagandenämnd Ordförande:				52
3. Nämnden för lön till riksdagens  ombudsmän och riksrevisorn Ordförande:				75 Ledamot:				50
4. Statsrådsarvodesnämnden Ordförande: 				72 Ledamot:				50
5. Nämnden för prövning av statsråds  och vissa andra befattningshavares  övergångsrestriktioner Ordförande: 				90 Ledamot:				70
6. Partibidragsnämnden Ordförande: 				70 Ledamot:				45
Lag (2020:771)
.
1 b §
Ordföranden och övriga ledamöter i Riksdagens  arvodesnämnd har rätt till ett årsarvode. Arvodet uppgår till  ett belopp som motsvarar den procentandel av talmansarvodet  enligt 3 kap. 1 § lagen (2016:1108) om ersättning till  riksdagens ledamöter som framgår av följande uppställning.
Befattning	        Procentandel av talmansarvodet
Ordförande	        63
Ledamot	                25
Lag (2022:342)
.
Sammanträdesarvode i riksdagens nämndmyndigheter
1 c §
Sammanträdesarvode ska betalas för uppdrag hos riksdagens nämndmyndigheter enligt följande.
Organ/Befattning                        Sammanträdesarvode i procent
av månadsarvode som
riksdagsledamot
1. Riksdagens ansvarsnämnd
Ordförande:                             8, dock minst ett
sammanträdesarvode per år
Vice ordförande:                        8
Ledamot:                                4
Ersättare:                              4
2. Riksdagens överklagandenämnd
Ersättare för ordföranden:              8
Ledamot:                                4
Suppleant:                              4
3. Valprövningsnämnden
Ersättare för ordföranden:              8
Ledamot:                                1,25
Suppleant:                              1,25
Till den som deltar i sammanträde utan att delta i beslut betalas sammanträdesarvode endast om respektive nämndmyndighet beslutar det.
Lag (2022:342)
.
1 d §
Ersättaren för ordföranden i Riksdagens arvodesnämnd har  rätt till ett sammanträdesarvode. Arvodet uppgår till ett  belopp som motsvarar 3,3 procent av talmansarvodet enligt 
3 kap. 1 § lagen (2016:1108) om ersättning till riksdagens  ledamöter.
Om ersättaren deltar i ett sammanträde utan att delta i beslut  har han eller hon rätt till sammanträdesarvode bara om nämnden  beslutar det.
Lag (2022:342)
.
Sammanträdesarvode i övriga riksdagsorgan
2 §
För fullgörande av sådana uppdrag som anges i 1 § betalas  ett särskilt arvode för en sammanträdesdag som infaller en  måndag, en fredag eller under perioder då kammaren inte  sammanträder (sammanträdesarvode).
Sammanträdesarvode betalas dock inte till vald ledamot och  företrädare för partigrupp utan vald ledamot i  riksdagsstyrelsen.
Sammanträdesarvode betalas även till
1. ledamot och tjänstgörande ersättare i ledamotsrådet,
2. tjänstgörande suppleant och tjänstgörande ersättare för  företrädare för partigrupp utan vald ledamot i  riksdagsstyrelsen,
3. suppleant i Nordiska rådets svenska delegations  arbetsutskott,
4. ledamot och suppleant i Utrikesnämnden för sammanträde som  är förlagt till period då riksdagen har plenifri tid,
5. riksdagsledamot vid deltagande på uppdrag av riksdagen i  Nordiska rådets verksamhet i den mån motsvarande ersättning  inte betalas från Nordiska rådet,
6. riksdagsledamot vid deltagande på uppdrag av riksdagen i  Europarådets verksamhet i den mån motsvarande ersättning inte  betalas från Europarådet,
7. riksdagsledamot vid deltagande på uppdrag av riksdagen i  den parlamentariska församlingens verksamhet i Organisationen  för säkerhet och samarbete i Europa i den mån motsvarande  ersättning inte betalas från den parlamentariska församlingen,  och
8. riksdagsledamot vid deltagande på uppdrag av riksdagen i  verksamheten i den gemensamma parlamentariska kontrollgruppen  för Europeiska unionens byrå för samarbete inom  brottsbekämpning (Europol) i den mån motsvarande ersättning  inte betalas från kontrollgruppen.
Arvodesbeloppen fastställs av riksdagsstyrelsen.
Till suppleant som deltar i sammanträde utan att delta i  beslut betalas sammanträdesarvode endast om respektive organ  beslutar det.
Lag (2022:342)
.
3 §
Den som gör en resa för att fullgöra något sådant uppdrag  som räknas upp i 1-2 § § har rätt till  resekostnadsersättningar och traktamente enligt andra stycket.
Resekostnadsersättningar och traktamente lämnas
1. för riksdagsledamöter enligt regler i lagen (2016:1108) om  ersättning till riksdagens ledamöter efter samordning med den  resekostnads- och traktamentsersättning som i övrigt lämnas  från Riksdagsförvaltningen,
2. för ledamöter och suppleanter i riksdagens råd för  Riksrevisionen enligt bestämmelser i lagen (2002:1023) med  instruktion för Riksrevisionen,
3. för fullmäktige och suppleanter för fullmäktige i  Riksbanken som inte är riksdagsledamöter enligt de  bestämmelser om sådana förmåner som enligt kollektivavtalet  gäller för arbetstagare hos Riksbanken och
4. för övriga uppdragstagare enligt samma bestämmelser som för  arbetstagare hos Riksdagsförvaltningen.
Lag (2019:27)
.
3 a §
Den som fullgör uppdrag i Europarådets svenska  delegation och som lämnar riksdagen i samband med ett val, har  under den återstående delen av delegationens mandatperiod rätt  till
- arvode enligt 2 § andra stycket 6,
- resekostnadsersättningar och traktamente enligt 3 § andra  stycket 1, och
- teknisk och elektronisk utrustning enligt 7 kap. 12 § lagen 
(2016:1108) om ersättning till riksdagens ledamöter.
Lag (2022:342)
.
Ersättning för inkomstförlust
4 §
Den som inte är ledamot av riksdagen och fullgör ett uppdrag som avses i 1-2 §§ har rätt till ersättning för inkomstförlust enligt vad som sägs i andra eller tredje stycket. Sådan ersättning betalas utöver ersättning enligt 1-2 §§.
Den som på grund av sitt uppdrag går miste om avlöningsförmåner har rätt till ersättning med motsvarande belopp.
Den som på grund av sitt uppdrag går miste om inkomster som egenföretagare har rätt till ersättning med högst det belopp per sammanträdesdag som motsvarar den sjukpenninggrundande inkomst, delad med 365, som är fastställd för egenföretagaren enligt 25 och 26 kap. socialförsäkringsbalken.
Lag (2012:885)
.
Övergångsbestämmelser
1989:185
Denna lag träder i kraft den 1 maj 1989. Den skall dock tillämpas fr. o.
m. den 1 januari 1989.
Genom lagen upphävs lagen (1987:576) om arvoden m. m. för uppdrag inom riksdagen, dess myndigheter och organ.
Arvoden för vissa uppdrag inom riksgäldskontoret skall övergångsvis utgå under perioden den 1 januari 1989 -- den 30 juni 1989 enligt följande:
Riksgäldskontoret
Fullmäktig: 1 200 kronor för månad.
Fullmäktiges ordförande: 1 200 kronor för månad utöver fullmäktigearvodet.
Ledamot av arbetsutskottet som inte är ordförande eller riksgäldsdirektör: 700 kronor för månad utöver fullmäktigearvodet.
Suppleant för fullmäktig: 275 kronor för månad.
Sammanträdesarvode för fullgörande av angivna uppdrag skall bestämmas med tillämpning av 2 §.
1995:1512
Denna lag träder i kraft den 1 januari 1996. Den skall dock tillämpas fr.o.m. den 1 oktober 1995.
2000:548
Denna lag träder i kraft den 1 juli 2000. Bestämmelsen i 1 § 1 i sin nya lydelse tillämpas för tid från och med den 1 januari 1999. Bestämmelsen i 4 § tillämpas för tid från och med den 1 januari 2000.
2003:184
1. Denna lag träder i kraft den 1 juli 2003.
2. Bestämmelserna om sammanträdesarvode i 2 § i sin nya lydelse skall även för tid dessförinnan tillämpas för ledamöter och suppleanter i styrelsen i Riksrevisionen.
3. Bestämmelsen i 2 § 9 skall tillämpas för tid från och med den 15 oktober 2002.
Lag (2003:354)
.
2013:354
1. Denna lag träder i kraft den 1 juli 2013.
2. För år 2013 ska arvode enligt punkten 5 till ordförande och ledamöter i Partibidragsnämnden utgå med ett halvt årsarvode.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.