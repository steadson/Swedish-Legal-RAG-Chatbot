Title: Förordning (1998:1388) om vattenverksamheter
SFS Number: Svensk författningssamling 1998:1388
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19981388-om-vattenverksamheter_sfs-1998-1388/
Source Link: http://rkrattsbaser.gov.se/sfst?bet=1998:1388
Amendment Register Link: http://rkrattsbaser.gov.se/sfsr?bet=1998:1388
Ministry/Authority: Klimat- och näringslivsdepartementet
Issued: 1998-11-05
Metadata: {"Utfärdad": "1998-11-05", "Ändrad": "t.o.m. SFS 2025:752"}

==================================================

Förordning (1998:1388) om vattenverksamheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1388
Departement/myndighet
:   
Klimat- och näringslivsdepartementet
Utfärdad
:   
1998-11-05
Ändrad
:   
t.o.m. SFS 2025:752
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Anmälan och samråd
1 §
Om det i ett mål eller ärende är fråga om tillstånd till  vattenverksamhet vars tillåtlighet enligt Havs- och  vattenmyndigheten eller länsstyrelsen bör prövas av regeringen  enligt 17 kap. 3 § miljöbalken, ska myndigheten i god tid  innan målet eller ärendet sätts ut till huvudförhandling eller  sammanträde eller tillståndsbeslut meddelas anmäla saken till  regeringen. Förordning (2024:977).
2 § /Om ett mål eller ärende rör sådan vattenverksamhet som  avses i 4 kap. 6 § andra stycket miljöbalken, ska Havs- och  vattenmyndigheten samråda med länsstyrelsen och  tillsynsmyndigheten. Samråd ska också ske i andra mål och  ärenden som är av sådant slag som anges i 1 § denna  förordning. Förordning (2024:977).
3 §
Om Havs- och vattenmyndigheten eller en länsstyrelse för  talan för att tillvarata miljöintressen och andra allmänna  intressen och en kommun samtidigt för talan för att tillvarata  allmänna intressen inom kommunen, ska myndigheten samråda med  kommunen. Sådant samråd ska ske även i andra fall när en fråga  som är av allmänt intresse för en ort förekommer i målet eller  ärendet. Förordning (2024:977).
Försvarsverksamheter
3 a §
I förordningen (2024:1212) med särskilda bestämmelser om  anmälan av vissa försvarsverksamheter finns bestämmelser som  avviker från denna förordning. Förordning (2024:1215).
Förbud mot markavvattning
4 §
Förbud enligt 11 kap. 14 § första stycket miljöbalken mot markavvattning gäller i Blekinge, Gotlands, Kalmar, Kronobergs, Skåne, Stockholms, Södermanlands, Uppsala, Västra Götalands och Östergötlands län samt i Hallands län utom Hylte kommun. Förordning (2013:1173).
4 a §
Förbud enligt 11 kap. 14 § första stycket miljöbalken  mot markavvattning gäller i Aneby, Arboga, Askersunds, Eksjö,  Grums, Habo, Hallsbergs, Hallstahammars, Hammarö, Jönköpings,  Kristinehamns, Kumla, Kungsörs, Köpings, Laxå, Mullsjö,  Säffle, Tranås, Vetlanda, Västerås och Örebro kommuner samt i  Karlstads kommun utom Älvsbacka och Nyeds distrikt.
Förordning (2016:725).
4 b §
Förbud enligt 11 kap. 14 § första stycket miljöbalken  mot markavvattning gäller i områdena
1. Färnebofjärden i Dalarnas, Gävleborgs och Västmanlands  län,
2. Nittälven i Dalarnas och Örebro län, och
3. Vattenån i Jämtlands och Västernorrlands län.
En förteckning över områdena och deras geografiska  avgränsningar finns tillgänglig hos Naturvårdsverket enligt 
15 § andra stycket 4 förordningen (1998:1252) om områdesskydd  enligt miljöbalken m.m. Förordning (2016:725).
4 c §
Förbud enligt 11 kap. 14 § första stycket miljöbalken  mot markavvattning gäller i områdena
1. Hovranområdet, Koppången och Storkölen i Dalarnas län,
2. Gustavsmurarna-Tröskens rikkärr och Mellanljusnan i  Gävleborgs län,
3. Aloppkölen, Gullhög-Tönningfloarna, Oldflån-Flån,  Sikåsvågarna, Tysjöarna och Ånnsjön i Jämtlands län,
4. Store mosse i Jönköpings län,
5. Gammelstadsviken, Laidaure, Mannavuoma, Mellerstön,  Persöfjärden, Pirttimysvuoma, Päivävuoma, Rappomyran,  Sjaunja, Tavvavuoma (Dávvavuopmi), Tjålmejaure 
(Tjålmejávrrie)-Laisdalen och Vasikkavuoma i Norrbottens  län,
6. Blaikfjället, Tärnasjön, Umeälvens delta och Vindelälven i  Västerbottens län,
7. Mossaträsk-Stormyran och Övre sulån i Västernorrlands  län,
8. Svartådalen i Västmanlands län, och
9. Getapulien-Grönbo i Örebro län.
En förteckning över områdena och deras geografiska  avgränsningar finns tillgänglig hos Naturvårdsverket enligt 
15 § andra stycket 4 förordningen (1998:1252) om områdesskydd  enligt miljöbalken m.m. Förordning (2016:725).
Tillståndsprövning av markavvattning
5 §
En ansökan om tillstånd till markavvattning enligt 11  kap. 9 § miljöbalken som prövas av en länsstyrelse ska vara  skriftlig. Bestämmelserna i 22 kap. 1 § första stycket 1-5  och andra stycket 1 samt 2 § miljöbalken ska tillämpas i  fråga om ansökningen. Det som sägs där om mark- och  miljödomstol ska gälla länsstyrelsen.
Kungörelse av ansökan och miljökonsekvensbeskrivning ska ske  enligt 6 kap. 39-41 §§ miljöbalken samt 20 §  miljöbedömningsförordningen (2017:966). Tiden för skriftliga  synpunkter får inte sättas till kortare tid än fyra veckor  efter kungörelsen.
Bestämmelser om kungörelse då mark- och miljödomstolen prövar  en ansökan finns i 22 kap. 3 § miljöbalken.
Förordning (2017:975).
Markavvattningssakkunnig
6 §
Föreskrifter om behörighet att vara markavvattningssakkunnig enligt 7 kap. lagen (1998:812) med särskilda bestämmelser om vattenverksamhet meddelas av Statens jordbruksverk eller, då det endast är fråga om avvattning av skogsmark, av Skogsstyrelsen.
7 §
När en markavvattningssakkunnig förordnas, ska mark- och miljödomstolen underrätta Statens jordbruksverk om förordnandet. Om det endast är fråga om avvattning av skogsmark, ska i stället Skogsstyrelsen underrättas.
Förordning (2010:961).
Miljöbok
8 §
En mark- och miljödomstol ska föra en miljöbok. I den  ska en förteckning över avgöranden om vattenverksamhet inom  domsområdet (vattenbok) ingå.
Domstolsverket får meddela föreskrifter om förteckningen.
Förordning (2018:253).
Översändande av vissa domar och beslut m.m.
9 §
En kopia av domstolens dom eller slutliga beslut i ett  ansökningsmål ska skickas till
1. Naturvårdsverket och Havs- och vattenmyndigheten,
2. Sveriges meteorologiska och hydrologiska institut, om målet  rör en vattenverksamhet som anges i 11 kap. 3 § 1-5  miljöbalken,
3. länsstyrelsen i det län där verksamheten bedrivs,
4. den kommun inom vars område verksamheten bedrivs eller som  har fört talan i målet, och
5. den eller de myndigheter i övrigt som har yttrat sig i  målet. Förordning (2024:977).
10 §
När en domstol i ett mål om vattenverksamhet har meddelat en dom som innefattar bestämmelser till skydd för eller främjande av fisket, ska domstolen, när tiden för överklagande av domen har gått ut, skyndsamt skicka en kopia av de delar av domen som innehåller sådana bestämmelser till Havs- och vattenmyndigheten. Kopian ska vara försedd med ett bevis som anger om domen har överklagats eller inte.
Förordning (2011:630).
11 §
När ett mål eller ärende om markavvattning har avgjorts genom en dom eller ett beslut som har vunnit laga kraft, ska domstolen respektive länsstyrelsen skyndsamt skicka en kopia av domen eller beslutet till Naturvårdsverket och Havs- och vattenmyndigheten, i förekommande fall med en förteckning över deltagarna och deras andelstal i markavvattningssamfälligheten. En kopia ska också skickas till Skogsstyrelsen i fråga om verksamhet som rör avvattning av skogsmark, till Statens jordbruksverk i fråga om verksamhet som rör avvattning av jordbruksmark och till länsstyrelsen när det gäller andra verksamheter. Förordning (2011:630).
Statistik om prövning av tillstånd till vattenverksamhet
11 a §
Naturvårdsverket ska
1. ta emot uppgifter om mål som avser vattenverksamhet enligt 
11 kap. miljöbalken där mark- och miljödomstol är första  instans,
2. sammanställa och analysera statistik om sådana mål, och
3. till regeringen senast den 15 maj varje år redovisa en  analys av den sammanställda statistiken. Förordning (2025:216).
11 b §
Naturvårdsverket ska till regeringen senast den 1 juli  varje år redovisa en analys av behovet av att utveckla  statistiken och vilka åtgärder som behöver vidtas för den  utvecklingen. Förordning (2025:216).
11 c §
Domstolsverket ska senast den 15 mars varje år till  Naturvårdsverket lämna uppgifter för föregående år om inkomna,  pågående och avgjorda mål som avser vattenverksamhet i mark-  och miljödomstol där domstolen är första instans, dels  sammanlagt, dels enskilt för varje mark- och miljödomstol.
Av uppgifterna ska det framgå
1. hur många mål om tillstånd, inklusive ändringstillstånd  enligt 16 kap. 2 b § miljöbalken, som inkommit, pågår och  avgjorts, uppdelat på respektive kategori,
2. i hur många mål om tillstånd, inklusive ändringstillstånd  enligt 16 kap. 2 b § miljöbalken, som
a) ansökan har beviljats, och
b) ansökan har avslagits eller avvisats eller målet har  avskrivits, uppdelat på respektive utgång,
3. hur många avgjorda mål som avser
a) ansökan om tillstånd, som inte utgör ändringstillstånd  enligt 16 kap. 2 b § miljöbalken,
b) ansökan om ändringstillstånd enligt 16 kap. 2 b §  miljöbalken,
c) ansökan om villkorsändring enligt 24 kap. 13 § 2  miljöbalken, och
d) verksamheter som omfattas av den nationella planen för  moderna miljövillkor som tagits fram enligt 24 §,
4. hur de mål som avses i 3 a och b är fördelade mellan olika  verksamhetstyper enligt föreskrifter som meddelats med stöd av 
8 §, och
5. handläggningstiden
a) från ansökan till ett första avgörande för mål som avses i 
3 och 4, och
b) fördelad på tid från ansökan till kungörelse respektive  från kungörelse till ett första avgörande för mål som avses i 
3 a och b.
För de mål som avses i andra stycket 3 a-c och 4 ska det också  framgå
1. hur många mål som har överklagats till Mark- och  miljööverdomstolen eller Högsta domstolen, och
2. för mål som har avgjorts av Mark- och miljööverdomstolen
a) vilken part som har överklagat till Mark- och  miljööverdomstolen, uppdelat på kategorierna
- sökande,
- myndighet eller kommun som överklagat för allmänna  intressen,
- enskilda,
- ideell förening eller annan juridisk person som omfattas av 
16 kap. 13 § miljöbalken, och
- övriga, och
b) handläggningstiden från ansökan i mark- och miljödomstolen  till avgörande i Mark- och miljööverdomstolen.
Förordning (2025:216).
Underrättelser m.m. till lantmäterimyndigheten och Fideikommissnämnden
12 §
När domstolen vid tillstånd till vattenverksamhet har beslutat om inlösen av en del av fastighet och beslutet har vunnit laga kraft, skall domstolen utan dröjsmål till lantmäterimyndigheten sända dels en karta med beskrivning som avses i 22 kap. 24 § miljöbalken, dels ett utdrag av beslutet där det framgår vilket område som löses in. På kartan skall det intygas att den har utgjort grund för beslutet om inlösen.
När inlösen som avses i första stycket är fullbordad, skall länsstyrelsen genast underrätta lantmäterimyndigheten om detta.
13 §
Domstolen skall för anteckning i fastighetsregistrets allmänna del skriftligen underrätta lantmäterimyndigheten om det förordnande som avses i 11 kap. 20 § första stycket miljöbalken.
Förordning (2000:332).
14 §
Domstolen och länsstyrelsen skall för anteckning i fastighetsregistrets allmänna del skriftligen underrätta lantmäterimyndigheten om ett förordnande enligt 1 kap. 3 §
expropriationslagen (1972:719) att en inskriven särskild rättighet skall bestå eller upphöra. Förordning (2000:332).
15 §
Länsstyrelsen skall för anteckning i fastighetsregistret allmänna del skriftligen underrätta lantmäterimyndigheten om att inlösen av mark vid tillstånd till vattenverksamhet är fullbordad.
Förordning (2000:332).
16 §
Har löseskilling eller intrångsersättning som en innehavare av fideikommissegendom har rätt till nedsatts enligt punkt 6 i övergångsbestämmelserna till expropriationslagen
(1972:719), skall länsstyrelsen underrätta fideikommissnämnden om det. Förordnande som avses i nämnda bestämmelse meddelas av nämnden.
Kungörelse enligt 6 kap. 19 § expropriationslagen (1972:719)
17 §
Besväras en fastighet av en inteckning som ursprungligen har beviljats i en fastighet med en annan registerbeteckning, skall den kungörelse som avses i 6 kap. 19 §
expropriationslagen (1972:719) innehålla uppgifter om varje tidigare registerbeteckning på den fastighet vari inteckningen har gällt, dock inte beteckningen på en fastighet från vilken inteckningen har avlyfts eller en avstyckad del av fastigheten.
Underrättelse om besiktning
18 §
När tillsynsmyndigheten har fått uppgift om att en besiktning enligt 22 kap. 25 § första stycket 3 miljöbalken har utförts, ska myndigheten underrätta mark- och miljödomstolen om detta. Förordning (2010:961).
Anmälningsplikt i stället för tillståndsplikt
19 §
I stället för tillståndsplikt enligt 11 kap. 9 §
miljöbalken gäller att en vattenverksamhet inte får påbörjas innan den har anmälts hos tillsynsmyndigheten, om verksamheten innebär
1. anläggande av våtmark där vattenområdet har en yta som inte överstiger 5 hektar,
2. uppförande av en anläggning, fyllning eller pålning i ett vattendrag, om den bottenyta som verksamheten omfattar i vattendraget uppgår till högst 500 kvadratmeter,
3. uppförande av en anläggning, fyllning eller pålning i ett annat vattenområde än vattendrag, om den bottenyta som verksamheten omfattar i vattenområdet uppgår till högst 3 000 kvadratmeter,
4. grävning, schaktning, muddring, sprängning eller annan liknande åtgärd i ett vattendrag, om den bottenyta som verksamheten omfattar i vattendraget uppgår till högst 500 kvadratmeter,
5. grävning, schaktning, muddring, sprängning eller annan liknande åtgärd i ett annat vattenområde än vattendrag, om den bottenyta som verksamheten omfattar i vattenområdet uppgår till högst 3 000 kvadratmeter,
6. byggande av en bro eller anläggande eller byte av en trumma i ett vattendrag med en medelvattenföring som uppgår till högst 1 kubikmeter per sekund,
7. omgrävning av ett vattendrag med en medelvattenföring som uppgår till högst 1 kubikmeter per sekund, om åtgärden inte är att hänföra till markavvattning,
8. nedläggning eller byte av en kabel, ett rör eller en ledning i ett vattenområde,
9. bortledande av högst 600 kubikmeter ytvatten per dygn från ett vattendrag, dock högst 100 000 kubikmeter per år, eller utförande av anläggningar för detta,
10. bortledande av högst 1 000 kubikmeter ytvatten per dygn från ett annat vattenområde än vattendrag, dock högst 200 000 kubikmeter per år, eller utförande av anläggningar för detta,
11. utrivning av en vattenanläggning som tillkommit till följd av en verksamhet enligt 1-10,
12. ändring av en anmäld vattenverksamhet enligt 1-10, eller
13. ändring av en tillståndsprövad vattenverksamhet, om ändringen är en anmälningspliktig verksamhet enligt 1-10.
Förordning (2007:168).
20 §
En anmälan enligt 19 § ska vara skriftlig. Den får göras  elektroniskt. Om den endast görs i pappersform, ska den ges in  i två exemplar.
Anmälan ska innehålla de uppgifter, ritningar, kartor och  tekniska beskrivningar som behövs för att tillsynsmyndigheten  ska kunna bedöma verksamhetens art, omfattning, miljöeffekter  och påverkan på närliggande fastigheter. Den ska även  innehålla de uppgifter som anges i 8 § och 9 § 1  miljöbedömningsförordningen (2017:966). Förordning (2025:752).
21 §
Tillsynsmyndigheten ska genast skicka en kopia av anmälan till
1. den kommunala nämnden, och
2. Havs- och vattenmyndigheten, om det kan antas att det allmänna fiskeintresset berörs av verksamheten.
Förordning (2011:630).
22 §
Tillsynsmyndigheten skall ge de statliga och kommunala myndigheter samt organisationer och enskilda som kan ha ett särskilt intresse i saken tillfälle att yttra sig i anmälningsärendet. Förordning (2007:168).
Beslut i fråga om betydande miljöpåverkan
22 a §
Tillsynsmyndigheten ska i ett beslut bedöma om  verksamheten eller åtgärden kan antas medföra en betydande  miljöpåverkan eller inte. Vid bedömningen ska hänsyn tas till  de omständigheter som anges i 10-13 §§  miljöbedömningsförordningen (2017:966). Förordning (2025:752).
22 b §
Ett beslut enligt 22 a § ska innehålla en redovisning  av de omständigheter som talar för eller emot att verksamheten  eller åtgärden kan antas medföra en betydande miljöpåverkan.
Beslutet ska göras tillgängligt för allmänheten. Detta gäller  dock inte om
1. beslutet gäller en verksamhet eller åtgärd som enbart avser  totalförsvaret, och
2. ett tillgängliggörande bedöms påverka totalförsvaret  negativt. Förordning (2025:752).
22 c §
Ett beslut enligt 22 a § ska fattas så snart som  möjligt och senast åtta veckor från den dag då anmälan  gjordes. Tidsfristen får förlängas om det finns skäl för detta  på grund av verksamhetens eller åtgärdens art, komplexitet,  lokalisering eller omfattning. Om tidsfristen förlängs ska  myndigheten informera den som har gjort anmälan om skälen till  detta och när beslut senast kommer att meddelas.
Förordning (2025:752).
22 d §
Om tillsynsmyndigheten i ett beslut enligt 22 a §  bedömer att verksamheten eller åtgärden kan antas medföra en  betydande miljöpåverkan, ska myndigheten förelägga den som har  gjort anmälan att ansöka om tillstånd. Om sådan miljöpåverkan  inte kan antas tillämpas 23 §. Förordning (2025:752).
22 e §
En anmälningspliktig vattenverksamhet får tidigast  påbörjas efter det att tillsynsmyndigheten i ett beslut bedömt  att verksamheten eller åtgärden inte kan antas medföra  betydande miljöpåverkan. Förordning (2025:752).
22 f §
Tillsynsmyndigheten får, med den begränsning som följer  av 22 e §, i ett enskilt fall bestämma när en  anmälningspliktig verksamhet tidigast får påbörjas.
Förordning (2025:752).
23 §
När anmälningsärendet är tillräckligt utrett, skall tillsynsmyndigheten
1. besluta om de förbud för verksamhetsutövaren som behövs enligt miljöbalken,
2. förelägga verksamhetsutövaren att
a) vidta de försiktighetsmått som behövs enligt miljöbalken, eller
b) ansöka om tillstånd enligt 11 kap. 9 § miljöbalken, om det behövs med hänsyn till verksamhetens påverkan på miljön eller enskilda intressen, eller
3. om det inte behövs något förbud eller föreläggande enligt 1 och 2, underrätta den som har gjort anmälan om att ärendet inte föranleder någon åtgärd från myndighetens sida.
Vid bedömningen av verksamhetens påverkan på enskilda intressen skall tillsynsmyndigheten särskilt beakta om det i ärendet finns ett yrkande om
1. särskild tvångsrätt enligt 28 kap. 10 § miljöbalken,
2. ersättning enligt 31 kap. 16 § miljöbalken, eller
3. inlösen enligt 31 kap. 17 § miljöbalken.
Förordning (2007:168).
Nationell plan för moderna miljövillkor
24 §
Havs- och vattenmyndigheten ska tillsammans med  Statens energimyndighet och Affärsverket svenska kraftnät ta  fram ett förslag till den nationella plan för moderna  miljövillkor som avses i 11 kap. 28 § miljöbalken och ta fram  förslag till de ändringar i planen som behövs för att hålla  den uppdaterad.
Förslagen ska utformas så att planen inte äventyrar  möjligheten att uppnå den status eller potential som vattnet  ska ha enligt miljökvalitetsnormer som är meddelade när  förslagen lämnas till regeringen och så att den kan uppfylla  det som i övrigt gäller för planen enligt 11 kap. 28 §  miljöbalken och denna förordning. Förordning (2018:2102).
25 §
Planen ska ge vägledning för de myndigheter som
1. för talan eller yttrar sig i prövningarna, eller
2. arbetar med eller fattar beslut om förvaltningen av  kvaliteten på vattenmiljön. Förordning (2018:2102).
26 §
Planen ska främja att
1. arbetet med klassificering och kvalitetskrav enligt  vattenförvaltningsförordningen (2004:660) bedrivs med den  prioriteringsordning som behövs för att genomföra planen,  och
2. det vid prövning av enskilda vattenverksamheter tas hänsyn  till möjligheter att vidta åtgärder inom ramen för andra  vattenverksamheter i samma vattenförekomst, vattendrag eller  avrinningsområde eller i ett annat vattendrag eller  avrinningsområde. Förordning (2018:2102).
27 §
I fråga om inverkan på en effektiv tillgång till  vattenkraftsel ska planen främja
1. största möjliga reglerförmåga i elproduktionen,
2. att behov av ökad effekt främst kan tillgodoses i  befintliga vattenkraftverk,
3. elberedskap och nationell, regional och lokal stabilitet i  elsystemet, och
4. största möjliga utrymme för att det vid prövning av  enskilda vattenverksamheter ska kunna tas hänsyn till  kulturmiljö, industri, infrastruktur, bostäder, jordbruk och  andra samhällsintressen. Förordning (2018:2102).
28 §
För att främja sådana samordnade prioriteringar och  hänsynstaganden som avses i 26 § ska planen ange
1. prövningsgrupper för verksamheter som kan påverka en och  samma vattenförekomst, vattendrag eller avrinningsområde på  ett sådant sätt att verksamheterna bör prövas i ett  sammanhang, och
2. när ansökan om prövning i de olika prövningsgrupperna  senast bör ha getts in.
En prövningsgrupp ska anges som ett geografiskt avgränsat  område inom ett huvudavrinningsområde. Den geografiska  avgränsningen av ett huvudavrinningsområde framgår av bilaga 2  till vattenförvaltningsförordningen (2004:660).
Förordning (2020:664).
29 §
Naturvårdsverket, Riksantikvarieämbetet och  länsstyrelserna ska medverka i arbetet med förslagen enligt 
24 § så att de blir ändamålsenliga med hänsyn till
1. syftet att nå de mål och främja de samordnade  prioriteringar och hänsynstaganden som avses i 26 §, och
2. behovet av att vattenverksamheterna så snart som möjligt  får moderna miljövillkor.
Om en länsstyrelse är vattenmyndighet ska också  vattenmyndigheten medverka i arbetet. Förordning (2024:977).
30 §
Länsstyrelsen ska se till att frågor som rör skydd  och vård av kulturmiljöer förs in i arbetet med förslagen.
Förordning (2018:2102).
31 §
Havs- och vattenmyndigheten ska
1. samordna arbetet med förslagen, och
2. fortlöpande följa genomförandet av planen och vid behov se  till att de förslag tas fram som behövs för att hålla planen  aktuell med hänsyn till hur arbetet fortskrider.
I samordningen ska Havs- och vattenmyndigheten verka för att  berörda myndigheter, kommuner och intresseorganisationer ges  möjlighet att på lämpligt sätt medverka i arbetet med  förslagen. Förordning (2018:2102).
32 §
Havs- och vattenmyndigheten, Statens energimyndighet  och Affärsverket svenska kraftnät ska bedriva förslagsarbetet  så att det ges förutsättningar för myndigheterna att komma  överens om förslagen. Förordning (2018:2102).
33 §
När ett förslag är färdigt, ska Havs- och  vattenmyndigheten lämna förslaget till regeringen.
Om Havs- och vattenmyndigheten, Statens energimyndighet och  Affärsverket svenska kraftnät inte är överens om förslaget,  ska Havs- och vattenmyndigheten redovisa myndigheternas olika  uppfattningar i de frågor som oenigheten avser.
Om någon av de övriga medverkande myndigheterna har haft  synpunkter som inte har tillgodosetts i förslaget, ska Havs-  och vattenmyndigheten redovisa de synpunkterna och skälen för  att de inte har tillgodosetts. Förordning (2018:2102).
34 §
Ett förslag till nationell plan för moderna  miljövillkor ska lämnas till regeringen senast den 1 oktober 
2019. Därefter ska förslag till ändringar i planen lämnas  till regeringen i takt med att de behöver bli färdiga enligt 
31 § första stycket 2. Förordning (2018:2102).
35 §
När regeringen har beslutat planen eller en ändring i  den, ska Havs- och vattenmyndigheten underrätta de andra  berörda myndigheterna och göra den aktuella planen  tillgänglig för dem och för allmänheten.
Förordning (2018:2102).
Anmälan för att omfattas av den nationella planen
36 §
En vattenverksamhet ska omfattas av den nationella  planen för moderna miljövillkor, om verksamheten
1. är en sådan verksamhet som avses i 11 kap. 6 §  miljöbalken,
2. har påbörjats före utgången av 2018,
3. inte har tillståndsprövats eller omprövats enligt  miljöbalken efter utgången av 1998, och
4. senast den 1 juli 2019 är anmäld till länsstyrelsen för  att omfattas av planen. Förordning (2018:2102).
37 §
En anmälan enligt 36 § ska göras skriftligt till  länsstyrelsen av den som bedriver vattenverksamheten. Anmälan  ska ges in elektroniskt enligt ett formulär som Havs- och  vattenmyndigheten beslutar. Anmälan ska innehålla
1. uppgift om vem som är verksamhetsutövare eller innehavare  av anläggningen,
2. en kortfattad beskrivning av verksamheten eller  anläggningen, var den bedrivs eller finns och de  omständigheter som gör att den är eller har tillkommit för  produktion av vattenkraftsel,
3. uppgift om vem som äger den fastighet där verksamheten  eller anläggningen bedrivs eller finns, och
4. en kopia av det dokument som visar tillståndet eller  stödet för att bedriva verksamheten, om det finns ett sådant  dokument. Förordning (2018:2102).
38 §
Länsstyrelsen ska informera Havs- och  vattenmyndigheten om en anmälan som görs enligt 37 §, om  verksamheten uppfyller förutsättningarna för att omfattas av  den nationella planen.
Om verksamheten inte uppfyller förutsättningarna för att  omfattas av planen, ska länsstyrelsen med ett särskilt beslut  underrätta verksamhetsutövaren om det.  Förordning (2018:2102).
Indelning i prövningsgrupper och tid för ansökan
39 §
Prövningsgrupp och den tidpunkt när en ansökan om  prövning för moderna miljövillkor senast ska ha getts in för  en verksamhet inom en prövningsgrupp framgår av bilagan till  denna förordning.
En verksamhet som omfattas av den nationella planen tillhör  den prövningsgrupp inom vars geografiskt avgränsade område den  är belägen. Förordning (2020:664).
39 a §
Havs- och vattenmyndigheten ska föra en förteckning  över de prövningsgrupper som avses i 39 §. Förteckningen ska  kungöras på det sätt som gäller för författningar som meddelas  av Havs- och vattenmyndigheten.
Havs- och vattenmyndigheten ska se till att det finns kartor  som visar prövningsgruppernas geografiska avgränsningar. Dessa  kartor ska hållas tillgängliga hos myndigheten.
Förordning (2020:664).
39 b §
Länsstyrelsen ska informera de verksamhetsutövare vars  verksamhet omfattas av planen, om prövningsgrupp och tidpunkt  enligt 39 §. Förordning (2020:664).
40 §
I 11 kap. 27 § andra stycket 2 miljöbalken finns en  bestämmelse om att en verksamhet som omfattas av den  nationella planen får bedrivas trots kravet att ha moderna  miljövillkor så länge verksamhetsutövaren inte är försenad med  att ansöka om prövning enligt planen.
En verksamhet som har anmälts enligt 36 § denna förordning och  uppfyller förutsättningarna för att omfattas av planen ska  anses omfattas av planen även om planen inte är beslutad.  Verksamhetsutövaren ska inte anses vara försenad med att  ansöka om prövning för tid som inträffar innan planen är  beslutad eller innan den tidpunkt som avses i 39 §.
Förordning (2020:664).
Tillfälligt undantag från tillståndsplikt
41 §
En verksamhet som omfattas av den nationella planen  enligt 36 § får bedrivas till dess prövningen för moderna  miljövillkor är klar trots att verksamheten saknar tillstånd  enligt 11 kap. miljöbalken, om
1. verksamheten omfattas av 5 a § lagen (1998:811) om  införande av miljöbalken,
2. verksamheten bedrevs vid utgången av 2015, och
3. verksamhetsutövaren har ansökt om prövning eller inte  enligt 40 § är försenad med att ansöka om prövning.  Förordning (2018:2102).
Genomförandet av den nationella planen
42 §
Länsstyrelsen ska bevaka att de verksamheter som  omfattas av den nationella planen för moderna miljövillkor  blir föremål för prövning enligt planen. Om en  verksamhetsutövare är försenad med att ansöka om prövning  enligt planen, ska länsstyrelsen vidta de åtgärder som behövs  för att initiera prövningen. Förordning (2018:2102).
42 a §
Länsstyrelserna ska, i god tid före det att  verksamhetsutövaren senast ska ha gett in en ansökan om  prövning enligt 39 §, samverka kring det underlag som behövs  för att säkerställa en effektiv prövning.
Samverkan ska ske med de verksamhetsutövare vars verksamheter  omfattas av planen, samt med berörda kommuner, myndigheter och  intresseorganisationer.
Under samverkan ska de länsstyrelser som är vattenmyndigheter  se över klassificeringen av och miljökvalitetsnormerna för de  ytvattenförekomster som påverkas av de verksamheter som  samverkan avser. Översynen ska särskilt omfatta  förutsättningarna för att
1. förklara en vattenförekomst som kraftigt modifierad enligt 
4 kap. 3 § vattenförvaltningsförordningen (2004:660), och
2. besluta om mindre stränga krav enligt 4 kap. 10 §  vattenförvaltningsförordningen (2004:660).
Förordning (2025:542).
42 b §
Syftet med samverkan enligt 42 a § är att inför de  individuella prövningarna av berörda verksamheter sammanställa  det underlag som behövs för att
1. alla verksamheter inom en prövningsgrupp ska kunna förses  med moderna miljövillkor på ett sätt som, i enlighet med 
11 kap. 28 § miljöbalken, innebär största möjliga nytta för  vattenmiljön och en effektiv tillgång till vattenkraftsel,
2. tillgodose krav på en ansökans innehåll enligt 22 kap. 1 § 
4 miljöbalken, och
3. de länsstyrelser som är vattenmyndigheter ska kunna
a) bedriva arbetet med klassificering och kvalitetskrav enligt  vattenförvaltningsförordningen (2004:660) med den  prioriteringsordning som behövs för att genomföra den  nationella planen för moderna miljövillkor, och
b) utföra den översyn som avses i 42 a § tredje stycket.
Samverkan ska ske i den omfattning som länsstyrelsen bedömer  vara lämplig med hänsyn till syftet med samverkan, antalet  verksamheter som berörs, den eller de berörda  prövningsgruppernas storlek och förutsättningarna i övrigt.
Förordning (2025:714).
43 §
Havs- och vattenmyndigheten, Naturvårdsverket och  länsstyrelserna ska i de prövningar som görs enligt planen  samverka med varandra och fördela åtgärder mellan sig så att  genomförandet av planen blir effektivt och dubbelarbete  undviks. Förordning (2024:977).
44 §
Havs- och vattenmyndigheten ska hålla regeringen  informerad om genomförandet av planen.
Förordning (2018:2102).
Tillsyn och avgifter
45 §
Bestämmelser om tillsyn finns i 26 kap. miljöbalken och i  miljötillsynsförordningen (2011:13). Bestämmelser om det  tillsynsansvar som hör samman med denna förordning finns i 
2 kap. 4, 29 och 31 §§ miljötillsynsförordningen.
Bestämmelser om avgifter finns i förordningen (1998:940) om  avgifter för prövning och tillsyn enligt miljöbalken.
Förordning (2020:641).
Överklagande
46 §
I 19 kap. 1 § tredje stycket miljöbalken samt 1 kap. 2 §  första stycket och 5 kap. lagen (2010:921) om mark- och  miljödomstolar finns det bestämmelser om överklagande i  särskilda fall.
Naturvårdsverket och Havs- och vattenmyndigheten får överklaga  länsstyrelsens beslut som rör frågor om markavvattning.
Förordning (2024:977).
Straff och förverkande
47 §
I 29 kap. miljöbalken finns bestämmelser om straff och förverkande. Förordning (2018:2102).
Övergångsbestämmelser
2007:168
1. Denna förordning träder i kraft den 15 maj 2007.
2. Äldre föreskrifter gäller i mål och ärenden om vattenverksamhet som inletts före ikraftträdandet.
2017:975
1. Denna förordning träder i kraft den 1 januari 2018.
2. Äldre föreskrifter gäller fortfarande för handläggningen  av ärenden som har inletts före ikraftträdandet.
2024:977
1. Denna förordning träder i kraft den 1 januari 2025.
2. Äldre föreskrifter gäller fortfarande för mål och ärenden  som har inletts hos en prövningsmyndighet före  ikraftträdandet.
2025:216
1. Denna förordning träder i kraft den 16 april 2025.
2. Naturvårdsverket ska första gången redovisa en analys  enligt 11 a § senast den 23 juni 2025.
3. Domstolsverket ska första gången lämna uppgifter enligt 
11 c § senast den 23 april 2025.
Bilaga
Tid för ansökan om prövning av moderna miljövillkor
Huvudavrinnings-        Prövningsgrupp	Tidpunkt för
område                                  ansökan
Torneälven      	Torneälven	1 september 2022
Sangisälven	        Sangisälven	1 juli 2025
Luleälven	        Bodån   	1 februari 2027
Luleälven	        Bodträskån      1 februari 2027
Luleälven	        Luleälven	1 september 2033
Alterälven	        Alterälven	1 februari 2026
Piteälven	        Piteälven	1 september 2025
Åbyälven	        Åbyälven	1 juli 2025
Kågeälven	        Kågeälven	1 september 2022
Skellefteälven	        Skellefteälven	1 februari 2030
Bureälven	        Bureälven	1 februari 2032
Rickleån	        Rickleån	1 februari 2022
Sävarån	                Sävarån         1 februari 2026
Tavelån	                Tavelån         1 juli 2025
Umeälven	        Vindelälven	1 februari 2028
Umeälven	        Stornorrfors	1 februari 2028
Umeälven	        Umeälven	1 februari 2029
Öreälven	        Öreälven	1 september 2026
Husån	                Husån	        1 september 2026
Gideälven	        Gideälven	1 september 2027
Kustavrinnings-
område 20	        Idbyån	        1 juli 2025
Moälven	                Moälven	        1 september 2026
Nätraån	                Nätraån	        1 februari 2032
Kustavrinnings-
område10        	Mellan
Nätraån och
Ångermanälven	1 februari 2022
Ångermanälven	        Vojmån	        1 september 2029
Ångermanälven	        Ångermanälven	1 februari 2028
Ångermanälven	        Faxälven	1 februari 2029
Ångermanälven	        Fjällsjöälven	1 februari 2030
Kustavrinnings-
område 1                Mellan Ångerman-
älven och
Gådeån          1 februari 2022
Indalsälven	        Storbodströmmen	1 september 2035
Indalsälven	        Dammån	        1 september 2035
Indalsälven	        Ytterån
uppströms
Storsjön	1 februari 2035
Indalsälven	        Långan	        1 februari 2035
Indalsälven	        Indalsälven
uppströms
Ockeströmmen	1 februari 2036
Indalsälven	        Hårkan	        1 september 2034
Indalsälven	        Indalsälven	1 februari 2034
Indalsälven	        Åreälven	1 september 2036
Indalsälven	        Storsjön	1 september 2035
Ljungan	                Gimån	        1 februari 2026
Ljungan	                Ljungan	        1 juli 2025
Gnarpsån	        Gnarpsån	1 september 2033
Harmångersån	        Harmångersån	1 september 2026
Delångersån	        Delångersån	1 februari 2027
Ljusnan	                Ljusnan
nedströms
Orsjön	        1 september 2030
Ljusnan	                Ljusnan
uppströms
Laforsen	1 september 2032
Ljusnan	                Ljusnan
uppströms
Orsjön	        1 februari 2032
Ljusnan	                Voxnan	        1 februari 2031
Hamrångeån	        Hamrångeån	1 februari 2022
Testeboån	        Testeboån	1 september 2022
Gavleån	                Gavleån	        1 februari 2038
Gavleån	                Gavleån
uppströms
Storsjön	1 februari 2037
Dalälven	        Dalälven mellan	1 februari 2035
Dalälven	        Dalälven nedre	1 februari 2026
Dalälven	        Lillälven
uppströms
Dalälven	1 februari 2038
Dalälven	        Västerdalälven	1 september 2030
Dalälven	        Oreälven	1 september 2027
Dalälven	        Siljan mindre
biflöden	1 februari 2027
Dalälven	        Österdalälven	1 februari 2033
Tämnarån	        Tämnarån	1 februari 2022
Norrström	        Sverkestaån	1 september 2036
Norrström	        Hedströmmen	1 september 2026
Norrström	        Teen uppströms	1 februari 2039
Norrström               Dyltaån	        1 februari 2032
Norrström	        Borsån	        1 februari 2034
Norrström	        Svartån till
Hjälmaren	1 februari 2037
Norrström	        Hjälmaren	1 september 2037
Norrström	        Eksågsån	1 september 2038
Norrström	        Fyrisån	        1 september 2025
Norrström	        Kolbäcksån
nedre	        1 september 2028
Norrström	        Kolbäcksån övre	1 september 2029
Norrström	        Örsundaån	1 september 2025
Norrström	        Svartån till
Mälaren	        1 september 2025
Norrström	        Sagån	        1 september 2025
Norrström	        Nedre Arbogaån	1 februari 2036
Tyresån	                Tyresån	        1 februari 2022
Trosaån	                Trosaån	        1 februari 2022
Nyköpingsån	        Nyköpingsån	1 juli 2025
Kilaån	                Kilaån	        1 februari 2022
Kustavrinningsområde 16	Norr Bråviken	1 juli 2025
Motala ström	        Stångån	        1 september 2031
Motala ström	        Huskvarnaån	1 februari 2033
Motala ström	        Motala ströms
huvudfåra	1 februari 2031
Motala ström	        Svartån
uppströms Roxen	1 februari 2032
Motala ström	        Hällestadsån
uppströms Glan	1 september 2032
Motala ström	        Vättern norra	1 februari 2027
Motala ström	        Vättern södra	1 februari 2027
Söderköpingsån	        Söderköpingsån	1 juli 2025
Kustavrinningsområde 14	Mellan Söder-
köpingsån och
Vindån          1 juli 2025
Vindån	                Vindån	        1 juli 2025
Storån	                Storån	        1 februari 2036
Kustavrinningsområde 18	Mellan Storån
och Botorps-
strömmen	1 februari 2036
Botorpsströmmen	        Botorpsströmmen	1 september 2037
Marströmmen	        Marströmmen	1 februari 2036
Virån	                Virån	        1 september 2035
Emån	                Silverån	1 september 2028
Emån	                Emån nedströms
Gårdvedaån	1 februari 2028
Emån	                Gårdvedaån	1 februari 2028
Emån	                Emån uppströms
Gårdvedaån	1 september 2028
Alsterån	        Alsterån	1 september 2027
Ljungbyån	        Ljungbyån	1 februari 2036
Hagbyån	                Hagbyån	1 februari 2037
Bruatorpsån	        Bruatorpsån	1 februari 2037
Lyckebyån	        Lyckebyån	1 september 2035
Kustavrinningområde 9	Silletorpsån	1 februari 2038
Nättrabyån	        Nättrabyån	1 februari 2038
Kustavrinningsområde 2  Listerbyån	1 februari 2038
Ronnebyån	        Ronnebyån	1 september 2036
Vierydsån	        Vierydsån	1 september 2033
Bräkneån	        Bräkneån	1 juli 2025
Kustavrinningsområde 15	Hällarydsån	1 juli 2025
Mieån	                Mieån	1 september 2022
Mörrumsån	        Mörrumsån
uppströms
Helgasjön        1 september 2026
Mörrumsån	        Mörrumsån mellan
Åsnen och
Helgasjön	1 februari 2026
Mörrumsån	        Mörrumsån
nedströms Åsnen 1 februari 2026
Skräbeån	        Skräbeån	1 september 2025
Helge å	                Vramsån	        1 september 2029
Helge å	                Almaån	        1 september 2029
Helge å	                Helge å	        1 februari 2029
Kustavrinningsområde 13	Österlen	1 september 2025
Kävlingeån	        Kävlingeån	1 september 2025
Vege å	                Vege å	        1 september 2025
Rönne å	                Rönne å	        1 februari 2022
Stensån	                Stensån	        1 februari 2022
Lagan	                Härån	        1 februari 2035
Lagan	                Lagan nedströms
Ängabäck	1 februari 2032
Lagan	                Lagan uppströms
Ängabäck	1 september 2033
Lagan	                Toftaån	        1 september 2034
Lagan	                Krokån och
Vänneån	        1 september 2032
Lagan	                Lagan biflöden
nedströms
Ängabäck	1 september 2032
Lagan	                Bolmån	        1 februari 2034
Genevadsån	        Genevadsån	1 september 2022
Fylleån	                Fylleån	        1 september 2022
Nissan	                Kilan	        1 februari 2030
Nissan	                Nissan
uppströms
Färgaryd	1 september 2030
Nissan	                Nissan
nedströms
Färgaryd	1 februari 2030
Suseån	                Suseån	        1 september 2022
Ätran	                Ätran samt
Högvadsån	1 september 2026
Ätran	                Ätran biflöden
från Fegen	1 september 2029
Ätran	                Ätran uppströms
Högvadsån	1 februari 2029
Ätran                   Assman
uppströms Ätran 1 februari 2030
Kustavrinningsområde 11	Tvååkersån
m.fl.           1 februari 2022
Viskan	                Viskan	        1 september 2031
Kustavrinningsområde 19	Mellan Viskan
och Rolfsån     1 februari 2029
Rolfsån	                Rolfsån	        1 september 2022
Kungsbackaån	        Kungsbackaån	1 september 2025
Kustavrinningsområde 8	Mellan
Onsalahalvön
och Göta älv    1 juli 2025
Göta älv	        Alsterälven	1 februari 2032
Göta älv	        Visman	        1 september 2032
Göta älv	        Forsnäsån	1 februari 2035
Göta älv	        Åmålsån	        1 september 2035
Göta älv	        Råmmån och
Sjöråsån	1 februari 2035
Göta älv	        Borgvikeälven	1 september 2035
Göta älv	        Mölndalsån	1 februari 2026
Göta älv	        Nossan	        1 september 2034
Göta älv	        Vänern mindre
tillflöden	1 februari 2035
Göta älv	        Dalbergsån	1 februari 2035
Kustavrinningsområde 6	Mellan Göta älv
och Bäveån	1 februari 2022
Upperudsälven	        Upperudsälven 1	1 februari 2033
Upperudsälven	        Upperudsälven 2	1 september 2033
Upperudsälven	        Upperudsälven 3	1 september 2033
Upperudsälven	        Upperudsälven 4	1 september 2033
Byälven	                Byälven 2	1 september 2037
Byälven	                Byälven 3	1 februari 2038
Byälven	                Byälven 4	1 september 2038
Byälven	                Byälven 1	1 februari 2037
Norsälven	        Norsälven
nedströms Övre
Fryken	        1 februari 2036
Norsälven	        Norsälven
uppströms Övre
Fryken	        1 september 2036
Klarälven	        Kvarntorpsån	1 februari 2029
Klarälven	        Årosälven	1 september 2029
Klarälven	        Tjärnsälven	1 februari 2029
Klarälven	        Klarälven	1 september 2028
Gullspångsälven	        Svartälven
biflöden	1 september 2027
Gullspångsälven	        Storforsälven	1 februari 2028
Gullspångsälven	        Lungälven och
Bjurbäcksälven	1 september 2025
Gullspångsälven	        Svartälven övre	1 februari 2026
Gullspångsälven	        Sikforsån	1 september 2026
Gullspångsälven	        Gullspångsälven
nedre	        1 juli 2025
Tidan	                Ösan uppströms
Östen   	1 februari 2031
Tidan	                Tidan uppströms
Östen	        1 februari 2031
Tidan	                Tidan biflöden
till Stråken	1 februari 2031
Tidan	                Tidan nedströms
Östen	        1 februari 2031
Lidan	                Lidan	        1 september 2034
Säveån	                Säveån	        1 september 2030
Göta älv nedströms      Göta älvs
Vänern	                huvudfåra	1 februari 2034
Bäveån	                Bäveån	        1 juli 2025
Örekilsälven    	Örekilsälven	1 februari 2022
Enningdalsälven	        Enningdalsälven	1 februari 2022
Nea	                Nea	        1 februari 2027
Kustavrinningsområde 5	Gotland nordost	1 februari 2022
Fjällavrinningsområde 3	Avrinning till
Norge inom
domsområdet för
Mark- och miljö-
domstolen vid
Umeå tingsrätt  1 juli 2025
Kustavrinningsområde 17	Avrinning till
Östersjön inom
domsområdet för
Mark- och miljö-
domstolen vid
Umeå tingsrätt	1 februari 2026
Fjällavrinningsområde 2	Avrinning till
Norge inom
domsområdet för
Mark- och miljö-
domstolen vid
Östersunds
tingsrätt	1 februari 2029
Kustavrinningsområde 4	Avrinning till
Östersjön inom
domsområdet för
Mark- och miljö-
domstolen vid
Östersunds
tingsrätt	1 juli 2025
Fjällavrinningsområde 1	Avrinning till
Norge inom
domsområdet för
Mark- och miljö-
domstolen vid
Vänersborgs
tingsrätt	1 februari 2028
Kustavrinningsområde 7	Avrinning till
Östersjön inom
domsområdet för
Mark- och miljö-
domstolen vid
Nacka tingsrätt	1 februari 2022
Kustavrinningsområde 12	Avrinning till
Västerhavet inom
domsområdet för
Mark- och miljö-
domstolen vid
Vänersborgs
tingsrätt	1 februari 2022
Kustavrinningsområde 3	Avrinning till
Östersjön och
Västerhavet inom
domsområdet för
Mark- och miljö-
domstolen vid
Växjö tingsrätt	1 juli 2025
Förordning (2024:285).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.