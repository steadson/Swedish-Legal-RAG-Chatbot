Title: Lag (2010:111) om införande av socialförsäkringsbalken
SFS Number: Svensk författningssamling 2010:111
URL: https://www.riksdagen.se/sv/dokument-och-lagar/dokument/svensk-forfattningssamling/lag-2010111-om-inforande-av_sfs-2010-111/
Source Link: http://rkrattsbaser.gov.se/sfst?bet=2010:111
Amendment Register Link: http://rkrattsbaser.gov.se/sfsr?bet=2010:111
Ministry/Authority: Socialdepartementet
Issued: 2010-03-04
Metadata: {"Utfärdad": "2010-03-04", "Ändrad": "t.o.m. SFS 2024:1271"}

==================================================

Lag (2010:111) om införande av socialförsäkringsbalken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:111
Departement/myndighet
:   
Socialdepartementet
Utfärdad
:   
2010-03-04
Ändrad
:   
t.o.m. SFS 2024:1271
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Övergångsbestämmelser till 1-7 kap. (avdelning A)
3 kap. Övergångsbestämmelser till 8-22 kap. (avdelning B)
4 kap. Övergångsbestämmelser till 23-47 kap. (avdelning C)
5 kap. Övergångsbestämmelser till 48-52 kap. (avdelning D)
6 kap. Övergångsbestämmelser till 53-74 kap. (avdelning E)
7 kap. Övergångsbestämmelser till 75-92 kap. (avdelning F)
8 kap. Övergångsbestämmelser till 93-103 kap. (avdelning G)
9 kap. Övergångsbestämmelser till 104-117 kap. (avdelning H)
Övergångsbestämmelser
1 kap. Allmänna bestämmelser
1 §
Socialförsäkringsbalken och denna lag träder i kraft den 1 januari 2011.
2 §
Genom denna lag upphävs
1. lagen (1962:381) om allmän försäkring,
2. lagen (1962:382) angående införande av lagen om allmän försäkring,
3. lagen (1947:529) om allmänna barnbidrag,
4. lagen (1976:380) om arbetsskadeförsäkring,
5. lagen (1977:265) om statligt personskadeskydd,
6. lagen (1977:267) om krigsskadeersättning till sjömän,
7. lagen (1984:989) om socialförsäkringsväsendet under krig och krigsfara,
8. lagen (1986:378) om förlängt barnbidrag,
9. lagen (1988:360) om handläggning av ärenden om bilstöd till personer med funktionshinder,
10. lagen (1988:1463) om bidrag vid adoption av utländska barn,
11. lagen (1989:225) om ersättning till smittbärare,
12. lagen (1990:773) om särskilt pensionstillägg till ålderspension för långvarig vård av sjukt eller handikappat barn,
13. lagen (1993:389) om assistansersättning,
14. lagen (1993:737) om bostadsbidrag,
15. lagen (1996:1030) om underhållsstöd,
16. lagen (1998:674) om inkomstgrundad ålderspension,
17. lagen (1998:675) om införande av lagen (1998:674) om inkomstgrundad ålderspension,
18. lagen (1998:702) om garantipension,
19. lagen (1998:703) om handikappersättning och vårdbidrag,
20. lagen (1998:1755) om särskilda insatser för personer med tre fjärdedels sjukersättning eller aktivitetsersättning,
21. socialförsäkringslagen (1999:799),
22. lagen (2000:461) om efterlevandepension och efterlevandestöd till barn,
23. lagen (2000:462) om införande av lagen (2000:461) om efterlevandepension och efterlevandestöd till barn,
24. lagen (2001:761) om bostadstillägg till pensionärer m.fl.,
25. lagen (2001:853) om äldreförsörjningsstöd,
26. lagen (2003:763) om behandling av personuppgifter inom socialförsäkringens administration,
27. lagen (2004:115) om självbetjäningstjänster via Internet inom socialförsäkringens administration,
28. lagen (2004:274) med anledning av inrättande av Försäkringskassan,
29. lagen (2004:778) om allmänt ombud för socialförsäkringen,
30. lagen (2009:986) med anledning av inrättande av Pensionsmyndigheten, och
31. förordningen (1988:890) om bilstöd till personer med funktionshinder.
3 §
De upphävda författningarna tillämpas alltjämt i fråga om ersättningar, andra förmåner och betalningsskyldighet för underhållsstöd som avser tid före ikraftträdandet. De tillämpas även i fråga om pensionsgrundande inkomst, pensionsgrundande belopp, pensionspoäng och pensionsrätt för tidigare år än 2011 samt i fråga om omräkning av pensionsbehållning före 2011.
Ytterligare föreskrifter om att äldre bestämmelser ska tillämpas finns i 2-9 kap. Där finns också föreskrifter om att bestämmelserna i socialförsäkringsbalken i vissa fall ska tillämpas även i fråga om förmåner och andra förhållanden som avser tid före ikraftträdandet.
4 §
Om någon bestämmelse i de upphävda författningarna har tillämpats som grund för ett beslut eller en åtgärd och den motsvaras av en bestämmelse i socialförsäkringsbalken, ska beslutet eller åtgärden ha samma verkan som om balken hade tillämpats. Motsvarande gäller i fråga om föreskrifter som har meddelats med stöd av någon av de upphävda författningarna.
Ett beslut eller en åtgärd som har avsett havandeskapspenning ska likställas med ett beslut eller en åtgärd som har avsett graviditetspenning.
5 §
Ett beslut eller en åtgärd av en allmän försäkringskassa eller av Riksförsäkringsverket ska anses ha fattats respektive vidtagits av den av Försäkringskassan och Pensionsmyndigheten som ska handlägga ärenden om den förmån som beslutet eller åtgärden avser. Detta gäller dock inte när Riksförsäkringsverket har överklagat ett beslut av en allmän försäkringskassa.
Ett beslut eller en åtgärd av Försäkringskassan ska anses ha fattats respektive vidtagits av Pensionsmyndigheten, om denna ska handlägga ärenden om den förmån som beslutet eller åtgärden avser.
Ett beslut eller en åtgärd av Premiepensionsmyndigheten ska anses ha fattats respektive vidtagits av Pensionsmyndigheten.
6 §
Föreskrifter som gäller vid socialförsäkringsbalkens ikraftträdande och som har meddelats med stöd av bestämmelser i någon av de upphävda författningarna ska fortsätta att gälla. Detta gäller dock inte om regeringen eller, i fråga om föreskrifter som har meddelats av en annan myndighet, den myndigheten föreskriver något annat.
7 §
Om det i lag eller annan författning eller i särskilt beslut av regeringen finns en hänvisning till en bestämmelse i någon av de upphävda författningarna som motsvaras av en bestämmelse i socialförsäkringsbalken eller denna lag, ska hänvisningen i stället avse den nya bestämmelsen.
8 §
Termer och uttryck som används i denna lag har samma betydelse och tillämpningsområde som i socialförsäkringsbalken.
Vid tillämpning av denna lag ska uttrycket de upphävda författningarna omfatta, förutom de i 2 § angivna författningarna, även 2-19 §§ lagen (1988:1465) om ersättning och ledighet för närståendevård i lagens lydelse före den 1 januari 2011.
Lag (2010:1309)
.
2 kap. Övergångsbestämmelser till 1-7 kap. (avdelning A)
Administrationen
1 §
Pensionsmyndigheten ska, om inte annat är föreskrivet,  även handlägga ärenden om särskild efterlevandepension och  ärenden enligt följande lagar och bestämmelser:
1. 34 § i den upphävda lagen (1913:120) om allmän  pensionsförsäkring,
2. 35 § i den upphävda lagen (1935:434) om  folkpensionering,
3. den upphävda lagen (1946:433) om  frivillig statlig pensionsförsäkring, och
4. 22 kap. i den upphävda lagen (1962:381) om allmän  försäkring i dess lydelse före den 1 januari 1981.
Lag (2017:1129)
.
1 a §
Det som är föreskrivet i eller annars följer av lag eller annan författning eller särskilt beslut av regeringen i fråga om de allmänna försäkringskassorna, Riksförsäkringsverket eller Försäkringskassan ska tillämpas på den av Försäkringskassan och Pensionsmyndigheten som ska handlägga ärenden om den förmån som beslutet eller åtgärden avser.
Det som är föreskrivet i eller annars följer av lag eller annan författning eller särskilt beslut av regeringen i fråga om Premiepensionsmyndigheten ska tillämpas på Pensionsmyndigheten.
En allmän försäkringskassas behörighet att utse en styrelseledamot i en stiftelse ska utövas av Försäkringskassan.
Internationella förhållanden
1 b §
Bestämmelsen i 4 kap. 5 § socialförsäkringsbalken gäller på motsvarande sätt vid tillämpning av förordning (EEG) nr 1408/71 av den 14 juni 1971 om tillämpningen av systemen för social trygghet när anställda, egenföretagare eller deras familjemedlemmar flyttar inom gemenskapen.
Lag (2011:1076)
.
2 §
Överenskommelser som är i kraft i förhållande till Sverige och som regeringen har ingått före 2001 med främmande makt om utsträckt tillämpning av någon av den upphävda lagen
(1962:381) om allmän försäkring och den upphävda lagen
(1947:529) om allmänna barnbidrag eller om undantag i vissa fall från det som föreskrivs i dem, ska utan hinder av bestämmelserna i socialförsäkringsbalken tillämpas även efter det att denna trätt i kraft.
3 §
Överenskommelser som regeringen har ingått med främmande makt före 1999 angående utsträckt tillämpning av den upphävda lagen (1962:381) om allmän försäkring eller om undantag i vissa fall från det som föreskrivs i den lagen och som ska tillämpas vid tillgodoräknande av pensionsgrundande inkomst, pensionspoäng eller vårdår enligt 11 kap. samma lag, ska för tid efter 2010 i stället tillämpas vid tillgodoräknande av pensionsgrundande inkomst, pensionspoäng eller vårdår enligt 59 och 61 kap. socialförsäkringsbalken. Vidare ska vad som av en sådan överenskommelse följer om försäkring för tilläggspension och om bosättning i Sverige, också vid tillämpning av bestämmelserna i balken om tillgodoräknande av pensionsgrundande belopp enligt 60 kap. och pensionsrätt enligt 61 kap. balken anses gälla försäkring för inkomstgrundad ålderspension och bosättning här.
Basbelopp och förhöjt basbelopp
4 §
Om det i lag eller annan författning eller på annat sätt hänvisas till basbelopp eller förhöjt basbelopp enligt den upphävda lagen (1962:381) om allmän försäkring ska därmed avses prisbasbelopp enligt 2 kap. 6 och 7 §§
socialförsäkringsbalken respektive förhöjt prisbasbelopp enligt 2 kap. 6-8 §§ balken, om inte annat anges eller framgår av omständigheterna.
I fråga om basbelopp och prisbasbelopp för 2010 och tidigare år tillämpas den upphävda lagen (1962:381) om allmän försäkring, om inte annat anges eller framgår av omständigheterna.
Registrerat partnerskap
5 §
I 2 och 3 §§ lagen (2009:260) om upphävande av lagen
(1994:1117) om registrerat partnerskap finns bestämmelser om rättsverkningar av registrerat partnerskap.
Bosättning i Sverige och utlandsvistelse
6 §
Bestämmelserna i 4-6 kap. socialförsäkringsbalken om personer som lämnar eller kommer till Sverige ska tillämpas även på personer som har lämnat respektive kommit till landet före balkens ikraftträdande.
Änkepension, omställningspension och barnpension
7 §
Den som är bosatt i Sverige är, utöver vad som anges i 5 kap. 9 § socialförsäkringsbalken, försäkrad för 90-
procentstillägg enligt 83 kap. 2 § 2 samma balk och 7 kap. 10
§ första stycket 2 denna lag samt 25-procentstilllägg enligt 7 kap. 2 § 2 denna lag, i båda fallen beräknat i förhållande till det antal år som har tillgodoräknats som bosättningstid i Sverige för den avlidne, om dödsfallet inträffat före den 1 januari 2003. För sådan pension gäller bestämmelsen i 5 kap.
14 § andra stycket nämnda balk. Bestämmelsen i 6 kap. 6 § 9 balken ska inte omfatta sådan pension.
Garantipension till änkepension
8 §
En änka som är bosatt i Sverige är, utöver vad som anges i 5 kap. 9 § balken, försäkrad för garantipension till änkepension om dödsfallet inträffat före den 1 januari 2003.
För sådan pension gäller bestämmelserna i 5 kap. 10 § och 14 § andra stycket balken.
Föräldrapenningsförmåner
9 §
I fråga om föräldrapenning för barn som är födda före den 1 juli 2006 tillämpas 3 kap. 4 § 2 och 8 § första stycket samt 4 kap. 6 § i den upphävda socialförsäkringslagen
(1999:799) i deras lydelse före nämnda dag i stället för 6 kap. 6 § 2, 11 § första stycket och 16 §
socialförsäkringsbalken. Som lägstanivå för hel föräldrapenning ska då räknas 60 kronor om dagen.
Arbetsskadeförsäkring
10 §
Bestämmelserna i 1 kap. 1 § i den upphävda lagen
(1976:380) om arbetsskadeförsäkring i deras lydelse före den 1 januari 1982 tillämpas i fråga om skada som har inträffat före den dagen samt i fråga om försäkrade för vilka undantag från försäkringen för tilläggspension enligt den upphävda lagen (1962:381) om allmän försäkring ägde giltighet efter utgången av 1981.
11 §
Bestämmelserna i 1 kap. 1 § i den upphävda lagen
(1976:380) om arbetsskadeförsäkring i deras lydelse före den 1 januari 2001 tillämpas i fråga om skador som har inträffat före den dagen.
12 §
I fråga om arbete som har upphört under perioden oktober-december 2000 ska efterskyddstiden i 6 kap. 8 § andra stycket socialförsäkringsbalken räknas från ingången av 2001.
Statligt personskadeskydd
13 §
Bestämmelserna i 1 § första stycket i den upphävda lagen
(1977:265) om statligt personskadeskydd i deras lydelse före den 1 januari 1982 tillämpas i fråga om den som har antagits till bistånds- och katastrofutbildning före den dagen.
14 §
Bestämmelserna i 1 § i den upphävda lagen (1977:265) om statligt personskadeskydd i deras lydelse före den 1 juli 1995 tillämpas i fråga om tjänstgöring före den dagen.
15 §
Bestämmelsen i 1 § första stycket 5 i den upphävda lagen
(1977:265) om särskilt personskadeskydd i dess lydelse före den 1 januari 2007 tillämpas i fråga om den som utfört ungdomstjänst på grund av en föreskrift som meddelats före nämnda dag.
15 a §
Bestämmelserna i 1 § i den upphävda lagen (1977:265)
om statligt personskadeskydd i deras lydelse före den 1 juli 2010 tillämpas i fråga om den som inställt sig till antagningsprövning enligt lagen (1994:1810) om möjlighet för kvinnor att fullgöra värnplikt eller civilplikt med längre grundutbildning.
Lag (2010:468)
.
Handikappersättning till utlandet
16 §
Den som vid utgången av 2000 fick handikappersättning  som tillägg till pension enligt den upphävda lagen (1962:381)  om allmän försäkring utbetalad till utlandet ska, trots  bestämmelserna i 5 kap. socialförsäkringsbalken, ha rätt att  få handikappersättning enligt balken utbetalad till utlandet.  Handikappersättningen ska då beräknas enligt de äldre  bestämmelserna om sådan ersättning i den upphävda lagen om  allmän försäkring. Om förmånen har beviljats för begränsad  tid eller om den ska omprövas enligt 50 kap. 14 § balken i  lydelsen före den 1 januari 2019, ska dock bestämmelserna om  handikappersättning och utlandsvistelse i samma balk i deras  lydelse före den 1 januari 2019 tillämpas.
Lag (2018:1270)
.
Folkpensionsförmåner till utlandet
17 §
Den som vid utgången av 2002 fick folkpension vid bosättning utomlands ska ha fortsatt rätt till utbetalning av sådan ersättning eller pension som har trätt i stället för folkpensionen enligt äldre bestämmelser i den upphävda lagen
(1962:381) om allmän försäkring eller enligt 4 kap. 4 eller 6
§ i den upphävda socialförsäkringslagen (1999:799).
Efterlevandestöd lämnas dock endast om det fanns sådana skäl som avsågs i 4 kap. 4 § i den upphävda socialförsäkringslagen. I fråga om garantipension tillämpas bestämmelserna i 18 §.
Garantipension till utlandet
18 §
Den som vid utgången av 2002 fick bosättningsbaserad folkpension i form av ålderspension utbetald till utlandet ska utan hinder av bestämmelserna i 5 kap.
socialförsäkringsbalken ha rätt att få utbetalningen av garantipensionen gjord till utlandet och beräknad på samma sätt som skulle ha gjorts vid bosättning i Sverige.
Särskild efterlevandepension
19 §
En efterlevande som vid ingången av 2003 fick eller hade rätt till särskild efterlevandepension eller garantipension till sådan pension enligt den upphävda lagen (2000:462) om införande av lagen (2000:461) om efterlevandepension och efterlevandestöd till barn, ska omfattas av bestämmelserna i 5 kap. 13-16 och 18 §§ samt 6 kap. 15-18 §§
socialförsäkringsbalken. Bestämmelserna ska tillämpas som om den efterlevande fick omställningspension eller garantipension till sådan pension.
20 §
Har upphävts genom
lag (2017:1129)
.
3 kap. Övergångsbestämmelser till 8-22 kap. (avdelning B)
Föräldrapenning
1 §
I fråga om flerbarnsfödsel tillämpas 4 kap. 6 § fjärde stycket i den upphävda lagen (1962:381) om allmän försäkring i dess lydelse före den 1 januari 2000 i stället för 12 kap.
42-45 §§ socialförsäkringsbalken, om barnen är födda eller, i fråga om adopterade barn, adopterade före den dagen.
2 §
I fråga om barn som är födda eller, i fråga om adopterade barn, adopterade före den 1 januari 2002 tillämpas bestämmelserna om antalet ersatta dagar i 4 kap. 3 § första stycket och 6 § tredje stycket samt bestämmelserna i 4 kap. 3
§ sjätte stycket i den upphävda lagen (1962:381) om allmän försäkring i deras lydelse före den dagen i stället för 12 kap. 12 § första stycket samt 17 och 39-45 §§
socialförsäkringsbalken.
3 §
För hel föräldrapenning för barn som är födda före den 1 juli 2006 är lägstanivån 60 kronor om dagen.
4 §
Bestämmelserna om omräkning i 12 kap. 27 och 28 §§
socialförsäkringsbalken ska tillämpas på sjukpenninggrundande inkomst som beräknas för tid efter utgången av juni 2005. För tid dessförinnan tillämpas bestämmelserna i 4 kap. 6 § sjätte stycket i den upphävda lagen (1962:381) om allmän försäkring i deras lydelse före den 1 juli 2005.
5 §
Vid prövning av om en förälder uppfyller 240-
dagarsvillkoret i 12 kap. 35 § 1 socialförsäkringsbalken ska som lägstanivå för hel föräldrapenning räknas 60 kronor om dagen till den del den där angivna tidsperioden hänför sig till tid före den 1 juli 2006.
Barnbidrag
6 §
Den som före den 1 juli 1995 förordnats som förmyndare för en omyndig ska vid tillämpning av 16 kap.
socialförsäkringsbalken anses som särskilt förordnad vårdnadshavare, om vårdnad ingår i uppdraget.
7 §
Bestämmelserna i 4 § första stycket och 4 a § andra stycket i den upphävda lagen (1947:529) om allmänna barnbidrag i deras lydelse före den 1 juli 2006 tillämpas, om anmälan enligt något av dessa lagrum har gjorts före den dagen, i stället för bestämmelserna i 16 kap. 4-10 och 14-17
§§ socialförsäkringsbalken.
Underhållsstöd
8 §
Om en bidragsskyldigs inkomst av kapital tidigare har ökats till följd av ett uppskovsavdrag enligt den upphävda lagen (1993:1469) om uppskovsavdrag vid byte av bostad och avdraget har medgetts vid en taxering som legat till grund för fastställande av återbetalningsskyldighet enligt 25 § i den upphävda lagen (1996:1030) om underhållsstöd i dess lydelse före den 1 november 1999 får kapitalinkomsten enligt 19 kap. 13 § socialförsäkringsbalken minskas med ett belopp motsvarande uppskovsavdraget.
Adoptionsbidrag
9 §
Vid tillämpning av denna lag ska adoptionsbidrag anses avse den tidpunkt då adoptivföräldrarna får barnet i sin vård.
4 kap. Övergångsbestämmelser till 23-47 kap. (avdelning C)
Sjukpenning
1 §
I fråga om ersättning vid yrkesskada m.m. som har inträffat före den 1 juli 1977 tillämpas 3 kap. 13 § i den upphävda lagen (1962:381) om allmän försäkring i dess lydelse före den dagen.
2 §
Bestämmelserna i 26 kap. 7 och 9 §§
socialförsäkringsbalken om ändring av sjukpenninggrundande inkomst vid ändring av sjukersättning tillämpas på motsvarande sätt när särskild efterlevandepension enligt 7 kap. denna lag ändras på grund av att den försäkrades förmåga eller möjlighet att skaffa sig inkomst genom arbete har ändrats.
3 §
Vid tillämpning av bestämmelserna i 26 kap. 11 §
socialförsäkringsbalken likställs studiestöd enligt den upphävda studiestödslagen (1973:349) eller enligt övergångsbestämmelserna till studiestödslagen (1999:1395) med studiestöd enligt studiestödslagen (1999:1395).
4 §
Bestämmelsen i 26 kap. 12 § socialförsäkringsbalken tillämpas bara för tid efter utgången av juni 2005.
5 §
Tid då en försäkrad fått interpraktikstipendium för tid efter utgången av juni 2006 likställs med sådan tid som avses i 26 kap. 13 § socialförsäkringsbalken.
6 §
Vid omräkning enligt 3 kap. 5 c § i den upphävda lagen
(1962:381) om allmän försäkring i dess lydelse före den 1 juli 2008 ska omräkning av den sjukpenninggrundande inkomsten för varje helt år som infallit före den 1 juli 2005 göras med utgångspunkt i löneutvecklingen inom yrkesområdet.
Lag (2011:1076)
.
7 §
Bestämmelserna om omräkning i 26 kap. 28-31 §§
socialförsäkringsbalken ska tillämpas på sjukpenninggrundande inkomst som beräknas för tid efter utgången av juni 2005. För en försäkrad som avses där och som har en sjukpenninggrundande inkomst som är att hänföra till inkomst av annat förvärvsarbete ska omräkningen av denna inkomst emellertid göras tidigast den 1 juli 2006.
8 §
För den som är född 1937 eller tidigare tillämpas 3 kap.
3 § i den upphävda lagen (1962:381) om allmän försäkring i dess lydelse före den 1 januari 2003 i stället för 27 kap. 34 och 37 §§ socialförsäkringsbalken. Vid tilllämpning av paragrafen ska med ålderspension enligt den förstnämnda lagen likställas allmän ålderspension enligt balken.
9 §
Om sjukersättning i form av garantiersättning till följd av bestämmelserna i 7 kap. 33 § inte ska lämnas, ska det vid tillämpningen av 26 kap. 7 och 9 §§ eller 27 kap. 54 §
socialförsäkringsbalken ändå anses som om sådan förmån lämnas.
10 §
En försäkrad har inte rätt till sjukpenning om han eller hon
1. får hel särskild efterlevandepension, eller
2. under månaden närmast före den då han eller hon har börjat få hel ålderspension har fått hel särskild efterlevandepension.
Vid prövningen av den försäkrades rätt till sjukpenning ska det vid bedömningen av hans eller hennes arbetsförmåga bortses från den nedsättning av förmågan eller möjligheten att bereda sig arbetsinkomst som ligger till grund för ersättning till den försäkrade i form av särskild efterlevandepension.
11 §
Vid beräkning av sjukpenninggrundande inkomst för tid före den 1 januari 2008 tillämpas 3 kap. 2 c § i den upphävda lagen (1962:381) om allmän försäkring i dess lydelse före nämnda dag.
12 §
I fråga om ersättningsfall som pågick den 1 juli 2008 gäller för en  försäkrad, som då inte hade eller skulle ha rätt till sjukpenning på normalnivån vid nedsatt arbetsförmåga, att sjukpenning på fortsättningsnivån alltid kan lämnas för 550 dagar.
13 §
Försäkringskassan får lämna sjukpenning på fortsättningsnivån utan ansökan av den försäkrade vid sjukperiod som pågick den 30 september 2008.
14 §
Bestämmelserna i 3 kap. 4 a § i den upphävda lagen
(1962:381) om allmän försäkring i dess lydelse före den 1 januari 2009 tillämpas i de fall då den försäkrade får ersättning på grund av försäkringsavtal som ingåtts före den 1 januari 2009 och inte förnyats därefter.
15 §
Vid sammanläggning av dagar i sjukperioder, enligt 27 kap. 51 §, ska endast dagar efter utgången av juni 2008 beaktas.
15 a §
Vid beräkning enligt 25 kap. 9 §
socialförsäkringsbalken av sjukpenninggrundande inkomst som avser tid före den 1 juli 2010 tillämpas fortfarande bestämmelserna i 3 kap. 2 § i den upphävda lagen (1962:381) om allmän försäkring i deras lydelse före nämnda dag.
Lag (2010:424)
.
15 b §
Tid för sådan anmälan som anges i 25 kap. 9 §
socialförsäkringsbalken räknas även före balkens ikraftträdande.
Lag (2010:424)
.
15 c §
Vid tillämpning av bestämmelserna i 27 kap. 39 §
socialförsäkringsbalken ska, för försäkrade som gått miste om sjukpenning som svarar mot inkomst av annat förvärvsarbete till följd av bestämmelserna i 3 kap. 4 § första stycket 1 i den upphävda lagen (1962:381) om allmän försäkring i deras lydelse före den 1 juli 2010, inom tolvmånadersperioden även beaktas sjukperioder och dagar som infallit före denna dag.
Lag (2010:424)
.
15 d §
För försäkrad med sjukpenning som svarar mot inkomst av annat förvärvsarbete ska ett beslut som fattats enligt 3 kap.
4 b § i den upphävda lagen (1962:381) om allmän försäkring i dess lydelse före den 1 juli 2010 gälla de första sju dagarna i en sjukperiod.
Lag (2010:424)
.
Frivillig sjukpenningförsäkring
16 §
Bestämmelserna om frivillig sjukpenningförsäkring i 21 kap. 1 och 3 §§ i den upphävda lagen (1962:381) om allmän försäkring i deras lydelse före den 1 januari 2008 tillämpas på pågående försäkringsfall som har inträffat före nämnda dag.
Rehabiliteringspenning
17 §
Vid tillämpning av bestämmelserna i 31 kap. 12 §
socialförsäkringsbalken likställs studiestöd enligt den upphävda studiestödslagen (1973:349) eller enligt övergångsbestämmelserna till studiestödslagen (1999:1395) med studiestöd enligt studiestödslagen (1999:1395).
Sjukersättning och aktivitetsersättning
18 §
Beträffande rätt till förtidspension på grund av avgifter, som erlagts enligt 34 § i den upphävda lagen
(1913:120) om allmän pensionsförsäkring, enligt 35 § i den upphävda lagen (1935:434) om folkpensionering eller enligt den upphävda lagen (1946:433) om frivillig statlig pensionsförsäkring, ska äldre bestämmelser alltjämt gälla.
19 §
Om det görs sannolikt att avgifter enligt 4 § i den upphävda lagen (1913:120) om allmän pensionsförsäkring erlagts av någon som inte var berättigad till folkpension enligt den upphävda lagen (1962:381) om allmän försäkring, ska Pensionsmyndigheten bevilja honom eller henne pension med lägst vad som motsvarar pension på grund av de avgifter som kan antas ha blivit erlagda.
20 §
Beträffande avgifts- eller grundpension enligt äldre bestämmelser, som vid utgången av 1962 erhölls av den, som inte var berättigad till folkpension enligt den upphävda lagen (1946:431) om folkpensionering, ska de äldre bestämmelserna fortfarande gälla.
21 §
Bestämmelserna om frivillig pensionsförsäkring i 22 kap.
i den upphävda lagen (1962:381) om allmän försäkring i deras lydelse före den 1 januari 1981 tillämpas på försäkring på grund av avgift som har erlagts före den dagen.
22 §
I fråga om rätt till inkomstrelaterad sjukersättning eller inkomstrelaterad aktivitetsersättning enligt 34 kap. 2 §
socialförsäkringsbalken och beräkning av bruttoårsinkomst enligt 34 kap. 6 § balken ska i förekommande fall pensionsgrundande belopp med anledning av förtidspension eller sjukbidrag likställas med pensionsgrundande inkomst eller pensionsgrundande belopp med anledning av sjukersättning eller aktivitetsersättning.
23 §
Med försäkringstid för garantiersättning enligt 35 kap. 
4 § socialförsäkringsbalken ska för tid före 2003 avses  bosättningstid enligt 5 kap. i den upphävda lagen (1962:381)  om allmän försäkring i dess lydelse före den 1 januari 2003.
För en försäkrad som före den 1 januari 2003 hade folkpension  i form av förtidspension i förhållande till det antal år för  vilka tillgodoräknats pensionspoäng för tilläggspension ska  försäkringstid för garantiersättning beräknas med samma  kvotdel av 40 års försäkringstid som svarar mot den kvotdel av 
30 års tillgodoräknade pensionspoäng som folkpensionen  beräknats på.
För en försäkrad som beviljas sjukersättning eller  aktivitetsersättning för tid från och med den 1 juli 2025  eller från och med en senare tidpunkt ska det vid tillämpning  av första stycket dock inte tillgodoräknas sådan tid som avses  i 5 kap. 7 § i den upphävda lagen (1962:381) om allmän  försäkring i dess lydelse före den 1 januari 2003, om den  försäkrade inte oavbrutet haft rätt till sjukersättning eller  aktivitetsersättning sedan före den 1 juli 2025.
Lag (2024:1271)
.
24 §
För sjukersättning som enligt punkt 5 i övergångsbestämmelserna till lagen (2001:489) om ändring i lagen (1962:381) om allmän försäkring trätt i stället för förtidspension eller sjukbidrag som den försäkrade då hade rätt till gäller bestämmelserna i 25-28 §§.
25 §
Om den försäkrade vid utgången av 2002 hade rätt till tilläggspension i form av förtidspension eller sjukbidrag lämnas inkomstrelaterad sjukersättning enligt 34 kap.
socialförsäkringsbalken. Antagandeinkomsten ska då i stället för vad som föreskrivs i det kapitlet beräknas enligt 26 §.
26 §
Antagandeinkomsten är summan av det för 2003 gällande prisbasbeloppet och produkten av detta basbelopp och den medelpensionspoäng som legat till grund för beräkningen av tilläggspensionen.
Om tilläggspensionen är avkortad på grund av att den försäkrade tillgodoräknats pensionspoäng för mindre än 30 år ska antagandeinkomsten avkortas. Avkortning ska ske med en trettiondel av antagandeinkomsten för varje år som antalet år med pensionspoäng understiger 30.
27 §
Sjukersättning som avses i 25 § och garantiersättning enligt 35 kap. socialförsäkringsbalken ska justeras med det justeringsbelopp som fastställts enligt punkterna 8-14 i övergångsbestämmelserna till lagen (2001:489) om ändring i lagen (1962:381) om allmän försäkring. Ett justeringsbelopp som medför avräkning på sjukersättningen ska i första hand reducera garantiersättningen.
Det som föreskrivs om garantiersättning ska även gälla justeringsbelopp som medför höjning av sjukersättning. Ett sådant justeringsbelopp ska anknytas till prisbasbeloppet och omräknas vid förändringar av detta.
28 §
Sjukersättning ska inte längre justeras enligt 27 § om
- sjukersättning efter omvandlingen ska lämnas på högre eller lägre förmånsnivå än tidigare,
- sjukersättning efter omvandlingen ska samordnas i högre eller lägre grad med livränta som avses i 36 kap. 3 § eller 41-44 kap. socialförsäkringsbalken, eller
- obegränsad skattskyldighet enligt inkomstskattelagen
(1999:1229) inträder för en försäkrad som vid omvandlingen fick förtidspension eller sjukbidrag som beskattades enligt lagen (1991:586) om särskild inkomstskatt för utomlands bosatta eller som på grund av dubbelbeskattningsavtal inte var skattskyldig i Sverige.
29 §
Har upphävts genom
lag (2014:238)
.
30 §
Bestämmelserna i 7 kap. 1 och 3 §§ i den upphävda lagen
(1962:381) om allmän försäkring i deras lydelse före den 1 juli 2008 ska tillämpas, dock längst till och med december 2012, för tidsbegränsad sjukersättning och aktivitetsersättning som avser en period som har påbörjats före den 1 juli 2008. I de fall en ansökan om sjukersättning eller aktivitetsersättning har kommit in till Försäkringskassan efter utgången av juni 2008, tillämpas också bestämmelserna i 7 kap. 1 och 3 §§ i den upphävda lagen
(1962:381) om allmän försäkring i deras lydelse före den 1 juli 2008 i fråga om den försäkrades rätt till sjukersättning från och med en tidpunkt före den 1 juli 2008 och tills vidare eller aktivitetsersättning som avser en period som påbörjas före nämnda dag.
31 §
För en försäkrad, vars rätt till tidsbegränsad sjukersättning upphörde vid utgången av juni 2008 eller avser en period som har påbörjats före den 1 juli 2008 och upphör efter utgången av juni 2008, kan tidsbegränsad sjukersättning beviljas enligt bestämmelserna i 7 kap. 1 och 3 §§ i den upphävda lagen (1962:381) om allmän försäkring i deras lydelse före den 1 juli 2008 för ytterligare perioder om sammanlagt högst 18 månader, dock längst till och med december 2012. Detta gäller även för en försäkrad, vars rätt till aktivitetsersättning upphör på grund av att han eller hon fyller 30 år.
Det som föreskrivs i första stycket om en period som har påbörjats före den 1 juli 2008 tillämpas också i fråga om en period som har påbörjats senare, om beslutet om sjukersättning har meddelats före nämnda dag.
32 §
För en försäkrad, vars rätt till aktivitetsersättning upphörde vid utgången av juni 2008 eller avser en period som har påbörjats före den 1 juli 2008 och upphör efter utgången av juni 2008, kan aktivitetsersättning beviljas enligt bestämmelserna i 7 kap. 1 och 3 §§ i den upphävda lagen
(1962:381) om allmän försäkring i deras lydelse före den 1 juli 2008 för ytterligare perioder om sammanlagt högst 18 månader. Om aktivitetsersättningen upphör på grund av att den försäkrade fyller 30 år tillämpas 31 §.
Det som föreskrivs i första stycket om en period som har påbörjats före den 1 juli 2008 tillämpas också i fråga om en period som har påbörjats senare, om beslutet om aktivitetsersättning har meddelats före nämnda dag.
33 §
Bestämmelser om samordning mellan sjukersättning i form av garantiersättning och garantipension till änkepension finns i 7 kap. 33 §.
Förmåner vid arbetsskada
34 §
I fråga om en skada som har inträffat före den 1 juli 1977 ska den upphävda lagen (1954:243) om yrkesskadeförsäkring tillämpas i stället för bestämmelserna i 39-42 kap. socialförsäkringsbalken med undantag av 13 § andra stycket i förstnämnda lag såvitt gäller avdrag på sjukpenning vid sjukhusvård. Vid tillämpning av 26 § andra stycket samma lag ska med pension enligt den upphävda lagen (1962:381) om allmän försäkring likställas allmän ålderspension enligt socialförsäkringsbalken. Bestämmelserna i 3 kap. 5 § första stycket andra meningen och 6 § andra stycket andra meningen i den upphävda lagen (1976:380) om arbetsskadeförsäkring i bestämmelsernas lydelse före den 1 juli 1993 ska tillämpas på motsvarande sätt i fråga om sjukpenning enligt den upphävda lagen om yrkesskadeförsäkring.
35 §
Bestämmelserna i  4 kap. 8 § och 6 kap. 1 § fjärde stycket första meningen i den upphävda lagen (1976:380) om arbetsskadeförsäkring i deras lydelse före den 1 januari 1982 tillämpas i fråga om skada som har inträffat före den dagen samt i fråga om försäkrade för vilka undantag från försäkringen för tilläggspension enligt den upphävda lagen
(1962:381) om allmän försäkring ägde giltighet efter utgången av 1981.
36 §
Bestämmelserna i 2 kap. 1 och 2 §§ i den upphävda lagen
(1976:380) om arbetsskadeförsäkring i deras lydelse före den 1 januari 1993 tillämpas i fråga om arbetsskador som har inträffat före den dagen och anmälts till en allmän försäkringskassa senast den 30 juni 1993.
37 §
En försäkrad som fått sitt livränteunderlag fastställt med tillämpning av de bestämmelser i den upphävda lagen
(1976:380) om arbetsskadeförsäkring som gällde under tiden den 1 januari-den 31 maj 1993 har rätt att efter ansökan hos Försäkringskassan få sin livränta omprövad enligt de bestämmelser som trädde i kraft den 1 juni 1993.
38 §
Arbetsskadeersättning till en arbetstagare som var anställd hos ett affärsverk när en arbetsskada inträffade ska debiteras verket om skadan fastställts i lagakraftvunnet beslut före utgången av juni 1995.
39 §
Bestämmelserna i 4 kap. 5 § andra stycket och 6 § i den upphävda lagen (1976:380) om arbetsskadeförsäkring i deras lydelse före den 1 januari 1997 tillämpas i fråga om livränta som börjat lämnas före den dagen.
40 §
Arbetsskadelivränta till en person som är född 1937 eller tidigare och som vid utgången av 2002 hade rätt till sådan livränta ska betalas ut med lägst det belopp som han eller hon vid tillämpning av bestämmelserna i 4 kap. 4 § i den upphävda lagen (1976:380) om arbetsskadeförsäkring i deras lydelse före den 1 januari 1999 hade rätt till i december 2002. Detta belopp ska anknytas till prisbasbeloppet för 2002 och räknas om vid förändring av detta.
41 §
Vid samordning mellan sjukersättning, som enligt övergångsbestämmelserna till lagen (2001:489) om ändring i lagen (1962:381) om allmän försäkring omvandlats från förtidspension, och livränta på grund av arbetsskada enligt 41 kap. socialförsäkringsbalken ska utöver den livränta som överstiger sjukersättningen lämnas ett tillägg i form av en bruttoförhöjning som svarar mot skillnaden mellan den utbetalda sjukersättningen i januari 2003 och den förtidspension som skulle ha betalats ut för samma månad om äldre bestämmelser fortfarande hade varit gällande.
Bruttoförhöjningen anknyts till prisbasbeloppet och omräknas vid förändringar av detta. Om graden av samordning av livräntan och sjukersättningen förändras efter omvandlingen bortfaller bruttoförhöjningen. För bruttoförhöjning ska i övrigt gälla det som föreskrivs om garantiersättning i 35 kap. socialförsäkringsbalken.
Det som föreskrivs i första stycket om förtidspension tillämpas också i fråga om sjukbidrag.
42 §
Bestämmelserna i 2 kap. 1 och 2 §§ i den upphävda lagen
(1976:380) om arbetsskadeförsäkring i deras lydelse före den 1 juli 2002 tillämpas i fråga om  arbetsskador som har inträffat före den dagen.
43 §
För den som är född 1937 eller tidigare tillämpas bestämmelserna i 6 kap. 2 § i den upphävda lagen (1976:380)
om arbetsskadeförsäkring i deras lydelse före den 1 januari 2003 utom såvitt avser sådan livränta som avser skada som inträffat den månad då den försäkrade fyller 65 år eller senare.
44 §
I fråga om livräntor som har beslutats före den 1 januari 2006 tillämpas 4 kap. 5 och 6 §§ samt 12 § tredje stycket i den upphävda lagen (1976:380) om arbetsskadeförsäkring i deras lydelse före den 1 januari 2006 i stället för 41 kap. 11 §, 12 § andra stycket samt 17, 20 och 24 §§ socialförsäkringsbalken. Detta gäller även vid omprövning av livräntan och vid prövning av fortsatt rätt till livränta efter en tidsbegränsad sådan livränta.
45 §
Vid tillämpning av 41 kap. 24 § socialförsäkringsbalken ska livränteunderlaget för tid före 2004 räknas om med de årliga förändringarna i prisbasbeloppet.
46 §
Bestämmelserna i 88 kap. 20 § socialförsäkringsbalken om underlåten eller bristande avgiftsbetalning gäller i tillämpliga delar också i fråga om minskning av livränta enligt 42 kap. 2 och 4 §§ balken.
Statligt personskadeskydd
47 §
I fråga om skada som har inträffat före den 1 juli 1977 gäller fortfarande bestämmelserna i militärersättningslagen
(1950:261), förordningen (1954:249) om ersättning i anledning av kroppsskada, ådragen under tjänstgöring i civilförsvaret och förordningen (1954:250) om ersättning i anledning av kroppsskada, ådragen under vistelse å anstalt m.m., dock med undantag av 6 § 2 mom. andra stycket militärersättningslagen såvitt avser avdrag på sjukpenning vid sjukhusvård. Vid tillämpning av 11 § 2 mom. andra stycket samma lag ska med pension enligt den upphävda lagen (1962:381) om allmän försäkring likställas allmän ålderpension enligt socialförsäkringsbalken. Bestämmelserna i 3 kap. 5 § första stycket andra meningen och 6 § andra stycket andra meningen i den upphävda lagen (1976:380) om arbetsskadeförsäkring i deras lydelse före den 1 juli 1993 ska tillämpas på motsvarande sätt i fråga om sjukpenning och särskild sjukpenning enligt de upphävda författningarna.
48 §
Med grundutbildning som avses i 43 kap. 12-17 §§
socialförsäkringsbalken likställs motsvarande utbildning enligt 27 § 1 mom. D värnpliktslagen (1941:967) i dess lydelse före den 1 juni 1972.
49 §
Bestämmelserna i 7 § i den upphävda lagen (1977:265) om statligt personskadeskydd i deras lydelse före den 1 januari 1993 tillämpas i fråga om skador som har inträffat före den dagen och anmälts till en allmän försäkringskassa senast den 30 juni 1993.
50 §
Bestämmelserna i 12 och 13 §§ i den upphävda lagen
(1977:265) om statligt personskadeskydd i deras lydelse före den 1 juli 1995 tillämpas i fråga om tjänstgöring före den dagen. För den som efter juni 1995 tjänstgjorde enligt den upphävda lagen (1980:1021) om militär grundutbildning för kvinnor tillämpas bestämmelserna i deras lydelse från och med den 1 juli 1995.
51 §
Bestämmelserna i 12 § i den upphävda lagen (1977:265) om statligt personskadeskydd i deras lydelse före den 1 januari 1998 tillämpas i fråga om livräntor som fastställts före den dagen.
52 §
Bestämmelserna i 12 § i den upphävda lagen (1977:265) om statligt personskadeskydd i deras lydelse före den 1 juli 2002 tillämpas i fråga om livräntor som fastställts före den dagen.
Krigsskadeersättning till sjömän
53 §
I fråga om skada som har inträffat före den 1 juli 1977 gäller fortfarande bestämmelserna i lagen (1954:246) om krigsförsäkring för sjömän m.fl., förordningen (1954:247) om ersättning av statsmedel vid olycksfall, som till följd av krigsåtgärd drabba sjömän m.fl. och förordningen (1954:248)
om ersättning av statsmedel vid olycksfall, som till följd av krigsåtgärd drabba fiskare.
Smittbärarpenning
54 §
Om ett ersättningsärende pågår på grund av bestämmelserna i 16 § ska det som föreskrivs om sjukpenning i 46 kap. 14 och 18 §§ socialförsäkringsbalken avse summan av sjukpenning och sjukpenningtillägg.
5 kap. Övergångsbestämmelser till 48-52 kap. (avdelning D)
Handikappersättning
1 §
För en ersättningsberättigad som före den 1 januari 2001 fick invaliditetstillägg eller invaliditetsersättning som beviljats före den 1 juli 1975 på grundval av då gällande regler, får förmånen inte minskas eller upphöra i annat fall än om så skulle ha skett om de äldre bestämmelserna fortfarande hade varit tillämpliga.
2 §
Vid tillämpning av bestämmelserna i 50 kap. 6 §
socialförsäkringsbalken likställs studiestöd enligt den upphävda studiestödslagen (1973:349) eller enligt övergångsbestämmelserna till studiestödslagen (1999:1395) med studiestöd enligt studiestödslagen (1999:1395).
Bilstöd
3 §
Vid tillämpning av föreskriften i 52 kap. 10 § första stycket 2 socialförsäkringsbalken likställs med den som har beviljats bidrag enligt första stycket 1 i samma paragraf dels handikappad som vid utgången av september 1988 innehade fordon som anskaffats av honom med bidrag enligt den upphävda förordningen (1987:410) om bidrag till handikappade för att skaffa motorfordon m.m., dels den som vid utgången av september 1988 var ägare till fordon som var befriat från skatt enligt 40 § första stycket i den upphävda vägtrafikskattelagen (1973:601) i lagrummets dåvarande lydelse.
4 §
Vid tillämpning av denna lag ska bilstöd anses avse den tidpunkt då ansökan om stöd kommer in till Försäkringskassan.
6 kap. Övergångsbestämmelser till 53-74 kap. (avdelning E)
Äldre pensionsordningar
1 §
Beträffande rätt till ålderspension på grund av avgifter, som erlagts enligt 34 § i den upphävda lagen (1913:120) om allmän pensionsförsäkring, enligt 35 § i den upphävda lagen
(1935:434) om folkpensionering eller enligt den upphävda lagen (1946:433) om frivillig statlig pensionsförsäkring, ska äldre bestämmelser alltjämt gälla.
2 §
Om det görs sannolikt att avgifter enligt 4 § i den upphävda lagen (1913:120) om allmän pensionsförsäkring erlagts av någon som inte var berättigad till folkpension enligt den upphävda lagen (1962:381) om allmän försäkring, ska Pensionsmyndigheten bevilja honom eller henne pension med lägst vad som motsvarar pension på grund av de avgifter som kan antas ha blivit erlagda.
3 §
Beträffande avgifts- eller grundpension enligt äldre bestämmelser, som vid utgången av 1962 erhölls av den som inte var berättigad till folkpension enligt den upphävda lagen (1946:431) om folkpensionering, ska de äldre bestämmelserna fortfarande gälla.
4 §
Bestämmelserna om frivillig pensionsförsäkring i 22 kap.  i den upphävda lagen (1962:381) om allmän försäkring i deras  lydelse före den 1 januari 1981 tillämpas på försäkring på  grund av avgift som har betalats före den dagen.
De försäkringstekniska grunderna som avses i 22 kap. 2 § i  den upphävda lagen om allmän försäkring kan även fastställas  av den myndighet som regeringen bestämmer.
Lag (2017:558)
.
5 §
Har upphävts genom
lag (2017:1129)
.
Inkomstgrundad ålderspension
6 §
För år före 2001 ska vid tillämpning av socialförsäkringsbalken med ett inkomstbasbelopp likställas
1. för åren 1960-1994 det vid respektive års ingång gällande basbeloppet enligt den upphävda lagen (1959:291) om försäkring för allmän tilläggspension och den upphävda lagen
(1962:381) om allmän försäkring,
2. för åren 1995 och 1996 det för respektive år gällande basbeloppet enligt den upphävda lagen om allmän försäkring sedan detta ökats med det belopp som följer av 1 kap. 6 §
sista stycket den lagen i dess lydelse före den 1 juli 1996,
3. för åren 1997 och 1998 det för respektive år gällande förhöjda basbeloppet enligt den upphävda lagen om allmän försäkring, och
4. för åren 1999 och 2000 det för respektive år gällande förhöjda prisbasbeloppet enligt den upphävda lagen om allmän försäkring.
7 §
För tid före 1999 ska, vid tillämpning av socialförsäkringsbalken, med en persons pensionsgrundande inkomst respektive pensionsgrundande belopp enligt 60 kap. 7 §
balken avses de pensionspoäng som personen med anledning av sin pensionsgrundande inkomst respektive förtidspension tillgodoräknats för det berörda året enligt den upphävda lagen (1959:291) om försäkring för allmän tilläggspension eller enligt den upphävda lagen (1962:381) om allmän försäkring multiplicerat med det basbelopp för respektive år som anges i 6 § 1-3 och avrundat till närmaste hundratal kronor. Om det framräknade beloppet slutar på 50 kronor ska avrundning ske till närmast högre hundratal kronor.
8 §
Vid beräkning enligt 7 § ska pensionspoängen som avser pensionsgrundande inkomst ökas med talet ett. Om den som tillgodoräknats pensionspoäng med anledning av förtidspension inte för samma år tillgodoräknats pensionspoäng för pensionsgrundande inkomst ska i stället pensionspoängen med anledning av förtidspensionen ökas med talet ett.
9 §
Vid tillämpning av 7 och 8 §§ likställs sjukbidrag med förtidspension.
10 §
Vid beräkning av pensionsgrundande belopp enligt 7 och 8 §§ ska, om sådant förhållande som avsågs i 15 kap. 19 § i den upphävda lagen (1998:674) om inkomstgrundad ålderspension i dess lydelse före den 1 januari 2003 gällt för en pensionsberättigad, bestämmelserna om proportionering i den paragrafen tillämpas beträffande detta belopp.
11 §
Med pensionspoäng enligt den upphävda lagen (1998:674)
om inkomstgrundad ålderspension ska för tid före den 1 januari 1999 likställas pensionspoäng enligt den upphävda lagen (1962:381) om allmän försäkring. Med tilläggspension enligt den upphävda lagen om inkomstgrundad ålderspension ska för tid före den 1 januari 2001 likställas tilläggspension i form av ålderspension enligt den upphävda lagen om allmän försäkring.
12 §
Har på grund av underlåten avgiftsbetalning pensionspoäng inte tillgodoräknats en pensionsberättigad för tid före 1998, ska vid beräkning av tilläggspension enligt 63 kap. 8 § första stycket socialförsäkringsbalken hänsyn tas till så stor del av den produkt som anges i 63 kap. 6 §
första stycket 1 balken och till så stor del av det belopp som anges i samma stycke 2, som svarar mot kvoten mellan det antal år, dock högst 30, för vilka pensionspoäng har tillgodoräknats den pensionsberättigade och talet 30 ökat med ett för varje år före 1998 för vilket han eller hon till följd av underlåten avgiftsbetalning inte har tillgodoräknats pensionspoäng. Detta tal får dock inte ökas till mer än 50.
13 §
För en pensionsberättigad som är svensk medborgare och född 1914 eller tidigare ska 12 § inte gälla.
14 §
För en pensionsberättigad som är svensk medborgare och född under något av åren 1915-1923 ska vid tillämpning av 12 §
talen 30 bytas ut mot talen 20 ökat med ett för varje helt år som har förflutit från och med 1915 till utgången av det år då den pensionsberättigade är född. Dessutom ska för varje sådant år den ökning enligt 12 § som föranleds av underlåten avgiftsbetalning göras med en tiondel av det antal år för vilket han eller hon av sådan anledning inte har tillgodoräknats pensionspoäng.
15 §
För en pensionsberättigad som är född 1923 eller tidigare, och för vilken undantagande enligt 11 kap. 7 § i den upphävda lagen (1962:381) om allmän försäkring i dess lydelse före den 1 januari 1982 gällt, ska vid beräkning av tilläggspension bestämmelserna i 12 § tillämpas på motsvarande sätt för år för vilket den försäkrade till följd av undantagandet fått pensionspoängen minskad med mer än en poäng eller inte tillgodoräknats någon pensionspoäng.
16 §
För en pensionsberättigad som är svensk medborgare och född 1914 eller tidigare ska 15 § inte gälla.
17 §
För en pensionsberättigad som är svensk medborgare och född något av åren 1915-1923 ska 14 § tillämpas på motsvarande sätt för år för vilket den försäkrade till följd av undantagande enligt 11 kap. 7 § i den upphävda lagen
(1962:381) om allmän försäkring i dess lydelse före den 1 januari 1982 fått pensionspoängen minskad med mer än en poäng eller inte tillgodoräknats någon pensionspoäng.
18 §
För en pensionsberättigad som är född 1927 eller tidigare ska vid beräkning av tilläggspension enligt 63 kap.
6 § socialförsäkringsbalken bestämmelserna i 15 kap. 2 § i den upphävda lagen (1962:381) om allmän försäkring i deras lydelse före den 1 januari 1974 tillämpas på motsvarande sätt för tid före den dagen.
19 §
Punkterna 3 och 4 i övergångsbestämmelserna till lagen
(1974:784) om ändring i lagen (1962:381) om allmän försäkring ska fortfarande gälla vid beräkning av tilläggspension för de pensionsberättigade som avses där.
Vid beräkning av tilläggspension ska, i sådana fall som avses i punkt 3 i övergångsbestämmelserna till lagen (1974:784) om ändring i lagen (1962:381) om allmän försäkring, reduktionsfaktorn 0,5 gälla.
20 §
Vid beräkning av ökning av tilläggspensionen enligt 63 kap. 13 § socialförsäkringsbalken respektive avdrag från pensionen enligt 63 kap. 14 § balken ska faktorn 0,7 procent ersättas av faktorn 0,6 procent för månad före den 1 juli 1990.
21 §
Om en försäkrad inte har haft rätt till inkomstpension på grund av bestämmelserna i 5 kap. 1 § tredje stycket tredje meningen i den upphävda lagen (1998:674) om inkomstgrundad ålderspension, ska vid beräkning av pensionsbehållning bestämmelserna i 62 kap. 5-8 §§ socialförsäkringsbalken tillämpas som om han eller hon hade uppburit inkomstpension.
22 §
Bestämmelsen i 64 kap. 28 § andra stycket socialförsäkringsbalken om uppräkning med basränta ska inte tillämpas för tid före det första valet av placering av premiepensionsmedel.
Lag (2011:1435)
.
23 §
Vid tillämpning av 60 kap. 19 § socialförsäkringsbalken ska studiebidrag som lämnas enligt 4 kap. i den upphävda studiestödslagen (1973:349) likställas med studiebidrag enligt 3 kap. studiestödslagen (1999:1395).
Inkomstgrundad ålderspension och garantipension
24 §
Inkomstpension, tilläggspension och garantipension får lämnas för högst tre månader före ansökningsmånaden om den pensionsberättigade omedelbart före 65 års ålder fick särskild efterlevandepension.
Bestämmelserna i första stycket tillämpas bara i fråga om pension som lämnas tidigast från och med den månad då den pensionsberättigade fyllde 65 år.
25 §
Pensionsmyndigheten ska utreda om den pensionsberättigade vill ta ut ålderspension om han eller hon inte har ansökt om inkomst-, tilläggs- eller garantipension senast månaden före den då han eller hon fyller 65 år och för den månaden har fått särskild efterlevandepension.
Garantipension
26 §
Med försäkringstid för garantipension ska för tid före 
2001 avses bosättningstid enligt 5 kap. i den upphävda lagen 
(1962:381) om allmän försäkring i kapitlets lydelse före den 
1 januari 2001.
I fråga om den som är född år 1958 eller senare ska vid  tillämpningen av första stycket inte tillgodoräknas sådan tid  som avses i 5 kap. 7 § i den upphävda lagen om allmän  försäkring i dess lydelse före den 1 januari 2001.
Lag (2022:1267)
.
27 §
Garantipension enligt 66 kap. socialförsäkringsbalken lämnas även till den som inte var berättigad till folkpension i form av ålderspension före utgången av 2002, om han eller hon före den tidpunkten hade tillgodoräknats bosättningstid i Sverige och senare uppfyller kravet om minst tio års bosättning här enligt punkt 4 i övergångsbestämmelserna till lagen (1992:1277) om ändring i lagen (1962:381) om allmän försäkring i dess lydelse före den 1 januari 2003.
28 §
Vid beräkning av garantipension enligt 66 kap.
socialförsäkringsbalken ska beaktas även bosättningstid för tid efter utgången av 2002, som den pensionsberättigade skulle ha tillgodoräknats, om bestämmelserna i punkt 4 i övergångsbestämmelserna till lagen (1992:1277) om ändring i lagen (1962:381) om allmän försäkring fortfarande hade gällt.
29 §
För den som har rätt att enligt 67 kap. 7-9 §§
socialförsäkringsbalken som försäkringstid för garantipension tillgodoräknas viss bosättningstid från sitt tidigare hemland och som har beviljats uppehållstillstånd före den 1 januari 2001 ska beräkningen av försäkringstid ske enligt bestämmelserna om bosättningstid i 5 kap. 7 § i den upphävda lagen (1962:381) om allmän försäkring i dess lydelse före den dagen.
30 §
Bestämmelserna i 67 kap. 13 § socialförsäkringsbalken ska gälla även i fråga om beräkning av försäkringstid för garantipension för en kvinna som är född något av åren 1938-1944 och som med stöd av övergångsbestämmelserna till lagen
(1988:881) om ändring i lagen (1962:381) om allmän försäkring haft rätt till folkpension i form av änkepension vid utgången av 2002 och därefter haft rätt till änkepension eller garantipension till sådan pension enligt den upphävda lagen
(2000:462) om införande av lagen (2000:461) om efterlevandepension och efterlevandestöd till barn eller enligt denna lag.
Är änkepensionen eller garantipensionen till sådan pension beräknad i förhållande till det antal år för vilka tillgodoräknats pensionspoäng för tilläggspension, ska försäkringstid för garantipension beräknas med samma kvotdel av 40 års försäkringstid som svarar mot den kvotdel av 30 års tillgodoräknade pensionspoäng som änkepensionen eller garantipensionen till sådan pension beräknats på.
31 §
Bestämmelserna i 67 kap. 13 § socialförsäkringsbalken gäller även för den som fyllde 65 år i januari 2003 och som i december 2002 hade hel förtidspension, helt sjukbidrag eller hel särskild efterlevandepension enligt den upphävda lagen
(1962:381) om allmän försäkring.
32 §
Det som föreskrivs om hel sjukersättning i 67 kap. 13 §
socialförsäkringsbalken tillämpas också i fråga om hel särskild efterlevandepension.
Vid tillämpning av första stycket ska för en försäkrad som haft rätt till hel särskild efterlevandepension i förhållande till det antal år för vilka tillgodoräknats pensionspoäng för tilläggspension, försäkringstid för garantipension beräknas med samma kvotdel av 40 års försäkringstid som svarar mot den kvotdel av 30 års tillgodoräknade pensionspoäng som den särskilda efterlevandepensionen beräknats på.
Särskilt pensionstillägg
33 §
Till grund för rätt till eller beräkning av särskilt pensionstillägg enligt 73 kap. socialförsäkringsbalken får inte läggas vård som getts före 1964.
34 §
Med ett vårdår enligt 73 kap. 3 §
socialförsäkringsbalken likställs varje kalenderår från och med 1964 till och med 1973, under vilket föräldern har vårdat sjukt eller handikappat barn som inte uppnått 16 års ålder och barnet har fått vårdbidrag i form av invaliditetsersättning
a) i fråga om 1964 under sex månader, och
b) i fråga om övriga år under större delen av året.
35 §
Vid tillämpning av 73 kap. 3 § socialförsäkringsbalken likställs invaliditetstillägg enligt 9 kap. 2 § i den upphävda lagen (1962:381) om allmän försäkring i dess lydelse före den 1 juli 1975 med handikappersättning.
36 §
En förälder som är född 1927 eller tidigare får tillgodoräknas vårdår även för det år under vilket han eller hon fyllt 65 år, om föräldern inte enligt 6 kap. 1 § tredje stycket i den upphävda lagen (1962:381) om allmän försäkring har tagit ut ålderspension före den månad under vilken han eller hon fyllt 65 år.
37 §
Den som före den 1 juli 1995 förordnats som förmyndare för en omyndig ska vid tillämpning av 73 kap. 4 §
socialförsäkringsbalken anses som särskilt förordnad vårdnadshavare, om vårdnad ingår i uppdraget.
7 kap. Övergångsbestämmelser till 75-92 kap. (avdelning F)
Barnpension och efterlevandestöd
1 §
I fråga om barnpension på grund av dödsfall som inträffat före den 1 januari 2003 gäller 2-4, 6 och 7 §§ i stället för det som föreskrivs i 78 kap. 7?14 §§ socialförsäkringsbalken.
Vid tillämpningen av 2 § likställs sjukbidrag med förtidspension.
Har rätten till barnpension upphört slutgiltigt före den 1 januari 2002, finns det inte någon rätt till barnpension enligt 78 kap. eller efterlevandestöd enligt 79 kap.
socialförsäkringsbalken.
Lag (2011:1076)
.
2 §
Barnpension ska beräknas som summan av
1. 30 procent av hel förtidspension, beräknad enligt 13 kap.
2 och 3 §§ i den upphävda lagen (1962:381) om allmän försäkring i deras lydelse före den 1 januari 2003, som den avlidne var berättigad till när han eller hon avled eller skulle ha varit berättigad till, om rätt till sådan pension hade inträtt vid tidpunkten för dödsfallet, eller 30 procent av inkomstgrundad ålderspension beräknad enligt 63 kap. 6 §
första stycket 1 och andra stycket, 8 § första stycket samt 24 och 27-29 §§ socialförsäkringsbalken samt 6 kap. 12-18 §§
denna lag, om den avlidne vid dödsfallet var berättigad till tilläggspension i form av ålderspension enligt lagen om allmän försäkring, och
2. 25 procent av det för 2003 gällande prisbasbeloppet.
3 §
Om flera barn är berättigade till barnpension efter den försäkrade, ska det i 2 § 1 nämnda procenttalet ökas med talet 20 för varje barn utöver det första. Detta belopp ska därefter delas lika mellan barnen. Vid beräkning av beloppet enligt 2 § 1 ska bestämmelserna i 14 kap. 8 § i den upphävda lagen (1962:381) om allmän försäkring i deras lydelse före den 1 januari 2003 ha fortsatt tillämpning.
4 §
För rätt till 25-procentstillägg enligt 2 § 2 krävs att det för den avlidne kan tillgodoräknas minst tre år med pensionspoäng. Härvid ska 63 kap. 4 § socialförsäkringsbalken tillämpas på motsvarande sätt.
Vid beräkning av 25-procentstillägg ska bestämmelserna i 5 kap. 1, 3-7 och 11 §§ i den upphävda lagen (1962:381) om allmän försäkring och punkt 3 i övergångsbestämmelserna till lagen (1992:1277) om ändring i lagen om allmän försäkring, i dessa bestämmelsers lydelse före den 1 januari 2003, tillämpas.
6 §
I fråga om efterlevande barn som vid utgången av 2002 fick folk- och tilläggspension i form av barnpension efter en förälder och endast folkpension i form av barnpension efter den andra föräldern ska 79 kap. 4 § andra meningen socialförsäkringsbalken inte tillämpas.
Efterlevandepensionsunderlag
7 §
Vid tillämpning av 82 kap. 12 och 15 §§
socialförsäkringsbalken ska med pensionsgrundande inkomst likställas pensionsgrundande belopp för förtidspension och sjukbidrag enligt den upphävda lagen (1998:674) om inkomstgrundad ålderspension i dess lydelse före den 1 januari 2003.
Omställningspension och garantipension
8 §
I fråga om omställningspension på grund av dödsfall som inträffat före den 1 januari 2003 gäller 9-11 §§ i stället för det som föreskrivs i 77 kap. 18 § samt 80 kap. 3-6, 8 och 10 §§ socialförsäkringsbalken. Vid tillämpningen av 10 §
likställs sjukbidrag med förtidspension.
9 §
I fråga om rätten till omställningspension ska 14 kap.
4 § första stycket i den upphävda lagen (1962:381) om allmän försäkring i dess lydelse före den 1 januari 2003 fortfarande tillämpas.
10 §
Omställningspension ska beräknas som summan av
1. 40 procent eller, om det efter den avlidne finns barn som har rätt till barnpension enligt 78 kap. 2-6 §§
socialförsäkringsbalken efter honom eller henne, 20 procent av den förtidspension eller ålderspension som anges i 2 § 1 i detta kapitel, och
2. 90 procent av det för 2003 gällande prisbasbeloppet.
Vid beräkning av beloppet enligt första stycket 1 ska bestämmelserna i 14 kap. 8 § i den upphävda lagen (1962:381)
om allmän försäkring, i deras lydelse före den 1 januari 2003, fortfarande tillämpas.
11 §
För rätt till 90-procentstillägg enligt 10 § första stycket 2 krävs att det för den avlidne kan tillgodoräknas minst tre år med pensionspoäng. Härvid ska 63 kap. 4 §
socialförsäkringsbalken tillämpas på motsvarande sätt.
Vid beräkning av 90-procentstillägg ska bestämmelserna i 5 kap. 1, 3-7 och 11 §§ i den upphävda lagen (1962:381) om allmän försäkring samt punkt 3 i övergångsbestämmelserna till lagen (1992:1277) om ändring i lagen om allmän försäkring, i deras lydelse före den 1 januari 2003, tillämpas.
12 §
I fråga om garantipension till omställningspension på grund av dödsfall som inträffat före den 1 januari 2003 gäller 13-17 och 19 §§ i stället för vad som föreskrivs i 81 kap. 2 och 4-12 §§ socialförsäkringsbalken.
13 §
En efterlevande som är bosatt i Sverige ska, om villkoren i 8 kap. 4 och 5 §§ i den upphävda lagen (1962:381)
om allmän försäkring i deras lydelse före den 1 januari 2003 är uppfyllda och om minst tre års bosättningstid eller minst tre år med pensionspoäng kan tillgodoräknas för den avlidne, ha rätt till garantipension beräknad enligt 14-17 §§.
14 §
Till grund för beräkning av garantipension ska ligga den omställningspension som den efterlevande har rätt till. Med omställningspension avses även efterlevandepension enligt utländsk lagstiftning som inte är att likställa med garantipension enligt denna lag.
15 §
För en efterlevande som helt saknar rätt till omställningspension eller vars omställningspension inte överstiger 1,49 prisbasbelopp ska den årliga garantipensionen motsvara 2,15 prisbasbelopp (basnivån) minskat med ett belopp som motsvarar den nämnda omställningspensionen.
För en efterlevande, som har rätt till omställningspension som överstiger 1,49 prisbasbelopp, ska den årliga garantipensionen motsvara skillnaden mellan 0,66 prisbasbelopp och 40 procent av den del av omställningspensionen som överstiger 1,49 prisbasbelopp.
16 §
Vid beräkning av garantipension enligt 14 och 15 §§ ska, om inte annat följer av 17 §, bestämmelserna i 5 kap. 1, 3-7 och 11 §§ i den upphävda lagen (1962:381) om allmän försäkring och punkt 3 i övergångsbestämmelserna till lagen
(1992:1277) om ändring i lagen om allmän försäkring, i dessa bestämmelsers lydelse före den 1 januari 2003, tillämpas.
17 §
Om det för den avlidne inte kan tillgodoräknas 30 år med intjänade pensionspoäng eller 40 års bosättningstid ska garantipensionens basnivå och garantipensionen beräknas enligt vad som anges i 43-46 §§.
Samordning av omställningspension och änkepension
18 §
Det som föreskrivs om änkepension i 77 kap. 12 §
socialförsäkringsbalken ska i förekommande fall avse även garantipension till änkepensionen. I sådant fall ska minskning enligt andra stycket andra meningen i den nyssnämnda paragrafen i första hand göras på sådan garantipension och i andra hand på 90-procentstillägget enligt 84 kap. 6 § 2 balken.
Försäkringstid för garantipension
19 §
Med försäkringstid för garantipension till  omställningspension eller till änkepension ska för tid före  den 1 januari 2003 avses bosättningstid enligt 5 kap. i den  upphävda lagen (1962:381) om allmän försäkring i kapitlets  lydelse före den 1 januari 2003.
I fråga om dödsfall som har inträffat efter utgången av år 
2022 ska vid tillämpningen av första stycket inte  tillgodoräknas sådan tid som avses i 5 kap. 7 § i den upphävda  lagen om allmän försäkring i dess lydelse före den 1 januari 
2003.
Lag (2022:1267)
.
Änkepension och garantipension
20 §
En efterlevande som vid utgången av 2002 hade rätt till folkpension eller tilläggspension i form av änkepension enligt övergångsbestämmelserna till lagen (1988:881) om ändring i lagen (1962:381) om allmän försäkring har rätt till änkepension och garantipension till sådan pension enligt vad som föreskrivs i 21-24 och 26-46 §§. Detsamma ska gälla om rätt till sådan änkepension uppkommer först efter utgången av 2002 men grundar sig på dödsfall som inträffat före den 1 januari 2003. För änkepension och garantipension till sådan pension enligt denna paragraf ska dessutom gälla vad som föreskrivs i 77 och 85 kap. socialförsäkringsbalken.
21 §
Om rätt till tilläggspension i form av änkepension har uppkommit på grund av ett dödsfall som inträffat före 1990 ska änkan, oavsett när hon är född och om inte annat föreskrivs i 23 §, ha rätt till änkepension beräknad enligt 84 kap. 2-5 §§, 6 § 2 och 8 § socialförsäkringsbalken.
Detsamma ska gälla för änkor som är födda 1929 eller tidigare och vilkas rätt till tilläggspension i form av änkepension har uppkommit på grund av dödsfall som inträffat under något av åren 1990-2002.
Den särskilda bestämmelsen i 84 kap. 4 § andra stycket 2 om beräkningen av förtidspension, när den avlidne var född 1954 eller senare tillämpas dock inte.
För bedömningen av om rätt till änkepension föreligger ska 83 kap. 8 § balken tillämpas.
22 §
Om en änka som avses i 21 § har beviljats tilläggspension i form av änkepension före den 1 januari 1990 och denna dragits in före denna tidpunkt till följd av att hon ingått äktenskap, ska vid tillämpningen av 83 kap. 8 §
socialförsäkringsbalken gälla att änkepensionen ska börja betalas ut på nytt även i fall då det nya äktenskapet upplöses efter att ha bestått i fem år eller mer, dock under förutsättning att detta äktenskap ingåtts efter den dag då mannen fyllde 60 år.
23 §
/Upphör att gälla U:2026-01-01/
För en änka som avses i 21 § krävs för rätt till 90-
procentstillägg enligt 83 kap. 2 § 2 socialförsäkringsbalken  att hon hade rätt till sådant tillägg för december 2010.
Om änkepension, som dragits in på grund av att änkan ingått  ett nytt äktenskap, ska börja betalas ut på nytt sedan detta  upplösts ska änkan anses ha haft rätt till 90-procentstillägg  för december 2010, om hon inte fått tillägget enbart på grund  av det nya äktenskapet.
En änka som avses i 21 § och som har fyllt 66 år har inte rätt  till 90-procentstillägg.
Lag (2022:891)
.
23 §
/Träder i kraft I:2026-01-01/
För en änka som avses i 21 § krävs för rätt till 90-
procentstillägg enligt 83 kap. 2 § 2 socialförsäkringsbalken  att hon hade rätt till sådant tillägg för december 2010.
Om änkepension, som dragits in på grund av att änkan ingått  ett nytt äktenskap, ska börja betalas ut på nytt sedan detta  upplösts ska änkan anses ha haft rätt till 90-procentstillägg  för december 2010, om hon inte fått tillägget enbart på grund  av det nya äktenskapet.
En änka som avses i 21 § och som har uppnått riktåldern för  pension enligt 2 kap. 10 a-10 d §§ socialförsäkringsbalken har  inte rätt till 90-procentstillägg.
Lag (2022:892)
.
24 §
Om rätt till tilläggspension i form av änkepension har uppkommit för en änka som är född under något av åren 1930-1944 på grund av ett dödsfall som inträffat under något av åren 1990-2002 ska hon ha rätt till änkepension beräknad enligt 84 kap. 2-5 och 12-15 §§ socialförsäkringsbalken.
Den särskilda bestämmelsen i 84 kap. 4 § andra stycket 2 om beräkningen av förtidspension, när den avlidne var född 1954 eller senare tillämpas dock inte.
För bedömningen av om rätt till änkepension föreligger och med vilket belopp sådan pension ska lämnas ska 77 kap. 11 och 12 §§ samt 83 kap. 8 § balken tillämpas.
26 §
Om rätt till tilläggspension i form av änkepension har uppkommit för en änka som är född 1945 eller senare på grund av ett dödsfall som inträffat under något av åren 1990-2002 ska hon, om inte annat föreskrivs i 27 §, ha rätt till änkepension beräknad enligt 84 kap. 6-17 §§
socialförsäkringsbalken.
För bedömningen av om rätt till änkepension föreligger och med vilket belopp sådan pension ska lämnas ska 77 kap. 11 och 12 §§ samt 83 kap. 8 § balken tillämpas.
27 §
För en änka som avses i 26 § krävs för rätt till 90-
procentstillägg enligt 83 kap. 2 § 2 socialförsäkringsbalken att villkoren i 83 kap. 7 § balken är uppfyllda.
28 §
För änkor som avses i 21 och 24 §§ ska sådan del av änkepension som avses i 83 kap. 2 § 1 socialförsäkringsbalken beräknas med tillämpning även av 13 kap. 2 § första stycket tredje meningen i den upphävda lagen (1962:381) om allmän försäkring i dess lydelse före den 1 januari 2003.
29 §
I fall som avses i 21, 24 och 26 §§ ska beräkningen ske på grundval av prisbasbeloppet för 2003 i stället för prisbasbeloppet för dödsfallsåret.
30 §
/Upphör att gälla U:2026-01-01/
Har rätt till folkpension i form av änkepension uppkommit  på grund av ett dödsfall som inträffat före 1990, ska änkan  för tid efter 2002 ha rätt till garantipension till  änkepension under de förutsättningar och i den utsträckning  som följer av bestämmelserna i 15, 18, 19 och 33-46 §§.
En änka, som är försäkrad enligt 4 och 5 kap.  socialförsäkringsbalken, har för tid före den månad då hon  fyller 66 år rätt till garantipension till änkepension om hon  hade rätt till sådan pension för december 2010 eller skulle ha  haft rätt till sådan pension om hon då hade varit bosatt i  Sverige.
Lag (2022:891)
.
30 §
/Träder i kraft I:2026-01-01/
Har rätt till folkpension i form av änkepension uppkommit  på grund av ett dödsfall som inträffat före 1990, ska änkan  för tid efter 2002 ha rätt till garantipension till  änkepension under de förutsättningar och i den utsträckning  som följer av bestämmelserna i 15, 18, 19 och 33-46 §§.
En änka, som är försäkrad enligt 4 och 5 kap.  socialförsäkringsbalken, har för tid före den månad då hon  uppnår riktåldern för pension enligt 2 kap. 10 a-10 d §§  socialförsäkringsbalken rätt till garantipension till  änkepension om hon hade rätt till sådan pension för december 
2010 eller skulle ha haft rätt till sådan pension om hon då  hade varit bosatt i Sverige.
Lag (2022:892)
.
31 §
Har rätt till folkpension i form av änkepension uppkommit på grund av ett dödsfall som inträffat under något av åren 1990-2002, ska änkan ha rätt till garantipension till änkepension under de förutsättningar och i den utsträckning som följer av bestämmelserna i 15, 18, 19 och 32-46 §§ samt i 77 kap. 12 § socialförsäkringsbalken.
32 §
/Upphör att gälla U:2026-01-01/
En änka, som avses i 31 § och som är försäkrad enligt 
4 och 5 kap. socialförsäkringsbalken, har för tid före den  månad då hon fyller 66 år rätt till garantipension till  änkepension, om hon hade rätt till sådan pension för december 
2010 eller skulle ha haft rätt till sådan pension om hon då  hade varit bosatt i Sverige och
1. har vårdnaden om och stadigvarande sammanbor med barn under 
16 år, som vid makens död stadigvarande vistades i makarnas  hem eller hos änkan, eller
2. vid makens död hade fyllt 36 år och varit gift med den  avlidne i minst fem år.
Om villkoret i första stycket 1 inte längre är uppfyllt,  upphör rätten till garantipension till änkepension enligt den  punkten. Vid bedömningen av rätten till garantipension enligt  första stycket 2 ska det i så fall anses som om mannen avlidit  då rätten till pension enligt första stycket 1 upphörde och  som om äktenskapet varat till den tidpunkten.
Lag (2022:891)
.
32 §
/Träder i kraft I:2026-01-01/
En änka, som avses i 31 § och som är försäkrad enligt 4  och 5 kap. socialförsäkringsbalken, har för tid före den månad  då hon uppnår riktåldern för pension enligt 2 kap. 10 a-
10 d §§ socialförsäkringsbalken rätt till garantipension till  änkepension, om hon hade rätt till sådan pension för december 
2010 eller skulle ha haft rätt till sådan pension om hon då  hade varit bosatt i Sverige och
1. har vårdnaden om och stadigvarande sammanbor med barn under 
16 år, som vid makens död stadigvarande vistades i makarnas  hem eller hos änkan, eller
2. vid makens död hade fyllt 36 år och varit gift med den  avlidne i minst fem år.
Om villkoret i första stycket 1 inte längre är uppfyllt,  upphör rätten till garantipension till änkepension enligt den  punkten. Vid bedömningen av rätten till garantipension enligt  första stycket 2 ska det i så fall anses som om mannen avlidit  då rätten till pension enligt första stycket 1 upphörde och  som om äktenskapet varat till den tidpunkten.
Lag (2022:892)
.
33 §
Om en försäkrad för samma månad har rätt till såväl sjukersättning i form av garantiersättning som garantipension till änkepension, lämnas endast den till beloppet största av förmånerna.
34 §
En änka har rätt till garantipension endast om en försäkringstid om minst tre år kan tillgodoräknas för den avlidne.
35 §
En änka har inte rätt till garantipension efter en man som hon inte levde tillsammans med vid dennes död, om hon efter det att sammanlevnaden med mannen upphörde varit sambo med en annan man som hon varit gift med eller har eller har haft barn med.
36 §
Med en änka likställs i fråga om rätt till garantipension en ogift kvinna som är sambo med en ogift man vid hans död, om hon tidigare har varit gift med honom, eller har eller har haft barn med honom.
Den tid under vilken kvinnan oavbrutet varit sambo med mannen fram till dennes död, ska vid tillämpningen av 32 § första stycket 2 likställas med tid i ett äktenskap.
37 §
Garantipension får inte lämnas om änkan
1. gifter sig, eller
2. är sambo med en man som hon varit gift med eller har eller har haft barn med.
Om äktenskapet upplöses innan det varat i fem år eller om samboendet upphör inom samma tid, ska garantipensionen lämnas på nytt, om förutsättningarna i övrigt för rätt till sådan pension fortfarande är uppfyllda.
38 §
Beräkningen av garantipensionen ska grunda sig på den änkepension som änkan har rätt till.
Med änkepension avses även sådan efterlevandepension enligt utländsk lagstiftning som inte är att likställa med garantipension enligt detta kapitel.
39 §
Om en änka för tid före den månad då hon fyller 65 år får sådan ålderspension som ska samordnas med änkepension enligt 84 kap. 12?15 §§ socialförsäkringsbalken, ska garantipensionen beräknas med hänsyn till änkepensionen före det att änkepensionen samordnas med ålderspensionen.
Lag (2011:1076)
.
40 §
Om en änka, som avses i 31 §, har rätt till garantipension med tilllämpning av 32 § första stycket 2 och inte hade fyllt 50 år vid mannens död eller vid den tidpunkt som avses i 32 § andra stycket, ska garantipensionens basnivå minskas enligt följande.
Garantipensionen ska minskas med en femtondel för varje år som änkan var yngre än 50 år vid
1. mannens död, eller
2. den tidpunkt som avses i 32 § andra stycket.
Motsvarande gäller om en änka som avses i 30 § inte hade fyllt 50 år vid mannens död eller vid den tidpunkt som motsvarar den som avses i 32 § andra stycket.
41 §
För en änka som avses i 31 § lämnas garantipensionen i förhållande till det antal år för vilka den avlidne maken vid utgången av 1989 tillgodoräknats pensionspoäng för tilläggspension.
Om det för den avlidne inte kan tillgodoräknas 30 år med intjänade pensionspoäng, ska garantipensionens basnivå och garantipensionen beräknas enligt det som föreskrivs i 43-46 §§. De bestämmelserna ska även tillämpas för en sådan änka som avses i 40 §.
Vid tillämpning och beräkning enligt andra stycket första meningen ska 63 kap. 24 och 27-29 §§ socialförsäkringsbalken gälla.
42 §
Vid beräkning av 90-procentstillägg enligt 83 kap. 2 § 2 socialförsäkringsbalken samt av garantipension med tillämpning av 15 § detta kapitel till en änka som avses i 21, 24 eller 30 § ska bestämmelserna i 5 kap. 1, 3-7 och 11 §§ i den upphävda lagen (1962:381) om allmän försäkring samt punkterna 3 och 5 i övergångsbestämmelserna till lagen
(1992:1277) om ändring i lagen om allmän försäkring, i deras lydelse före den 1 januari 2003, tillämpas.
Om det för den avlidne inte kan tillgodoräknas 30 år med intjänade pensionspoäng eller 40 års bosättningstid, ska garantipensionens basnivå och garantipensionen beräknas enligt det som föreskrivs i 43-46 §§. Dessa bestämmelser ska även tillämpas för en sådan änka som avses i 40 §.
43 §
För en sådan änka som avses i 41 § andra stycket eller 42 § andra stycket är garantipensionens basnivå 2,15 prisbasbelopp multiplicerat med folkpensionskvoten samt med 15-delskvoten.
Underlaget vid beräkning av garantipension
(beräkningsunderlag) är folkpensionskvoten multiplicerad med 15-delskvoten multiplicerad med 0,9 prisbasbelopp om änkepension lämnas samt därefter ökad med den änkepension som avses i 38 och 39 §§ angiven i prisbasbelopp. I änkepensionen ska då inte ingå 90-procentstillägg enligt 83 kap. 2 § 2 socialförsäkringsbalken.
44 §
Den i 43 § avsedda folkpensionskvoten är, för en änka som avses i 42 §, den för den avlidne högsta kvoten av antalet tillgodoräknade bosättningsår i förhållande till talet 40 respektive antalet tillgodoräknade år med pensionspoäng i förhållande till talet 30. För en änka som avses i 31 § är folkpensionskvoten antalet tillgodoräknade år med pensionspoäng i förhållande till talet 30.
Den i 43 § avsedda 15-delskvoten motsvarar förhållandet mellan det antal 15-delar till vilket minskning ska ske enligt 40 § och talet 15.
45 §
Garantipensionen för en änka som avses i 43 § ska beräknas enligt följande. Till den del beräkningsunderlaget inte överstiger 0,9 prisbasbelopp multiplicerat med folkpensionskvoten och med 15-delskvoten, ska garantipensionens basnivå minskas med hela denna del av beräkningsunderlaget. Till den del beräkningsunderlaget överstiger nämnda gräns men inte överstiger produkten av 0,72 prisbasbelopp gånger 15-delskvoten och folkpensionskvoten ökad med 1,06944, ska garantipensionen minskas alternativt ökas med en andel av denna del av beräkningsunderlaget på det sätt som anges i 46 §. Till den del beräkningsunderlaget överstiger den i föregående mening angivna gränsen men inte överstiger 1,49 prisbasbelopp ska garantipensionen ökas med 54 procent av denna del av beräkningsunderlaget. Till den del beräkningsunderlaget överstiger 1,49 prisbasbelopp ska garantipensionen minskas med 40 procent av den delen av beräkningsunderlaget.
46 §
Resultatet av talet 0,3481 minus produkten av 0,987 gånger folkpensionskvoten och därefter minskat med produkten av 0,36 gånger folkpensionskvoten i kvadrat ska multipliceras med den del av beräkningsunderlaget som avses i 45 § andra meningen. Om resultatet är ett negativt tal ska garantipensionen minskas genom att denna pension multipliceras med det erhållna beloppet och i annat fall ökas genom multiplikation med motsvarande belopp.
47 §
Ett beslut om garantipension till änkepension ska ändras om storleken av garantipensionen påverkas av en ändring som gjorts i fråga om den änkepension som legat till grund för beräkningen av garantipensionen.
Särskild efterlevandepension och garantipension
48 §
En efterlevande som vid utgången av 2002 fick eller hade rätt till folkpension eller tilläggspension i form av särskild efterlevandepension enligt den upphävda lagen
(1962:381) om allmän försäkring och som alltjämt uppfyller förutsättningarna i 8 kap. 6-10 §§ och 14 kap. 5 § samma lag i deras lydelse före den 1 januari 2003 har rätt till särskild efterlevandepension och garantipension till sådan pension enligt bestämmelserna i 49-54 §§.
49 §
I fråga om efterlevande som avses i 48 § och som i december 2002 fick partiell särskild efterlevandepension ska pensionen beräknas och lämnas enligt följande:
med 85 procent av hel särskild efterlevandepension och garantipension till den som haft tre fjärdedelar av hel särskild efterlevandepension,
med 65 procent av hel särskild efterlevandepension och garantipension till den som haft halv särskild efterlevandepension,
med 28 procent av hel särskild efterlevandepension och garantipension till den som haft en fjärdedel av hel särskild efterlevandepension.
50 §
Vid beräkningen av särskild efterlevandepension ska gälla det som föreskrivs i 10 och 11 §§. Den efterlevande ska vidare ha rätt till garantipension som beräknas enligt bestämmelserna i 14-17 §§. Det som föreskrivs där om omställningspension ska då avse särskild efterlevandepension.
51 §
Bestämmelserna i 8 kap. 12 § i den upphävda lagen
(1962:381) om allmän försäkring i deras lydelse före den 1 januari 2003 ska fortfarande tilllämpas. Med särskild efterlevandepension ska då likställas särskild efterlevandepension och garantipension till sådan pension beräknad enligt 49 och 50 §§ och med förtidspension ska likställas sjukersättning och aktivitetsersättning enligt 33 kap. socialförsäkringsbalken. Minskning ska göras i första hand på garantipension och därefter på 90-procentstillägg enligt 10 § första stycket 2 före minskning av annan särskild efterlevandepension.
52 §
Om den efterlevande har inkomstgrundad ålderspension lämnas inte särskild efterlevandepension.
53 §
För efterlevande som avses i 48 § ska gälla det som föreskrivs dels om omställningspension och garantipension till sådan pension i 18 § i detta kapitel samt i 77 och 85 kap. socialförsäkringsbalken, dels om särskild efterlevandepension i 16 kap. 1 § tredje och femte styckena samt 2, 3, 7 a, 8 och 9 §§ och 20 kap. 3 § i den upphävda lagen (1962:381) om allmän försäkring i deras lydelse före den 1 januari 2003.
54 §
Om den efterlevande har sådan sjukersättning som betalas ut enligt bestämmelserna i 37 kap. socialförsäkringsbalken ska vid tillämpning av 51 § minskning göras med sjukersättningen innan denna har minskats enligt 37 kap. 6 §
balken. Vidare ska inte bestämmelserna i 16 kap. 7 a § i den upphävda lagen (1962:381) om allmän försäkring i deras lydelse före den 1 januari 2003 tillämpas.
Samordning med livränta
55 §
Om efterlevandepension och efterlevandestöd till barn har beviljats på grund av dödsfall som inträffat före den 1 januari 2003 ska minskning enligt 85 kap. 6-10 §§
socialförsäkringsbalken göras med 45 procent av varje livränta som överstiger en sjättedel av prisbasbeloppet.
Minskningen ska göras på 25-procentstillägg enligt 2 § 2 respektive 90-procentstillägg enligt 10 § första stycket 2 före minskning av annan tilläggspension.
56 §
I fall som avses i 1, 8 och 48 §§ ska bestämmelserna i 85 kap. 6 § andra stycket andra meningen och 8 § andra stycket andra meningen socialförsäkringsbalken tillämpas endast på pension som beräknats enligt 2 § 1 och 10 § första stycket 1.
57 §
Det som föreskrivs om änkepension i 85 kap. 9 och 10 §§
socialförsäkringsbalken ska i förekommande fall avse summan av änkepension och garantipension till änkepensionen. I sådant fall ska minskning enligt andra stycket första meningen i första hand göras på sådan garantipension och i andra hand på 90-procentstillägget enligt 83 kap. 2 § 2 balken.
Lag (2011:1076)
.
Efterlevandeförmåner vid arbetsskada
58 §
Om rätt till livränta till efterlevande grundas på dödsfall till följd av en arbetsskada eller motsvarande äldre skada som har inträffat före den 1 januari 1990 gäller äldre bestämmelser om inte annat anges i 59-65 §§.
Bestämmelserna i 59-68 §§ tillämpas inte i fråga om dödsfall till följd av en skada som har inträffat före den 1 juli 1977.
Lag (2010:1309)
.
59 §
Bestämmelserna om livränta till efterlevande barn i 5 kap. 4 § första stycket i den upphävda lagen (1976:380) om arbetsskadeförsäkring i deras lydelse före den 1 januari 2003 gäller även i fall då rätten till livränta grundas på dödsfall till följd av en arbetsskada som har inträffat före den 1 januari 1990.
Vid dödsfall efter utgången av 1989 gäller bestämmelserna om rätt till livränta för ett utländskt barn som tagits emot här i landet i adoptionssyfte i 5 kap. 4 § andra stycket i den upphävda lagen om arbetsskadeförsäkring i deras lydelse före den 1 januari 2003 även om arbetsskadan inträffat före den 1 januari 1990.
60 §
Om den avlidne efterlämnar änka eller med änka likställd kvinna som är berättigad till livränta enligt bestämmelserna i den upphävda lagen (1976:380) om arbetsskadeförsäkring i deras lydelse före den 1 januari 1990 ska, även om den arbetsskada till följd av vilken den försäkrade avlidit inträffar efter utgången av 1989, vid bestämmandet av livränta till barn efter den försäkrade tillämpas bestämmelserna i 5 kap. 10 § samma lag i deras nyss angivna lydelse.
61 §
I fråga om rätt till livränta för efterlevande kvinnor som är födda 1944 eller tidigare gäller fortfarande bestämmelserna om livränta i 5 kap. 2-8 och 12-14 §§ samt 6 kap. 1 § i den upphävda lagen (1976:380) om arbetsskadeförsäkring i deras lydelse före den 1 januari 1990 även om den arbetsskada till följd av vilken den försäkrade avlidit inträffar efter utgången av 1989. I fråga om andra kvinnor än de som avses i 5 kap. 8 § samma lag i dess nyss angivna lydelse är dock en förutsättning för detta att kvinnan vid utgången av 1989 var gift med den man efter vilken livräntan ska utbetalas eller då sammanbodde med honom under sådana förhållanden som avses i 5 kap. 6 § samma lag i dess nyss angivna lydelse.
62 §
I fall som avses i 58 och 61 §§ tillämpas bestämmelserna i 10 kap. 4 § i den upphävda lagen (1962:381) om allmän försäkring i deras lydelse vid utgången av 1989.
63 §
Är någon för samma månad berättigad såväl till livränta såsom efterlevande enligt äldre bestämmelser som till omställningslivränta eller särskild efterlevandelivränta, lämnas endast den sistnämnda förmånen samt, om efterlevandelivräntan enligt äldre bestämmelser är större, sådan livränta i den mån den överstiger omställningslivräntan eller den särskilda efterlevandelivräntan.
64 §
Vid tillämpning av 6 kap. 1 § i den upphävda lagen
(1976:380) om arbetsskadeförsäkring i dess lydelse före den 1 januari 1990 ska beträffande tilläggspension i form av änkepension hänsyn tas till änkepensionen före sådan samordning som avses i 84 kap. 12 och 13 §§
socialförsäkringsbalken.
65 §
Vid tillämpning av 6 kap. 1 § i den upphävda lagen
(1976:380) om arbetsskadeförsäkring i dess lydelse före den 1 januari 1990 ska med folkpension i form av ålderspension och tilläggspension i form av änkepension likställas garantipension enligt 65-67 kap. socialförsäkringsbalken respektive änkepension enligt 83 och 84 kap. balken eller denna lag.
Vid tillämpningen ska änkelivränta till en kvinna som är född 1937 eller tidigare och som vid utgången av 2002 hade rätt till sådan livränta betalas ut med lägst det belopp som hon hade rätt till i december 2002. Detta belopp ska anknytas till prisbasbeloppet för 2002 och räknas om vid förändring av detta.
66 §
I fall då efterlevandes rätt till livränta grundas på en arbetsskada som har inträffat före den 1 januari 2003 gäller, om inte annat  föreskrivs i 67 och 68 §§, fortfarande äldre bestämmelser om sådan livränta. Har dödsfallet inträffat före utgången av 2002 gäller alltid de äldre bestämmelserna.
67 §
Bestämmelserna om omställningslivränta i 88 kap. 7, 8, 10 och 11 §§ socialförsäkringsbalken gäller även om arbetsskadan har inträffat under något av åren 1990-2002 under förutsättning att den efterlevande till följd av dödsfallet inte samtidigt har rätt till änkepension enligt 83 och 84 kap. socialförsäkringsbalken.
68 §
Vid tillämpning av bestämmelserna i 88 kap. 18 och 19 §§
socialförsäkringsbalken ska efterlevandelivränta till en efterlevande make, som vid utgången av 2002 hade rätt till sådan livränta, betalas ut med lägst det belopp som den efterlevande vid tillämpning av 6 kap. 1 § i den upphävda lagen (1976:380) om arbetsskadeförsäkring i dess lydelse före den 1 januari 2003 hade rätt till i december 2002. Detta belopp ska anknytas till prisbasbeloppet för 2002 och räknas om vid förändring av detta. Ska livräntan omprövas av annan anledning ska dock de nya reglerna tillämpas. Om livräntan lämnas med stöd av 58-64 §§ ska dock 65 § tillämpas.
8 kap. Övergångsbestämmelser till 93-103 kap. (avdelning G)
Bostadstillägg
1 §
För den som fick bostadstillägg enligt den upphävda lagen
(1994:308) om bostadstillägg till pensionärer för december 2002 enligt de bestämmelser som gällde för en gift pensionsberättigad men vars make inte är berättigad till bostadstillägg ska följande gälla.
I stället för det som föreskrivs i 102 kap. 22-24 §§
socialförsäkringsbalken får bestämmelserna i 4 § i den upphävda lagen (1994:308) om bostadstillägg till pensionärer tillämpas. Detta gäller längst till och med månaden före den då maken fyller 65 år eller dessförinnan börjar uppbära sådan förmån som enligt 101 kap. 3-5 §§ balken eller enligt 2 §
berättigar till bostadstillägg. Om de äldre bestämmelserna tillämpas ska  avdrag med fribelopp som avses i 102 kap. 17-19 §§ samma balk inte göras vid beräkning av makens reduceringsinkomst. Om bostadstillägget har börjat lämnas helt enligt de nya bestämmelserna, får inte de äldre bestämmelserna tillämpas därefter.
2 §
Förmåner som kan ge rätt till bostadstillägg är, utöver  det som föreskrivs i 101 kap. 3 § socialförsäkringsbalken,
1. särskild efterlevandepension, och
2. pension eller invaliditetsförmån enligt lagstiftningen i  en stat som ingår i Europeiska ekonomiska samarbetsområdet,  under förutsättning att förmånen motsvarar svensk pension  eller ersättning enligt 1.
Lag (2017:1129)
.
3 §
I reduceringsinkomsten enligt 102 kap. 16 §
socialförsäkringsbalken inräknas även de i 2 § angivna förmånerna.
9 kap. Övergångsbestämmelser till 104-117 kap. (avdelning H)
Intagning eller vård
1 §
Bestämmelserna om garantipension till omställningspension i 106 kap. 30, 31 och 37 §§ socialförsäkringsbalken tillämpas även i fråga om garantipension till änkepension.
Utbetalning till socialnämnd
2 §
Bestämmelserna i 107 kap. 5 § socialförsäkringsbalken tillämpas även på förmåner som avser tid före balkens ikraftträdande, om beslutet om retroaktiv ersättning fattas efter denna tidpunkt.
Förbud mot utmätning av underhållsstöd
3 §
I fråga om underhållsstöd för januari 2011 tillämpas 39 §
i den upphävda lagen (1996:1030) om underhållsstöd i stället för 107 kap. 9 och 10 §§ socialförsäkringsbalken.
Återkrav
3 a §
Under 2011-2014 ska, när ett beslut om återkrav har fattats i ett ärende, den fortsatta handläggningen på grund av beslutet handhas av Försäkringskassan, även om återkravet avser en förmån som ska administreras av Pensionsmyndigheten.
Försäkringskassan ska vid handläggningen av återkravsärenden avseende förmåner som administreras av Pensionsmyndigheten tillämpa de regler som gällde för förmånen före den 1 januari 2010.
Lag (2011:1076)
.
Ränta
4 §
Bestämmelserna om ränta i 108 kap. 15, 16, 19 och 21 §§
socialförsäkringsbalken tillämpas bara om återkravet beslutats efter utgången av juni 2007.
Avdrag på ersättning (kvittning)
5 §
De upphävda författningarna ska tillämpas i fråga om avräkning i stället för 108 kap. 22 § socialförsäkringsbalken om såväl det belopp som ska betalas ut som det som ska betalas tillbaka avser en förmån för tid före ikraftträdandet eller underhållsstöd för januari 2011. I annat fall tillämpas bestämmelserna i 108 kap. 22 § balken. Om en av förmånerna avser en sådan tid som avses i första meningen får avdrag dock inte göras om inte motsvarande avdrag kunnat göras enligt de upphävda författningarna.
6 §
Det som sägs i 108 kap. 24 och 25 §§ om omställningspension och garantipension till omställningspension tillämpas också i fråga om änkepension och garantipension till änkepension.
Handläggning
6 a §
Bestämmelserna i 110 kap. socialförsäkringsbalken samt i 7-12 §§ i detta kapitel gäller i tillämpliga delar även vid handläggning av förmåner som avses i 2 kap. 1 § denna lag samt i 69 kap. 2 § första stycket och andra stycket 1 socialförsäkringsbalken.
Det som föreskrivs i första stycket gäller även vid handläggning av förmåner enligt de upphävda lagarna.
Lag (2010:1309)
.
Ansökan och anmälan
7 §
En ansökan, anmälan eller annan handling eller uppgift som har kommit in till en allmän försäkringskassa, ska anses ha kommit in till den av Försäkringskassan och Pensionsmyndigheten som ska handlägga ärenden om den förmån som beslutet eller åtgärden avser den dag som den kom in till den allmänna försäkringskassan.
Om en ansökan, anmälan eller annan handling eller uppgift i ett ärende som ska handläggas av Pensionsmyndigheten har lämnats till Försäkringskassan senast den 31 december 2010, ska den, om inte annat följer av annan författning, anses ha kommit in till Pensionsmyndigheten den dag som den kom in till Försäkringskassan. Detsamma ska gälla om en ansökan, anmälan eller annan handling eller uppgift i ett ärende ska lämnas till Försäkringskassan och den i stället har kommit in till Pensionsmyndigheten.
8 §
Bestämmelserna om ansökan och anmälan i 110 kap. 4-12 §§
socialförsäkringsbalken ska tillämpas på ansökningar och anmälningar som kommer in efter ikraftträdandet. Om ansökan eller anmälan avser förmåner för tid före ikraftträdandet, får den dock göras enligt motsvarande bestämmelser i de upphävda författningarna. Om anmälan eller ansökan avser förmån för tid före ikraftträdandet, ska hänvisningarna till bestämmelser i balken avse motsvarande bestämmelser i de upphävda författningarna.
Utredning, uppgiftsskyldighet och bevisupptagning
9 §
Bestämmelserna i 110 kap. 13-38 §§
socialförsäkringsbalken tillämpas på handläggning efter ikraftträdandet. Bestämmelserna i 110 kap. 13 § andra stycket balken medför dock, i fråga om förmåner som avser tid före ikraftträdandet eller ansökan eller anmälan som kommit in före denna tidpunkt, inte skyldighet för den försäkrade att självmant lämna uppgifter utöver det som gällde enligt de upphävda författningarna. Om handläggningen avser förmån för tid före ikraftträdandet, ska det som föreskrivs i de förstnämnda bestämmelserna om förmåner enligt balken avse motsvarande förmåner enligt de upphävda författningarna.
Undantag från sekretess
10 §
Bestämmelserna i 110 kap. 39-42 §§
socialförsäkringsbalken tillämpas från och med ikraftträdandet. Om uppgifterna avser förmån för tid före ikraftträdandet, ska det som föreskrivs i de nämnda bestämmelserna om förmåner enligt balken avse motsvarande förmåner enligt de upphävda författningarna.
Anmälan om ändring i fråga om bosättning, arbete och andra förhållanden
11 §
Bestämmelserna i 110 kap. 43-51 §§
socialförsäkringsbalken tillämpas från och med ikraftträdandet men medför i fråga om förmåner som avser tid före ikraftträdandet inte skyldighet att göra anmälan utöver det som gällde enligt de upphävda författningarna.
Indragning och nedsättning av ersättning
12 §
Indragning eller nedsättning av ersättning enligt bestämmelserna i 110 kap. 52-58 §§ på grund av en handling, vägran eller underlåtenhet före ikraftträdandet får göras endast om en sådan åtgärd hade kunnat beslutas enligt den lag som gällde vid tillfället.
Självbetjäningstjänster via Internet
13 §
Bestämmelserna i 111 kap. socialförsäkringsbalken tillämpas på användning av självbetjäningstjänster från och med ikraftträdandet. De tillämpas då även i fråga om förmåner som lämnas enligt de upphävda författningarna.
Beslut
14 §
Bestämmelserna i 112 kap. socialförsäkringsbalken tillämpas i fråga om beslut som meddelas efter ikraftträdandet.
Ändring, omprövning och överklagande
14 a §
Bestämmelserna i 113 kap. socialförsäkringsbalken samt i 15-21 §§ i detta kapitel gäller i tillämpliga delar även beslut i ärenden om förmåner som avses i 2 kap. 1 § denna lag.
Detsamma gäller, med undantag av 113 kap. 7-9 §§ balken, beslut i ärenden om förmåner som avses i 69 kap. 2 § första stycket samt andra stycket 1 socialförsäkringsbalken.
Det som föreskrivs i första stycket första meningen gäller även vid handläggning av förmåner enligt de upphävda lagarna.
Lag (2010:1309)
.
15 §
Bestämmelserna i 1 kap. 3 § gäller inte i fråga om 113 kap. socialförsäkringsbalken.
16 §
Bestämmelserna i 20 kap. 10 b § i den upphävda lagen
(1962:381) om allmän försäkring i deras lydelse före den 1 januari 2007 ska fortfarande tilllämpas i fråga om begäran om omprövning eller överklagande från en arbetsgivare som ska betala särskild sjukförsäkringsavgift enligt övergångsbestämmelserna i lagen (2006:1428) om upphävande av lagen (2004:1237) om särskild sjukförsäkringsavgift.
17 §
I fråga om omprövning och överklagande av avvisningsbeslut som meddelats före den 1 januari 2011 tillämpas äldre bestämmelser.
18 §
I fråga om ärenden i vilka en socialförsäkringsnämnd har fattat beslut före den 1 januari 2008 tillämpas bestämmelserna i 20 kap. 10 och 11 §§ i den upphävda lagen
(1962:381) om allmän försäkring i deras lydelse före nämnda dag.
19 §
Det allmänna ombudet ska föra det allmännas talan i mål där Riksförsäkringsverket har överklagat beslut av en allmän försäkringskassa.
20 §
Villkoret enligt 113 kap. 36 § första meningen socialförsäkringsbalken att det allmänna ombudet ska ha varit part ska anses uppfyllt även om det är Riksförsäkringsverket som har varit part i målet hos den allmänna förvaltningsdomstolen.
21 §
I fråga om omprövning och överklagande av beslut som avser inkomstgrundad ålderspension och som meddelats före den 1 januari 2008 tilllämpas bestämmelserna i den upphävda lagen
(1998:674) om inkomstgrundad ålderspension i deras lydelse före nämnda dag.
21 a §
Äldre bestämmelser gäller fortfarande i fråga om omprövning och överklagande av beslut som avser utfärdande av intyg för tillämpning av rådets förordning (EEG) nr 1408/71 av den 14 juni 1971 om tillämpning av systemen för social trygghet när anställda, egenföretagare eller deras familjemedlemmar flyttar inom gemenskapen.
Lag (2010:1313)
.
Behandling av personuppgifter
22 §
Bestämmelserna i 114 kap. socialförsäkringsbalken  tillämpas även i fråga om förmåner som avser tid före  ikraftträdandet. Det som föreskrivs i 114 kap. 2 § balken om  förmåner enligt denna ska då avse förmåner enligt de upphävda  författningarna. De upphävda bestämmelserna i 114 kap. 33 §  balken om skadestånd på grund av behandling enligt det  kapitlet eller föreskrifter som har meddelats i anslutning  till det kapitlet ska även avse behandling enligt den  upphävda lagen (2003:763) om behandling av personuppgifter  inom socialförsäkringens administration eller föreskrifter  som har meddelats i anslutning till den lagen.
Lag (2018:449)
.
23 §
De upphävda bestämmelserna om skadestånd i 114 kap. 
33 § socialförsäkringsbalken tillämpas endast om den  omständighet som ett yrkande om skadestånd grundas på har  inträffat efter utgången av november 2003 men före den 25 maj 
2018.
Lag (2018:449)
.
Straffbestämmelser
24 §
Bestämmelserna i 1 kap. 3 § gäller inte i fråga om 115 kap. socialförsäkringsbalken.
Skadeståndsskyldighet för styrelse och revisor
25 §
Bestämmelserna om skadestånd i 18 kap. 37 och 38 §§ i den upphävda lagen (1962:381) om allmän försäkring i deras lydelse före den 1 januari 2005 gäller för uppdrag som har fullgjorts före den dagen. Det som föreskrivs i 18 kap. 38 §
den lagen om anmärkning ska gälla anmärkning av Riksförsäkringsverket eller Försäkringskassan och det som föreskrivs om överlämnande till styrelsen ska även gälla överlämnande till Försäkringskassan. Försäkringskassan för det allmännas talan om skadestånd enligt denna punkt.
Övergångsbestämmelser
2022:891
1. Denna lag träder i kraft den 1 januari 2023.
2. Äldre föreskrifter gäller fortfarande för den som har fyllt 
65 år före ikraftträdandet.
2022:892
1. Denna lag träder i kraft den 1 januari 2026.
2. Äldre föreskrifter gäller fortfarande för den som har fyllt 
66 år före ikraftträdandet.
2022:1267
1. Denna lag träder i kraft den 2 december 2022.
2. Lagen tillämpas första gången för förmåner som avser tid  från och med den 1 januari 2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.