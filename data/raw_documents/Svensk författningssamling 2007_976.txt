Title: Förordning (2007:976) med instruktion för Rättsmedicinalverket
SFS Number: Svensk författningssamling 2007:976
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007976-med-instruktion-for_sfs-2007-976/
Source Link: http://rkrattsbaser.gov.se/sfst?bet=2007:976
Amendment Register Link: http://rkrattsbaser.gov.se/sfsr?bet=2007:976
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2022:1510"}

==================================================

Förordning (2007:976) med instruktion för Rättsmedicinalverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:976
Departement/myndighet
:   
Justitiedepartementet DÅ
Utfärdad
:   
2007-11-22
Ändrad
:   
t.o.m. SFS 2022:1510
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Rättsmedicinalverket ansvarar för rättspsykiatrisk, rättskemisk, rättsmedicinsk och rättsgenetisk verksamhet i den utsträckning sådana frågor inte ska handläggas av någon annan statlig myndighet.
2 §
Myndigheten ska särskilt ansvara för
1. rättspsykiatriska undersökningar i brottmål och läkarintyg  som avses i 7 § lagen (1991:2041) om särskild personutredning  i brottmål, m.m.,
2. rättsmedicinska obduktioner och andra rättsmedicinska  undersökningar,
3. verksamhet med utfärdande av sådana intyg som avses i lagen 
(2005:225) om rättsintyg i anledning av brott,
4. rättsmedicinska åldersbedömningar på uppdrag av domstol,  allmän åklagare, Polismyndigheten, Säkerhetspolisen eller  Migrationsverket,
5. rättsmedicinsk medverkan i övrigt på begäran av domstol,  allmän åklagare, Polismyndigheten eller Säkerhetspolisen,
6. rättskemiska och rättsgenetiska undersökningar,
7. information inom sitt ansvarsområde till andra myndigheter  och enskilda,
8. internationellt samarbete inom sitt ansvarsområde,
9. utvecklingsarbete, forskning och stöd åt forskning av  betydelse för verksamheten, och
10. utredningar om risk för återfall i brottslighet enligt  lagen (2006:45) om omvandling av fängelse på livstid.
Förordning (2020:334).
3 §
Myndigheten får utföra uppdrag inom sitt ansvarsområde om verksamheten i övrigt medger det. Förordning (2013:802).
3 a §
Rättsmedicinalverket får ta ut avgifter för verksamhet  som avses i 2 § 4 och 3 §. Myndigheten får även ta ut avgifter  för verksamhet som avses i 2 § 6 med undantag för verksamhet  som enligt 7 § lagen (1958:642) om rättsgenetisk undersökning  vid utredning av faderskap ska betalas av staten. I 10 § lagen 
(2005:225) om rättsintyg i anledning av brott föreskrivs att  Rättsmedicinalverket ska ta ut en avgift av den myndighet som  har beslutat att inhämta ett rättsintyg om intyget har  utfärdats av en sådan läkare som avses i 2 § första stycket  den lagen.
Rättsmedicinalverket får besluta om avgifternas storlek och  disponera intäkterna från dem. Förordning (2021:1051).
3 b §
Rättsmedicinalverket ska delta i ett myndighetsgemensamt  arbete för att möjliggöra ett särskilt snabbförfarande enligt 
45 kap. 13 a § rättegångsbalken och 3 b §  förundersökningskungörelsen (1947:948). Förordning (2022:1510).
Ledning
4 §
Myndigheten leds av en myndighetschef.
5 §
Vid myndigheten ska det finnas ett insynsråd som består av  högst åtta ledamöter. Förordning (2020:334).
Anställningar och uppdrag
6 §
Generaldirektören är myndighetschef.
7 §
Anställning inom myndigheten som är förenad med en professur inom högskolan beslutas på det sätt som gäller för professuren. Innan den berörda tjänsteförslagsnämnden inom högskolan ger förslag, ska nämnden samråda med Rättsmedicinalverket. En förenad anställning får endast ges till den som är behörig till båda anställningarna.
Personalansvarsnämnd
8 §
Vid myndigheten ska det finnas en personalansvarsnämnd.
Tillämpligheten av vissa förordningar
9 §
Myndigheten ska tillämpa personalföreträdarförordningen
(1987:1101).
Rätt att meddela föreskrifter
10 §
Myndigheten får meddela föreskrifter i fråga om krav på särskild läkarkompetens för att utföra en sådan rättsmedicinsk undersökning som avses i lagen (1995:832) om obduktion m.m.
Myndigheten får också meddela föreskrifter om förfarandet vid sådan undersökning samt om protokoll och utlåtande över undersökningen.
Myndigheten kungör sina föreskrifter i Gemensamma författningssamlingen avseende hälso- och sjukvård, socialtjänst, läkemedel, folkhälsa m.m. i enlighet med bilaga 1 till författningssamlingsförordningen (1976:725).
Förordning (2015:164).
Övergångsbestämmelser
2021:1051
1. Denna förordning träder i kraft den 1 januari 2022.
2. För en rättsgenetisk undersökning som har utförts före  ikraftträdandet gäller 3 a § i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.