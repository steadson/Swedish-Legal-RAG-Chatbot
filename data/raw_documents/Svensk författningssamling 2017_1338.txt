Title: Förordning (2017:1338) om bidrag till kommuner för att underlätta vindkraftsetableringar
SFS Number: Svensk författningssamling 2017:1338
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20171338-om-bidrag-till-kommuner-for_sfs-2017-1338/
Source Link: http://rkrattsbaser.gov.se/sfst?bet=2017:1338
Amendment Register Link: http://rkrattsbaser.gov.se/sfsr?bet=2017:1338
Ministry/Authority: Klimat- och näringslivsdepartementet RSE
Issued: 2017-12-21
Metadata: {"Utfärdad": "2017-12-21"}

==================================================

Förordning (2017:1338) om bidrag till kommuner för att underlätta vindkraftsetableringar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1338
Departement/myndighet
:   
Klimat- och näringslivsdepartementet RSE
Utfärdad
:   
2017-12-21
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
För att underlätta vindkraftsetableringar får Statens  energimyndighet, om det finns medel, ge bidrag enligt denna  förordning till kommuner.
Förordningen är meddelad med stöd av 8 kap. 7 §  regeringsformen.
2 §
Statens energimyndighet prövar frågor och betalar ut  bidrag enligt denna förordning.
3 §
Ett bidragsbelopp ges för varje hel megawatt installerad  effekt ny vindkraft som tagits i drift i en kommun under ett  kalenderår, om elproduktionen vid vindkraftsanläggningen är  godkänd för elcertifikat enligt lagen (2011:1200) om  elcertifikat.
4 §
Bidragsbeloppet ska beräknas genom att de medel som  avsatts till bidraget för ett budgetår divideras med det  totala antalet megawatt installerad effekt ny vindkraft som  tagits i drift i landets samtliga kommuner under det  föregående kalenderåret.
5 §
Bidraget betalas ut året efter det år som den nya  vindkraften tagits i drift, dock senast den 31 mars.
6 §
Beslut enligt denna förordning får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.