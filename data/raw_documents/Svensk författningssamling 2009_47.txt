Title: Lag (2009:47) om vissa kommunala befogenheter
SFS Number: Svensk författningssamling 2009:47
URL: https://www.riksdagen.se/sv/dokument-och-lagar/dokument/svensk-forfattningssamling/lag-200947-om-vissa-kommunala-befogenheter_sfs-2009-47/
Source Link: http://rkrattsbaser.gov.se/sfst?bet=2009:47
Amendment Register Link: http://rkrattsbaser.gov.se/sfsr?bet=2009:47
Ministry/Authority: Finansdepartementet K
Issued: 2009-02-05
Metadata: {"Utfärdad": "2009-02-05", "Ändrad": "t.o.m. SFS 2025:435"}

==================================================

Lag (2009:47) om vissa kommunala befogenheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:47
Departement/myndighet
:   
Finansdepartementet K
Utfärdad
:   
2009-02-05
Ändrad
:   
t.o.m. SFS 2025:435
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Rätt att lämna olika former av bidrag, bistånd och stöd
3 kap. Rätt att bedriva vissa typer av näringsverksamhet
4 kap. Turism
5 kap. Tjänsteexport och internationellt bistånd
6 kap. Övriga befogenhetsutvidgande bestämmelser
Övergångsbestämmelser
1 kap. Inledande bestämmelser
Innehåll
1 §
Denna lag innehåller bestämmelser som ger kommuner och  regioner ökade befogenheter i förhållande till vad som gäller  enligt kommunallagen (2017:725).
Lag (2019:935)
.
Undantag från kravet på kommunal anknytning
2 §
Det krav på anknytning till kommunens eller regionens  område eller dess medlemmar som avses i 2 kap. 1 §  kommunallagen (2017:725) gäller inte vid tillämpning av  följande bestämmelser i denna lag:
- 2 kap. 3 § om medfinansiering av vissa projekt,
- 2 kap. 4 § om bistånd till utländska studerande,
- 2 kap. 10 § om kompensation till enskilda inom  socialtjänsten,
- 3 kap. 2 § om sjuktransporter,
- 3 kap. 3 § om kollektivtrafik,
- 3 kap. 7 § om samhällsorientering,
- 4 kap. 1 § om turism, och
- 5 kap. om tjänsteexport och internationellt bistånd.
Vid tillämpningen av 2 kap. 1 § om bidrag till byggande av väg  och järnväg som staten ansvarar för, till byggande av järnväg  som en region ansvarar för och till anläggande av statlig  farled krävs särskilda skäl för undantag från kravet på  anknytning.
Lag (2019:935)
.
Krav på affärsmässighet
3 §
Trots bestämmelserna i 2 kap. 6 och 7 §§ kommunallagen 
(2017:725) ska verksamheten bedrivas på affärsmässiga grunder  vid tillämpning av följande bestämmelser i denna lag:
- 3 kap. 2 § om sjuktransporter,
- 3 kap. 3 § om kollektivtrafik,
- 3 kap. 6 § om lokaler,
- 3 kap. 7 § om samhällsorientering, och
- 5 kap. 1 och 2 §§ om tjänsteexport.
Lag (2017:755)
.
Skyldigheter enligt socialtjänstlagen
4 §
Det som anges i 2 kap. 6-8 och 10 §§ inskränker inte de  skyldigheter som kommunen har enligt socialtjänstlagen 
(2025:400).
Den eller de nämnder som avses i 4 kap. 2 § första stycket  socialtjänstlagen ska ha hand om verksamhet enligt 2 kap. 7, 8  och 10 §§.
Lag (2025:435)
.
2 kap. Rätt att lämna olika former av bidrag, bistånd och stöd
Bidrag till byggande av statlig väg och järnväg och till anläggande av statlig farled
1 §
Kommuner och regioner får lämna bidrag till byggande av  väg och järnväg som staten ansvarar för. Bidrag får även  lämnas till anläggande av allmän farled som staten ansvarar  för. Kommuner får även lämna bidrag till byggande av järnväg  som en region ansvarar för.
Vad som avses med byggande av väg och järnväg framgår av  väglagen (1971:948) respektive lagen (1995:1649) om byggande  av järnväg. Med anläggande av farled avses i denna lag att  anlägga en ny farled och att i farled göra fysiska ingrepp som  utgör förbättringar av den ursprungliga anläggningen.
Lag (2019:935)
.
Bidrag till högskoleverksamhet
2 §
Kommuner och regioner får lämna bidrag till utbildning och  forskning som bedrivs vid statliga universitet och högskolor  eller av en enskild utbildningsanordnare med tillstånd att  utfärda vissa examina.
Kommuner och regioner får även lämna bidrag till inrättande  och drift av forskningsinfrastruktur vid sådant konsortium som  avses i rådets förordning (EG) nr 723/2009 av den 25 juni 2009  om gemenskapens rättsliga ram för ett konsortium för europeisk  forskningsinfrastruktur (Eric-konsortium).
Lag (2019:935)
.
Medfinansiering av projekt inom ramen för EG:s strukturfonder och program
3 §
Kommuner och regioner får medfinansiera projekt inom ramen  för EU:s strukturfonder och program.
Lag (2019:935)
.
Rätt att bistå utländska studerande
4 §
Kommuner och regioner får bistå utländska studerande som  med stöd av svenskt utvecklingsbistånd vistas i kommunen eller  regionen för studier eller annan utbildning. Bistånd får ges  genom åtgärder som syftar till att underlätta vistelsen samt  till att främja välfärden och trivseln för den studerande.
Lag (2019:935)
.
Stöd till ungdomsorganisationer
5 §
Kommuner och regioner får lämna ekonomiskt stöd till  ungdomsorganisationer. Ett sådant stöd får också omfatta  politisk verksamhet.
Lag (2019:935)
.
Stöd till boende
6 §
Kommuner får lämna enskilda hushåll ekonomiskt stöd i syfte att minska deras kostnader för att skaffa eller inneha en permanentbostad.
Kommuner får också ställa säkerhet för att ett avtal om hyra av en bostadslägenhet fullgörs i syfte att enskilda hushåll ska få en permanentbostad med hyresrätt som är förenad med rätt till förlängning, om det enskilda hushållets behov av en sådan bostad inte kan tillgodoses på annat sätt.
Servicetjänster åt äldre
7 §
Kommuner får utan föregående individuell behovsprövning  tillhandahålla servicetjänster åt personer som fyllt 69 år.
Med servicetjänster avses tjänster som är avsedda att  förebygga skador, olycksfall eller ohälsa och som inte utgör  personlig omvårdnad.
Lag (2022:890)
.
8 §
För servicetjänster åt äldre personer får kommuner ta ut skäliga avgifter enligt grunder som kommunerna bestämmer.
Avgifterna får dock inte överstiga kommunernas självkostnader.
Stöd till åtgärder i vissa investeringsprogram
9 §
Kommuner som fått statligt bidrag för åtgärder i lokala investeringsprogram som ökar den ekologiska hållbarheten i samhället eller för klimatinvesteringsåtgärder, får använda bidraget för att ge ekonomiskt och annat stöd till enskilda i enlighet med de föreskrifter som gäller för bidraget.
Kompensation till enskilda inom socialtjänsten
10 §
En kommun får lämna kompensation till en person
- när han eller hon inte har fått insatser enligt 11 kap. 1  eller 4 § eller ekonomiskt bistånd enligt 12 kap. 1 eller 2 §  socialtjänstlagen (2025:400) inom skälig tid eller i enlighet  med ett beslut av socialnämnden eller ett avgörande av en  domstol, eller
- när socialnämnden inte har fullgjort en garanti som lämnats  till personen att inom en viss tid eller på ett visst sätt  tillhandahålla insatser enligt 11 kap. 1 eller 4 § eller  ekonomiskt bistånd enligt 12 kap. 1 eller 2 §  socialtjänstlagen.
Lag (2025:435)
.
3 kap. Rätt att bedriva vissa typer av näringsverksamhet
Sysselsättning för personer med funktionshinder
1 §
Kommuner får bedriva näringsverksamhet i syfte att ge  personer med funktionshinder anställning om de inte i  tillräcklig omfattning inom kommunen kan få lämpliga  anställningar på annat sätt samt under förutsättning att
1. verksamheten är anordnad så att den är särskilt lämpad för  sysselsättning av personer med funktionshinder, och
2. anställning i verksamheten sker efter anvisning av  Arbetsförmedlingen eller, efter Arbetsförmedlingens  medgivande, av den eller de nämnder som avses i 4 kap. 2 §  första stycket socialtjänstlagen (2025:400).
Lag (2025:435)
.
Sjuktransporter
2 §
Kommuner får ingå avtal med regioner om att utföra sådana  transporter som avses i 7 kap. 6 § hälso- och sjukvårdslagen 
(2017:30). Kommuner får även ingå avtal med regioner om att  utföra hälso- och sjukvård i väntan på sådana transporter.
Lag (2019:935)
.
Kollektivtrafik
3 §
Kommunala aktiebolag får ingå avtal med regionala kollektivtrafik-myndigheter om att utföra lokal och regional linjetrafik med buss samt motsvarande trafik med tåg, tunnelbana eller spårvagn.
Med regional kollektivtrafikmyndighet avses detsamma som i lagen (2010:1065) om kollektivtrafik. Begreppet linjetrafik har samma innebörd som i 1 kap. 5 § 1 yrkestrafiklagen (2012:210).
Lag (2012:225)
.
Bedömning av affärsmässighet
4 §
Som underlag för en bedömning av uppdragsersättningens affärsmässighet enligt 1 kap. 3 § ska bolaget upprätta en ekonomisk anbudskalkyl och fortlöpande göra en uppföljning av kalkylen. Kalkylen och uppföljningen ska innehålla samtliga relevanta direkta och indirekta kostnader samt intäkter.
Avvikelser mellan kalkylen och uppföljningen ska redovisas och förklaras för bolagets styrelse.
Särredovisning
5 §
I aktiebolagets årsredovisning ska intäkterna, kostnaderna  och resultatet av den uppdragsverksamhet som avses i 3 §  redovisas särskilt.
Av denna särredovisning ska det framgå
1. omsättning och resultat efter finansnetto för  uppdragsverksamheten,
2. borgensförbindelser och övriga ansvarsförbindelser som  kommuner eller regioner har ingått för bolaget och för  uppdragsverksamheten samt kostnaderna för förbindelserna,
3. kapital som kommuner eller regioner tillskjutit  uppdragsverksamheten, och
4. kapital som sysselsätts i uppdragsverksamheten.
För aktiebolagets årsredovisning i övrigt gäller det som är  föreskrivet i årsredovisningslagen (1995:1554).
Lag (2019:935)
.
Lokaler
6 §
Kommuner får tillgodose små företags behov av lokaler i kommunen under förutsättning att verksamheten inriktas på företagarkollektivet i allmänhet.
Om det finns särskilda skäl, får kommuner tillgodose enskilda företags behov av lokaler i kommunen.
7 §
Har upphävts genom
lag (2018:576)
.
4 kap. Turism
Åtgärder för uppförande och drift av turistanläggningar
1 §
Kommuner får vidta åtgärder för uppförande och drift av turistanläggningar i den utsträckning det behövs för att främja turistväsendet inom kommunen.
5 kap. Tjänsteexport och internationellt bistånd
Tjänsteexport
Tjänster
1 §
Kommuner och regioner får tillhandahålla sådan kunskap och  erfarenhet som finns i den kommunala verksamheten (kommunal  tjänst) för export (tjänsteexport).
Lag (2019:935)
.
Varor
2 §
Som ett led i en tjänsteexport får kommuner och regioner i  begränsad omfattning exportera varor som utgör ett nödvändigt  komplement till eller har ett naturligt samband med den  tillhandahållna kommunala tjänsten.
Lag (2019:935)
.
Villkor
3 §
De produktrisker, kommersiella risker, politiska risker, finansiella risker och valutarisker som tjänsteexporten kan innebära ska beaktas i varje exportaffär och begränsas genom att säkerhet ställs eller genom separata garantier eller försäkringar.
Internationellt bistånd
Formerna för biståndet
4 §
Kommuner och landsting får lämna bistånd i form av utrustning, rådgivning, utbildning eller på annat sätt till ett land som får svenskt statligt bistånd. Bistånd i form av ekonomiskt stöd får lämnas endast för att genomföra utbildning och rådgivning.
4 §
Kommuner och regioner får lämna bistånd i form av  utrustning, rådgivning, utbildning eller på annat sätt till  ett land som får svenskt statligt bistånd. Bistånd i form av  ekonomiskt stöd får lämnas endast för att genomföra utbildning  och rådgivning.
Lag (2019:935)
.
5 §
Bistånd till ett land som inte får svenskt statligt  bistånd får lämnas av kommuner och regioner i form av  utrustning som kommunerna och regionerna inte längre behöver  för sin verksamhet.
Regeringen får ge tillstånd till att bistånd även i form av  annan utrustning än som avses i första stycket, rådgivning,  utbildning eller på annat sätt lämnas till ett land som inte  får svenskt statligt bistånd. Bistånd i form av ekonomiskt  stöd får lämnas endast för att genomföra utbildning och  rådgivning.
Lag (2019:935)
.
6 §
Kommuner och regioner som lämnar bistånd i form av  utrustning får i skälig omfattning använda medel för att  transportera och ställa i ordning utrustningen så att den kan  tas i bruk.
Lag (2019:935)
.
7 §
Bistånd enligt bestämmelserna i 4-6 §§ får också lämnas till en internationell hjälporganisation för att utgöra hjälp till ett land i en rådande eller framtida nödsituation eller i en annan svår situation som är en följd av en nödsituation.
Villkor
8 §
Kommuner och regioner ska förvissa sig om att bistånd som  lämnas kommer till avsedd användning. Detta gäller dock inte  om biståndet avser utrustning som kommunerna och regionerna  inte längre behöver för sin verksamhet.
Lag (2019:935)
.
9 §
Kommuner och regioner som lämnar bistånd till ett land som  får svenskt statligt bistånd ska anmäla åtgärden och  omfattningen på biståndet till Styrelsen för internationellt  utvecklingssamarbete (Sida). Anmälan ska dock inte göras om  biståndet avser utrustning som kommunen eller regionen inte  längre behöver för sin verksamhet.
Lag (2019:935)
.
6 kap. Övriga befogenhetsutvidgande bestämmelser
Kommunal medverkan vid statlig trängselskatt
1 §
Om det i kommuner eller regioner ska tas ut skatt enligt  lagen (2004:629) om trängselskatt, får kommuner eller regioner  träffa avtal med staten om att biträda med
1. information om systemet med trängselskatt, och
2. förvaltning och upphandling med anledning av  trängselskatten.
Kommunerna eller regionerna får dock inte med stöd av första  stycket utföra uppgifter som innebär myndighetsutövning.
Lag (2019:935)
.
Kommunal medverkan i arbetsmarknadspolitiska åtgärder
2 §
Kommuner får, efter överenskommelse med  Arbetsförmedlingen, anordna aktiviteter för deltagare i  arbetsmarknadspolitiska åtgärder. En sådan överenskommelse får  innefatta ersättning från Arbetsförmedlingen till kommunen.
Regeringen kan med stöd av 8 kap. 7 § regeringsformen meddela  föreskrifter om under vilka förutsättningar Arbetsförmedlingen  får ingå sådana överenskommelser samt om innehållet i  överenskommelserna.
Lag (2022:1241)
.
Kommunal delegation
Arbetsgivarfrågor
3 §
En kommun som tillhör en sammanslutning av kommuner med  uppgift att tillvarata medlemmarnas intressen såsom  arbetsgivare, får uppdra åt sammanslutningen att med bindande  verkan för kommunen genom kollektivavtal eller på annat sätt  enhetligt reglera anställningsvillkoren för sådana  arbetstagare i kommunens tjänst, vars villkor inte ska  fastställas av någon statlig myndighet.
Kommunen får bestämma att uppdrag enligt första stycket får  lämnas av en nämnd som handlägger frågor om  anställningsvillkor för arbetstagare i kommunens tjänst.
Med kommun jämställs i denna paragraf region och annan  kommunal förvaltningsenhet.
Lag (2019:935)
.
Upphandling
4 §
En nämnd i en kommun, i en region eller i ett  kommunalförbund får efter överenskommelse med en inköpscentral  uppdra åt anställda i inköpscentralen att i en upphandling  besluta på nämndens vägnar. Detta gäller när nämnden anskaffar  varor, tjänster eller byggentreprenader genom en inköpscentral  enligt 7 kap. 12 § eller 19 kap. lagen (2016:1145) om  offentlig upphandling eller 7 kap. 7 § eller 19 kap. lagen 
(2016:1146) om upphandling inom försörjningssektorerna.
Uppdrag enligt första stycket får inte lämnas i de fall som  avses i 6 kap. 38 § kommunallagen (2017:725).
Lag (2021:1115)
.
4 a §
Har upphävts genom
lag (2023:706)
.
5 §
Föreskrifterna i 6 kap. 37 §, 7 kap. 5 § och 9 kap. 30 §  kommunallagen (2017:725) om uppdrag att besluta på nämndens  vägnar tillämpas på ärenden enligt 4 § första stycket.
Lag (2023:706)
.
6 §
Beslut som anställda i en inköpscentral fattar på en  nämnds vägnar ska anmälas till den som har lämnat uppdraget.
Lag (2023:706)
.
7 §
Föreskrifterna i 6 kap. 28-32 §§ kommunallagen (2017:725)  om jäv tillämpas på anställda i inköpscentraler som fattar  beslut på en nämnds vägnar.
Lag (2023:706)
.
Övergångsbestämmelser
2010:428
1. Denna lag träder i kraft den 1 januari 2011.
2. Bestämmelsen i 2 kap. 10 § får tillämpas även om den omständighet som utgör grund för att utge kompensation har inträffat innan lagen har trätt i kraft.
2016:1154
1. Denna lag träder i kraft den 1 januari 2017.
2. Äldre bestämmelser gäller fortfarande för upphandlingar  som har påbörjats före den 1 januari 2017.
2017:593
1. Denna lag träder i kraft den 1 januari 2018.
2. Äldre föreskrifter gäller fortfarande när en nyanländ  invandrare har en etableringsplan enligt den upphävda lagen 
(2010:197) om etableringsinsatser för vissa nyanlända  invandrare.
2019:650
1. Denna lag träder i kraft den 1 januari 2020.
2. Äldre föreskrifter gäller fortfarande för den som har fyllt 
67 år före lagens ikraftträdande.
2021:1115
1. Denna lag träder i kraft den 1 februari 2022.
2. Äldre bestämmelser gäller fortfarande för sådana  upphandlingar som har påbörjats före ikraftträdandet.
2022:890
1. Denna lag träder i kraft den 1 januari 2023.
2. Äldre föreskrifter gäller fortfarande för den som har fyllt 
68 år före ikraftträdandet.
2023:706
1. Denna lag träder i kraft den 1 januari 2024.
2. Äldre bestämmelser gäller fortfarande för ärenden som har  inletts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.