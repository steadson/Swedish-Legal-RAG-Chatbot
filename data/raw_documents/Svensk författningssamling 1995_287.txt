Title: Lag (1995:287) om anställningsstöd
SFS Number: Svensk författningssamling 1995:287
URL: https://www.riksdagen.se/sv/dokument-och-lagar/dokument/svensk-forfattningssamling/lag-1995287-om-anstallningsstod_sfs-1995-287/
Source Link: http://rkrattsbaser.gov.se/sfst?bet=1995:287
Amendment Register Link: http://rkrattsbaser.gov.se/sfsr?bet=1995:287
Ministry/Authority: Arbetsmarknadsdepartementet
Issued: 1995-03-09
Metadata: {"Utfärdad": "1995-03-09", "Ändrad": "t.o.m. SFS 1995:320"}

==================================================

Lag (1995:287) om anställningsstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:287
Departement/myndighet
:   
Arbetsmarknadsdepartementet
Utfärdad
:   
1995-03-09
Ändrad
:   
t.o.m. SFS 1995:320
Tidsbestämd
: 
1996-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Arbetsgivare har enligt bestämmelserna i denna lag rätt till ett anställningsstöd.
Lagen gäller inte följande arbetsgivare:
1. riksdagen och dess myndigheter,
2. myndigheterna under regeringen, förutom affärsverken,
3. kyrkomötet och dess myndigheter,
4. de allmänna försäkringskassorna,
5. kommuner, landsting, kommunalförbund, församlingar och kyrkliga samfälligheter,
6. arbetsgivare som den 31 december 1994 hade 500 eller fler anställda.
2 §
En arbetsgivare får för en nyanställd person, om nedanstående kriterier är uppfyllda, göra ett avdrag enligt 4 § från de arbetsgivaravgifter som arbetsgivaren skall betala enligt 2 kap. 1 §
lagen (1981:691) om socialavgifter. Avdraget får göras om personen enligt intyg från länsarbetsnämnden under minst fyra veckor under perioden november -- december 1994 samt omedelbart före anställningen antingen har varit registrerad som arbetslös hos den offentliga arbetsförmedlingen eller har deltagit i arbetsmarknadspolitiska åtgärder som beslutats av länsarbetsnämnden.
3 §
Med nyanställd person avses en arbetstagare som under perioden den 1 januari -- den 31 maj 1995 påbörjat en tillsvidareanställning som omfattar minst 17 timmar per vecka.
4 §
Avdrag får för varje månad göras med ett belopp som motsvarar de arbetsgivaravgifter enligt 2 kap. 1 § lagen (1981: 691) om socialavgifter som hänför sig till den nyanställda personen, dock högst 6 000 kr. Avdrag för arbetsgivaravgifter får tidigast göras för lönekostnader som avser mars månad 1995.
Avdrag får göras under högst tolv månader för varje nyanställd person och endast så länge denna anställning varar.
5 §
Denna lag tillämpas inom ramen för förfarandet enligt lagen
(1984:668) om uppbörd av socialavgifter från arbetsgivare.
I fråga om affärsverken gäller dock föreskrifter som meddelas av regeringen.
6 §
Vid fördelningen av influtna arbetsgivaravgifter enligt 2 kap. 6 §
lagen (1981: 691) om socialavgifter skall de avdrag som görs enligt denna lag minska det belopp som förs till staten enligt 4 kap. 7 §
lagen om socialavgifter.
Övergångsbestämmelser
1995:287
Denna lag träder i kraft den dag regeringen bestämmer och gäller till utgången av juni 1996. Lagen gäller dock även därefter i fråga om avdrag från arbetsgivaravgifter som avser tid före den 1 juli 1996.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.