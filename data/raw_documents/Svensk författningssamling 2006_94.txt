Title: Förordning (2006:94) om register hos Socialstyrelsen över insatser inom den kommunala hälso- och sjukvården
SFS Number: Svensk författningssamling 2006:94
URL: https://www.riksdagen.se/sv/dokument-och-lagar/dokument/svensk-forfattningssamling/forordning-200694-om-register-hos_sfs-2006-94/
Source Link: http://rkrattsbaser.gov.se/sfst?bet=2006:94
Amendment Register Link: http://rkrattsbaser.gov.se/sfsr?bet=2006:94
Ministry/Authority: Socialdepartementet
Issued: 2006-02-23
Metadata: {"Utfärdad": "2006-02-23", "Ändrad": "t.o.m. SFS 2020:130"}

==================================================

Förordning (2006:94) om register hos Socialstyrelsen över insatser inom den kommunala hälso- och sjukvården
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:94
Departement/myndighet
:   
Socialdepartementet
Utfärdad
:   
2006-02-23
Ändrad
:   
t.o.m. SFS 2020:130
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledning
1 §
Socialstyrelsen får föra hälsodataregister enligt 1 § lagen
(1998:543) om hälsodataregister i form av ett register över insatser inom den kommunala hälso- och sjukvården.
Personuppgiftsansvarig
2 §
Av 1 § lagen (1998:543) om hälsodataregister följer att Socialstyrelsen är personuppgiftsansvarig för behandlingen av personuppgifter.
Ändamål för behandling av personuppgifter
3 §
Personuppgifter i registret över insatser inom den  kommunala hälso- och sjukvården får behandlas för  framställning av statistik, uppföljning, utvärdering och  kvalitetssäkring inom den hälso- och sjukvård som avses i 12  kap. 1 och 2 §§ och 14 kap. 1 § hälso- och sjukvårdslagen 
(2017:30) samt för forskning och epidemiologiska  undersökningar. Förordning (2017:93).
Personuppgifter som får behandlas
4 §
Sådana personuppgifter får behandlas som rör personer som  fått hälso- och sjukvård enligt 12 kap. 1 eller 2 § eller 14  kap. 1 § hälso- och sjukvårdslagen (2017:30). Behandlingen  får avse uppgifter om
1. personnummer, bosättningsort, kommun som utfört  vårdinsatser, nummer i Centrala företags- och  arbetsställeregistret (CFAR-nummer) för utföraren av  vårdinsatserna, åtgärder, tidpunkter för åtgärder, omfattning  av åtgärder räknad i tid och om åtgärder vidtagits av  legitimerad personal inom hälso- och sjukvården eller av  annan personal på delegation,
2. folkbokföringsort, födelsehemort eller födelseort för den  registrerade och dennes föräldrar, medborgarskap, civilstånd,  inflyttning från och utflyttning till utlandet,  personnummerförändringar och dödsdatum. Förordning (2017:93).
Uppgiftsskyldighet
5 §
Kommunerna ska, för de ändamål som anges i 3 § lagen 
(1998:543) om hälsodataregister, lämna de uppgifter som avses  i 4 § 1 till registret över insatser inom den kommunala hälso-  och sjukvården.
Statistiska centralbyrån ska lämna de personuppgifter som  avses i 4 § 2 till registret över insatser inom den kommunala  hälso- och sjukvården.
Socialstyrelsen får, efter att ha gett Sveriges Kommuner och  Regioner tillfälle att yttra sig, meddela föreskrifter om hur  den uppgiftsskyldighet som avses i första stycket ska  fullgöras. Förordning (2020:130).
Information
6 §
Utöver vad som framgår av artiklarna 13 och 14 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning) ska den som är  personuppgiftsansvarig enligt denna förordning lämna  information till den registrerade om
1. innebörden och omfattningen av det sekretess- och  säkerhetsskydd som gäller för registret, och
2. vad som gäller i fråga om sökbegrepp, direktåtkomst och  utlämnande på medium för automatiserad behandling.
Socialstyrelsen ska på lämpligt sätt informera allmänheten om  registret. Förordning (2018:463).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.