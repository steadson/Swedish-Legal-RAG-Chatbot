Title: Förordning (1980:995) om skyldighet för Försäkringskassan och Pensionsmyndigheten att lämna uppgifter till andra myndigheter
SFS Number: Svensk författningssamling 1980:995
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1980995-om-skyldighet-for_sfs-1980-995/
Source Link: http://rkrattsbaser.gov.se/sfst?bet=1980:995
Amendment Register Link: http://rkrattsbaser.gov.se/sfsr?bet=1980:995
Ministry/Authority: Socialdepartementet
Issued: 1980-12-04
Metadata: {"Utfärdad": "1980-12-04", "Ändrad": "t.o.m. SFS 2024:15"}

==================================================

Förordning (1980:995) om skyldighet för Försäkringskassan och Pensionsmyndigheten att lämna uppgifter till andra myndigheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1980:995
Departement/myndighet
:   
Socialdepartementet
Utfärdad
:   
1980-12-04
Omtryck
:   
SFS 1981:429
Ändrad
:   
t.o.m. SFS 2024:15
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Utöver vad som annars följer av lag eller förordning är Försäkringskassan och Pensionsmyndigheten skyldiga att lämna uppgifter till andra myndigheter enligt denna förordning.
Förordning (2009:1180).
2 §
Försäkringskassan och Pensionsmyndigheten ska på begäran lämna uppgifter om enskilda till domstol, Statens tjänstepensionsverk eller en arbetsmarknadsmyndighet, om uppgifterna behövs där i ärenden enligt socialförsäkringsbalken eller annan jämförbar lagstiftning om ekonomisk förmån för enskilda eller enligt lagen (1991:1047)
om sjuklön eller lagen (1993:16) om försäkring mot vissa semesterlönekostnader. Förordning (2010:1659).
3 §
Försäkringskassan och Pensionsmyndigheten ska på begäran  lämna uppgifter om enskildas adress, deras arbetsgivares namn  och adress samt enskildas ekonomiska förhållanden och den  tidsperiod en utgiven ersättning avser till följande  myndigheter, om uppgifterna behövs i ärenden där:
1. Polismyndigheten,
2. Säkerhetspolisen,
3. åklagarmyndighet,
4. Kronofogdemyndigheten,
5. Skatteverket,
6. Brottsoffermyndigheten,
7. socialnämnd,
8. Kriminalvården,
9. studiestödsmyndighet,
10. myndighet som har hand om ärenden om bostadsbidrag,
11. offentlig sjukvårdshuvudman när det gäller ärenden om  avgift för vård på enskild sjukvårdsinrättning,
12. Migrationsverket.
Försäkringskassan ska på begäran lämna den myndighet som  handlägger ärenden enligt lagen (1994:1811) om disciplinansvar  inom totalförsvaret, m.m. uppgift om en enskilds dagpenning  enligt 2 kap. 2 § förordningen (1995:239) om förmåner till  totalförsvarspliktiga, om uppgiften behövs i ett ärende där.
Förordning (2020:50).
4 §
Försäkringskassan och Pensionsmyndigheten ska på begäran  lämna de uppgifter till Inspektionen för socialförsäkringen  som inspektionen behöver för sin systemtillsyn och  effektivitetsgranskning enligt 2 § första stycket 1 och 2 och 
3 § förordningen (2009:602) med instruktion för Inspektionen  för socialförsäkringen. Förordning (2024:15).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.