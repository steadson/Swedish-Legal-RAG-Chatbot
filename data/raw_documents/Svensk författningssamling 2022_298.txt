Title: Förordning (2022:298) om undantag från plan- och byggregler för enkla förläggningar för vissa utlänningar
SFS Number: Svensk författningssamling 2022:298
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022298-om-undantag-fran-plan-och_sfs-2022-298/
Source Link: http://rkrattsbaser.gov.se/sfst?bet=2022:298
Amendment Register Link: http://rkrattsbaser.gov.se/sfsr?bet=2022:298
Ministry/Authority: Landsbygds- och infrastrukturdepartementet SPN
Issued: 2022-04-28
Metadata: {"Utfärdad": "2022-04-28"}

==================================================

Förordning (2022:298) om undantag från plan- och byggregler för enkla förläggningar för vissa utlänningar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:298
Departement/myndighet
:   
Landsbygds- och infrastrukturdepartementet SPN
Utfärdad
:   
2022-04-28
Tidsbestämd
: 
2025-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Innehåll och definitioner
1 §
Denna förordning innehåller undantag från vissa  bestämmelser i plan- och bygglagen (2010:900) och plan- och  byggförordningen (2011:338) för att enkla förläggningar för  vissa utlänningar snabbt ska kunna anordnas i en situation där  tillströmningen av asylsökande eller personer som ansöker om  uppehållstillstånd med tillfälligt skydd har varit eller kan  väntas bli särskilt omfattande.
2 §
Termer och uttryck i denna förordning har samma betydelse  som i plan- och bygglagen (2010:900) och plan- och  byggförordningen (2011:338).
3 §
Med enkel förläggning för vissa utlänningar avses i denna  förordning ett byggnadsverk
1. vars konstruktion är av så enkelt slag att det kan flyttas  eller rivas med förhållandevis enkla åtgärder, och
2. som under en begränsad tid avses användas som en sådan  förläggning som avses i 2 § första stycket lagen (1994:137) om  mottagande av asylsökande m.fl.
Undantag från kraven på bygglov
4 §
Trots 9 kap. 2 § första stycket plan- och bygglagen 
(2010:900) krävs det inte bygglov för att uppföra, flytta,  bygga till eller på annat sätt ändra en enkel förläggning för  vissa utlänningar.
Trots 6 kap. 1 § 2, 7, 8 och 10 plan- och byggförordningen 
(2011:338) krävs det inte bygglov för att anordna, inrätta,  uppföra, flytta eller väsentligt ändra sådana upplag,  materialgårdar, murar, plank, parkeringsplatser och  transformatorstationer som behövs för att driva en enkel  förläggning för vissa utlänningar.
Trots 6 kap. 3, 3 a och 4 a §§ plan- och byggförordningen  krävs det inte heller bygglov för att sätta upp, flytta eller  väsentligt ändra skyltar och ljusanordningar på eller i  anslutning till en enkel förläggning för vissa utlänningar.
Undantag från kraven på marklov
5 §
Trots 9 kap. 11-13 §§ plan- och bygglagen (2010:900) krävs  det inte marklov för schaktning, fyllning och markåtgärder som  kan försämra markens genomsläpplighet, om åtgärden behöver  vidtas i samband med att en enkel förläggning för vissa  utlänningar uppförs, flyttas, byggs till eller på annat sätt  ändras eller i samband med att platsen återställs.
Förutsättningar för att få tillämpa undantagen från kraven på  lov
6 §
Undantagen från kraven på bygglov och marklov i 4 och 5 §§  gäller endast om
1. en statlig myndighet är byggherre,
2. åtgärden vidtas på mark som ägs av staten, en region eller  en kommun,
3. åtgärden inte vidtas närmare än
a) 8,0 meter från en fastighetsgräns eller 4,5 meter från en  körbana som hör till en sådan väg, gata, torg eller annan led  eller plats som allmänt används för trafik med motorfordon där  högsta tillåtna hastighet är mer än 20 kilometer i timmen, och
b) 30,0 meter från mitten av ett järnvägsspår,
4. åtgärden vidtas på mark som är av sådant slag att platsen  snabbt kan återställas till sitt ursprungliga skick,
5. området där åtgärden ska vidtas inte omfattas av förbudet  mot förvanskning i 8 kap. 13 § plan- och bygglagen (2010:900),  och
6. platsen där åtgärden har vidtagits återställs senast vid  utgången av juni 2023.
Om ägarna till angränsande fastigheter, väghållaren eller  huvudmannen respektive järnvägens infrastrukturförvaltare  medger det, får en åtgärd enligt 4 eller 5 § vidtas närmare en  fastighetsgräns, ett järnvägsspår eller en körbana än vad som  anges i första stycket 3.
7 §
För åtgärder som ska vidtas inom eller i anslutning till  ett område som är av riksintresse för totalförsvaret enligt 
3 kap. 9 § andra stycket miljöbalken gäller undantagen från  kraven på lov i 4 och 5 §§ endast om det finns ett skriftligt  medgivande till åtgärden från den myndighet som har beslutat  om riksintresseanspråket enligt 2 § andra stycket 
12 förordningen (1998:896) om hushållning med mark- och  vattenområden.
Inget krav på rivningslov
8 §
I 9 kap. 10 § andra stycket plan- och bygglagen (2010:900)  finns bestämmelser om att det inte krävs rivningslov för att  riva en byggnad eller en byggnadsdel som får uppföras utan  bygglov.
Undantag från kraven på anmälan
9 §
I fråga om en enkel förläggning för vissa utlänningar som  har tillkommit med stöd av denna förordning krävs det inte  någon anmälan enligt 6 kap. 5 § plan- och byggförordningen 
(2011:338).
Undantag från kraven på hänsyn till allmänna intressen
10 §
För en åtgärd som är undantagen från kraven på bygglov  enligt 4 § behöver hänsyn till allmänna intressen vid  lokalisering, placering och utformning av bebyggelse inte tas  enligt 2 kap. 6, 9 och 10 §§ plan- och bygglagen (2010:900).
Byggnadsverk, skyltar och ljusanordningar enligt 2 kap. 9 §  plan- och bygglagen får dock inte lokaliseras, placeras,  utformas eller användas så att de kan medföra en sådan  påverkan på grundvattnet eller omgivningen i övrigt som  innebär fara för människors hälsa och säkerhet.
Undantag från utformnings- och egenskapskraven på byggnadsverk
11 §
En enkel förläggning för vissa utlänningar som har  tillkommit med stöd av denna förordning behöver inte uppfylla  kraven på skydd mot buller, energihushållning och  värmeisolering, hushållning med vatten och avfall,  bredbandsanslutning och laddning av elfordon i 8 kap. 4 §  första stycket 5, 6 och 9-11 plan- och bygglagen (2010:900)  och 3 kap. 13, 14 och 20-20 b §§ plan- och byggförordningen 
(2011:338) samt de föreskrifter som Boverket har meddelat i  anslutning till de paragraferna.
Förläggningen behöver inte heller vara försedd med en hiss  eller annan lyftanordning enligt 3 kap. 4 § första stycket  eller 18 § andra stycket plan- och byggförordningen.
12 §
Vid en åtgärd som är undantagen från kraven på lov enligt 
4 eller 5 § får avsteg från kraven i 8 kap. 1 § 1 och 2 och 
4 § första stycket 1-4 och 7 plan- och bygglagen (2010:900)  och 3 kap. 7-10 och 16 §§ plan- och byggförordningen 
(2011:338) samt de föreskrifter som Boverket har meddelat i  anslutning till de paragraferna göras i den utsträckning som  är skälig i förhållande till åtgärdens art, omfattning och  varaktighet.
Trots 8 kap. 8 § första stycket andra meningen plan- och  bygglagen får, vid åtgärder enligt första stycket, avsteg från  kraven i 8 kap. 1 § 3 och 4 § första stycket 8 samma lag och 
3 kap. 18 § första stycket plan- och byggförordningen samt de  föreskrifter som Boverket har meddelat i anslutning till de  paragraferna göras i den utsträckning som är skälig med hänsyn  till åtgärdens art, omfattning och varaktighet.
Avsteg som görs får inte medföra en oacceptabel risk för  människors hälsa och säkerhet.
Undantag från kraven på tomter, allmänna platser och andra  områden
13 §
För en åtgärd som är undantagen från kraven på lov enligt 
4 eller 5 § gäller inte kraven på tomter, allmänna platser och  områden för andra anläggningar än byggnader enligt 8 kap. 9, 
10 och 12 §§ plan- och bygglagen (2010:900).
Undantag från kravet på planenlighet
14 §
Trots 10 kap. 2 § första stycket 2 plan- och bygglagen 
(2010:900) får en åtgärd som är undantagen från kraven på lov  enligt 4 eller 5 § genomföras i strid med den detaljplan eller  de områdesbestämmelser som gäller för området.
Skyldighet att underrätta byggnadsnämnden
15 §
En byggherre som avser att vidta en åtgärd som är  undantagen från kraven på lov enligt 4 eller 5 § eller kravet  på anmälan enligt 9 § ska innan åtgärden vidtas underrätta  byggnadsnämnden om detta. Underrättelsen ska innehålla
1. kontaktuppgifter till byggherren,
2. beteckningen på den fastighet som berörs av åtgärden, och
3. en översiktlig beskrivning av vilken åtgärd som ska vidtas.
Om behovet av åtgärden medför att det inte är möjligt att  underrätta byggnadsnämnden innan åtgärden vidtas, får  underrättelsen göras i efterhand.
Byggnadsnämnden ska även underrättas så snart som möjligt  efter det att platsen återställts.
Tillämpliga regler när undantagen har upphört att gälla
16 §
Bestämmelser om ingripanden och påföljder för det fall  platsen där åtgärden vidtagits inte har återställts när den  tid som anges i 6 § första stycket 6 har löpt ut finns i 
11 kap. plan- och bygglagen (2010:900).
Övergångsbestämmelser
2022:298
1. Denna förordning träder i kraft den 2 maj 2022.
2. Förordningen tillämpas även på åtgärder som har påbörjats  före ikraftträdandet, dock tidigast den 15 mars 2022.
3. Förordningen upphör att gälla vid utgången av 2024.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.