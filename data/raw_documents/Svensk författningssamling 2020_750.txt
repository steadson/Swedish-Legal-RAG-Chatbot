Title: Förordning (2020:750) om statligt stöd till vissa miljöfordon
SFS Number: Svensk författningssamling 2020:750
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020750-om-statligt-stod-till-vissa_sfs-2020-750/
Source Link: http://rkrattsbaser.gov.se/sfst?bet=2020:750
Amendment Register Link: http://rkrattsbaser.gov.se/sfsr?bet=2020:750
Ministry/Authority: Klimat- och näringslivsdepartementet
Issued: 2020-08-13
Metadata: {"Utfärdad": "2020-08-13", "Ändrad": "t.o.m. SFS 2025:880"}

==================================================

Förordning (2020:750) om statligt stöd till vissa miljöfordon
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:750
Departement/myndighet
:   
Klimat- och näringslivsdepartementet
Utfärdad
:   
2020-08-13
Ändrad
:   
t.o.m. SFS 2025:880
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
/Upphör att gälla U:2026-02-28/
För att främja introduktionen av miljöarbetsmaskiner,  utsläppsfria tunga lastbilar, miljölastbilar, lätta  ellastbilar och fordonsgaslastbilar på marknaden och bidra  till att minska utsläppen av växthusgaser, får Statens  energimyndighet bevilja statligt stöd i form av bidrag enligt  denna förordning för köp av sådana fordon. Statligt stöd i  form av bidrag enligt denna förordning får även beviljas för  leasing av utsläppsfria tunga lastbilar, miljölastbilar eller  fordonsgaslastbilar.
Bidrag ges om det finns medel.
Förordningen är meddelad med stöd av 8 kap. 11 §  regeringsformen i fråga om 19 § och 8 kap. 7 § regeringsformen  i fråga om övriga bestämmelser. Förordning (2024:628).
1 §
/Träder i kraft I:2026-02-28/
För att främja introduktionen av miljöarbetsmaskiner,  utsläppsfria tunga lastbilar, miljölastbilar och  fordonsgaslastbilar på marknaden och bidra till att minska  utsläppen av växthusgaser, får Statens energimyndighet bevilja  statligt stöd i form av bidrag enligt denna förordning för köp  av sådana fordon. Statligt stöd i form av bidrag enligt denna  förordning får även beviljas för leasing av utsläppsfria tunga  lastbilar, miljölastbilar eller fordonsgaslastbilar.
Bidrag ges om det finns medel.
Förordningen är meddelad med stöd av 8 kap. 11 §  regeringsformen i fråga om 19 § och 8 kap. 7 § regeringsformen  i fråga om övriga bestämmelser. Förordning (2024:629).
Ordförklaringar
2 §
/Upphör att gälla U:2026-02-28/
I denna förordning betyder
miljöarbetsmaskin: ett motorredskap eller en traktor enligt  lagen (2001:559) om vägtrafikdefinitioner, som har en  nettoeffekt på minst 15 kW och som är avsedd att drivas med el  eller sådana bränslen som är tillåtna enligt artikel 36 i  kommissionens förordning (EU) nr 651/2014 av den 17 juni 2014  genom vilken vissa kategorier av stöd förklaras förenliga med  den inre marknaden enligt artiklarna 107 och 108 i fördraget,
utsläppsfri tung lastbil: en tung lastbil enligt lagen om  vägtrafikdefinitioner som är ett utsläppsfritt fordon enligt  artikel 2.102g c i kommissionens förordning (EU) nr 651/2014,
miljölastbil: en tung lastbil enligt lagen om  vägtrafikdefinitioner som är ett rent fordon enligt  artikel 2.102f b i kommissionens förordning (EU) nr 651/2014  och som delvis drivs med el eller vätgas,
lätt ellastbil: en lätt lastbil enligt lagen om  vägtrafikdefinitioner som är ett utsläppsfritt fordon enligt  artikel 2.102g b i kommissionens förordning (EU) nr 651/2014,
fordonsgaslastbil: en tung lastbil enligt lagen om  vägtrafikdefinitioner som är avsedd att drivas med biogas,
vägtrafikregistret: den uppgiftssamling som avses i 2 kap. 1 §  vägtrafikdatalagen (2019:369),
leasing: hyra av en lastbil för en bestämd hyrestid på minst 
12 månader,
leasegivare: den som hyr ut en lastbil för en bestämd hyrestid  på minst 12 månader, och
leasetagare: den som leasar en bil.
I övrigt har ord och uttryck i förordningen samma betydelse  som i kommissionens förordning (EU) nr 651/2014 och  kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:628).
2 §
/Träder i kraft I:2026-02-28/
I denna förordning betyder
miljöarbetsmaskin: ett motorredskap eller en traktor enligt  lagen (2001:559) om vägtrafikdefinitioner, som har en  nettoeffekt på minst 15 kW och som är avsedd att drivas med el  eller sådana bränslen som är tillåtna enligt artikel 36 i  kommissionens förordning (EU) nr 651/2014 av den 17 juni 2014  genom vilken vissa kategorier av stöd förklaras förenliga med  den inre marknaden enligt artiklarna 107 och 108 i fördraget,
utsläppsfri tung lastbil: en tung lastbil enligt lagen om  vägtrafikdefinitioner som är ett utsläppsfritt fordon enligt  artikel 2.102g c i kommissionens förordning (EU) nr 651/2014,
miljölastbil: en tung lastbil enligt lagen om  vägtrafikdefinitioner som är ett rent fordon enligt  artikel 2.102f b i kommissionens förordning (EU) nr 651/2014  och som delvis drivs med el eller vätgas,
fordonsgaslastbil: en tung lastbil enligt lagen om  vägtrafikdefinitioner som är avsedd att drivas med biogas,
vägtrafikregistret: den uppgiftssamling som avses i 2 kap. 1 §  vägtrafikdatalagen (2019:369),
leasing: hyra av en lastbil för en bestämd hyrestid på minst 
12 månader,
leasegivare: den som hyr ut en lastbil för en bestämd hyrestid  på minst 12 månader, och
leasetagare: den som leasar en bil.
I övrigt har ord och uttryck i förordningen samma betydelse  som i kommissionens förordning (EU) nr 651/2014 och  kommissionens förordning (EU) 2023/2831 av den 13 december 
2023 om tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.
Förordning (2024:629).
2 a §
Bestämmelser om kriterier för att bestämma storlek på  företag finns i bilaga I till kommissionens förordning 
(EU) nr 651/2014. Förordning (2024:18).
Förutsättningar för stöd
3 §
/Upphör att gälla U:2026-02-28/
Stöd får beviljas företag, kommuner och regioner för köp  av en miljöarbetsmaskin, utsläppsfri tung lastbil,  miljölastbil, lätt ellastbil eller fordonsgaslastbil som
1. är eller ska bli registrerad enligt förordningen (2019:383)  om fordons registrering och användning,
2. ska ställas på enligt förordningen om fordons registrering  och användning och inte tidigare har varit påställd enligt den  förordningen, och
3. inte tidigare har tagits i bruk i Sverige eller någon  annanstans.
Stöd får även beviljas för köp av en miljöarbetsmaskin som  inte tidigare har tagits i bruk i Sverige eller någon  annanstans och som inte omfattas av kraven på registrering i  förordningen om fordons registrering och användning, om  maskinen kan identifieras med hjälp av ett unikt  identifikationsnummer eller annan uppgift som gör maskinen  möjlig att identifiera.
Stöd enligt första stycket får även beviljas ett företag, en  kommun eller en region som leasar en utsläppsfri tung lastbil,  en miljölastbil eller en fordonsgaslastbil.
Förordning (2024:628).
3 §
/Träder i kraft I:2026-02-28/
Stöd får beviljas företag, kommuner och regioner för köp  av en miljöarbetsmaskin, utsläppsfri tung lastbil,  miljölastbil eller fordonsgaslastbil som
1. är eller ska bli registrerad enligt förordningen (2019:383)  om fordons registrering och användning,
2. ska ställas på enligt förordningen om fordons registrering  och användning och inte tidigare har varit påställd enligt den  förordningen, och
3. inte tidigare har tagits i bruk i Sverige eller någon  annanstans.
Stöd får även beviljas för köp av en miljöarbetsmaskin som  inte tidigare har tagits i bruk i Sverige eller någon  annanstans och som inte omfattas av kraven på registrering i  förordningen om fordons registrering och användning, om  maskinen kan identifieras med hjälp av ett unikt  identifikationsnummer eller annan uppgift som gör maskinen  möjlig att identifiera.
Stöd enligt första stycket får även beviljas ett företag, en  kommun eller en region som leasar en utsläppsfri tung lastbil,  en miljölastbil eller en fordonsgaslastbil.
Förordning (2024:629).
4 §
Stöd till företag för köp av miljöarbetsmaskiner får  endast beviljas i enlighet med de villkor som anges i  kapitel I och artikel 36 i kommissionens förordning (EU)  nr 651/2014. Förordning (2024:18).
4 a §
/Upphör att gälla U:2026-02-28/
Stöd till företag för köp av utsläppsfria tunga  lastbilar, av miljölastbilar eller av lätta ellastbilar eller  för leasing av utsläppsfria tunga lastbilar eller av  miljölastbilar får endast beviljas i enlighet med de villkor  som anges i kapitel I och artikel 36b i kommissionens  förordning (EU) nr 651/2014.
Förordning (2024:628).
4 a §
/Träder i kraft I:2026-02-28/
Stöd till företag för köp eller leasing av utsläppsfria  tunga lastbilar eller av miljölastbilar får endast beviljas i  enlighet med de villkor som anges i kapitel I och artikel 36b  i kommissionens förordning (EU) nr 651/2014.
Förordning (2024:629).
4 b §
Stöd till företag för köp eller leasing av  fordonsgaslastbilar får endast beviljas i enlighet med de  villkor som anges i kommissionens förordning (EU) 2023/2831.
Förordning (2024:628).
5 §
Om uppgifter om ett stöd till ett företag ska  offentliggöras enligt artikel 9 i kommissionens förordning 
(EU) nr 651/2014, får stödet endast beviljas om företaget  samtycker till offentliggörandet. Förordning (2021:1274).
6 §
/Upphör att gälla U:2026-02-28/
Stöd får inte beviljas för köp eller leasing av lastbilar  eller miljöarbetsmaskiner som
1. måste köpas eller leasas för att uppfylla en skyldighet  enligt lag eller annan författning eller enligt villkor i ett  tillstånd, eller
2. har beställts innan ansökan om stöd har getts in till  Statens energimyndighet. Förordning (2024:628).
6 §
/Träder i kraft I:2026-02-28/
Stöd får inte beviljas för köp eller leasing av lastbilar  eller miljöarbetsmaskiner som
1. måste köpas eller leasas för att uppfylla en skyldighet  enligt lag eller annan författning eller villkor i ett  tillstånd, eller
2. har beställts innan ansökan om stöd har getts in till  Statens energimyndighet. Förordning (2024:629).
6 a §
Stöd får inte beviljas ett företag om Statens  energimyndighet har beslutat att stoppa en utbetalning till  företaget av ett tidigare beviljat stöd enligt 15 § på grund  av omständigheter som hänför sig till företaget.
Förordning (2024:18).
6 b §
Stöd av mindre betydelse som omfattas av kommissionens  förordning (EU) 2023/2831 får inte ges till sådana företag i  svårigheter som avses i artikel 2.18 i kommissionens  förordning (EU) nr 651/2014. Förordning (2024:18).
Stödberättigande kostnader
7 §
/Upphör att gälla U:2026-02-28/
Den stödberättigande kostnaden vid köp utgörs av  prisskillnaden mellan miljöarbetsmaskinen, den utsläppsfria  tunga lastbilen, miljölastbilen, den lätta ellastbilen eller  fordonsgaslastbilen och närmast jämförbara fordon.
Förordning (2024:628).
7 §
/Träder i kraft I:2026-02-28/
Den stödberättigande kostnaden vid köp utgörs av  prisskillnaden mellan miljöarbetsmaskinen, den utsläppsfria  tunga lastbilen, miljölastbilen eller fordonsgaslastbilen och  närmast jämförbara fordon. Förordning (2024:629).
7 a §
Den stödberättigande kostnaden vid leasing utgörs av  skillnaden mellan kostnaden för att leasa den utsläppsfria  tunga lastbilen, miljölastbilen eller fordonsgaslastbilen och  kostnaden för att leasa närmast jämförbara fordon. Kostnader  kopplade till driften, till exempel kostnader för energi,  försäkring eller underhåll, ska dock inte räknas med.
Förordning (2024:628).
8 §
Stöd för köp av en miljöarbetsmaskin får beviljas med ett  belopp som motsvarar högst 20 procent av inköpskostnaden, dock
1. högst 40 procent av den stödberättigande kostnaden, eller
2. högst 50 procent av den stödberättigande kostnaden, om  maskinen enbart drivs med el. Förordning (2024:18).
8 a §
Stöd för köp eller leasing av en utsläppsfri tung  lastbil får beviljas med ett belopp som motsvarar högst 
25 procent av inköpskostnaden eller av den totala  leasingavgiften, dock
1. högst 30 procent av den stödberättigande kostnaden när det  gäller stora företag,
2. högst 50 procent av den stödberättigande kostnaden när det  gäller medelstora företag, eller
3. högst 60 procent av den stödberättigande kostnaden när det  gäller små företag. Förordning (2024:628).
8 b §
Stöd för köp eller leasing av en miljölastbil får  beviljas med ett belopp som motsvarar högst 20 procent av  inköpskostnaden eller av den totala leasingavgiften, dock
1. högst 20 procent av den stödberättigande kostnaden när det  gäller stora företag,
2. högst 40 procent av den stödberättigande kostnaden när det  gäller medelstora företag, eller
3. högst 50 procent av den stödberättigande kostnaden när det  gäller små företag. Förordning (2024:628).
8 c §
/Upphör att gälla U:2026-02-28 genom förordning (2024:21)./
Stöd för köp av en lätt ellastbil får beviljas med ett  belopp som motsvarar högst 30 procent av den stödberättigande  kostnaden, dock högst 40 000 kronor per lastbil.
Förordning (2024:19).
8 d §
Stöd för köp eller leasing av en fordonsgaslastbil får  beviljas med ett belopp som motsvarar högst 20 procent av  inköpskostnaden eller av den totala leasingavgiften, dock  högst 40 procent av den stödberättigande kostnaden.
Förordning (2024:628).
8 e §
Det som sägs om köp i 7 §, 8 a, 8 b och 8 d §§ ska  tillämpas även i fråga om leasing som omfattar en skyldighet  för leasetagaren att köpa bilen efter leasingperiodens utgång.
Förordning (2024:628).
9 §
En kostnad som annat offentligt stöd har beviljats för är  inte stödberättigande.
Ansökan om stöd
10 §
/Upphör att gälla U:2026-02-28/
En ansökan om stöd ska vara skriftlig och ges in  elektroniskt till Statens energimyndighet på det sätt som  myndigheten anvisar. Ansökan ska innehålla
1. sökandens namn och organisationsnummer,
2. uppgifter om antalet miljöarbetsmaskiner, utsläppsfria  tunga lastbilar, miljölastbilar, lätta ellastbilar eller  fordonsgaslastbilar som ansökan avser,
3. dokumentation som styrker att förutsättningarna enligt 3-6 §§ är uppfyllda,
4. uppgifter om den stödberättigande kostnaden, och
5. upplysningar om allt annat offentligt stöd som sökts eller  beviljats och som avser samma stödberättigande kostnad som  ansökan avser.
Om sökanden är ett företag ska ansökan även innehålla  uppgifter om antalet anställda, årsomsättning och  balansomslutning. Förordning (2024:628).
10 §
/Träder i kraft I:2026-02-28/
En ansökan om stöd ska vara skriftlig och ges in  elektroniskt till Statens energimyndighet på det sätt som  myndigheten anvisar. Ansökan ska innehålla
1. sökandens namn och organisationsnummer,
2. uppgifter om antalet miljöarbetsmaskiner, utsläppsfria  tunga lastbilar, miljölastbilar eller fordonsgaslastbilar som  ansökan avser,
3. dokumentation som styrker att förutsättningarna enligt 3-6 §§ är uppfyllda,
4. uppgifter om den stödberättigande kostnaden, och
5. upplysningar om allt annat offentligt stöd som sökts eller  beviljats och som avser samma stödberättigande kostnad som  ansökan avser.
Om sökanden är ett företag ska ansökan även innehålla  uppgifter om antal anställda, årsomsättning och  balansomslutning. Förordning (2024:629).
10 a §
En ansökan om stöd enligt kommissionens förordning 
(EU) 2023/2831 ska innehålla en redogörelse för allt annat  stöd
1. av mindre betydelse som sökanden har tagit emot under den  senaste treårsperioden, och
2. som sökanden tidigare ansökt om eller beviljats och som  avser samma stödberättigande kostnader som ansökan omfattar.
Förordning (2024:628).
10 b §
Ett stöd enligt kommissionens förordning (EU) 2023/2831  får inte beviljas förrän den kontroll som föreskrivs i  artikel 6.4 har genomförts. Förordning (2024:18).
10 c §
Innan ett stöd beviljas enligt kommissionens förordning 
(EU) 2023/2831 ska Statens energimyndighet lämna de  upplysningar till stödmottagaren som framgår av artikel 7.4.  Förordning (2024:18).
Prövning och beslut om beviljande av stöd
11 §
Statens energimyndighet prövar frågor om stöd enligt  denna förordning.
12 §
I ett beslut att bevilja stöd ska Statens energimyndighet  ange
1. den tidpunkt då
a) köpet ska vara genomfört, eller
b) leasetagaren senast ska ha registrerats som sådan i  vägtrafikregistret,
2. de ytterligare villkor som behövs för att kraven enligt  denna förordning ska uppfyllas och syftet med stödet enligt 
1 § ska tillgodoses,
3. den tidpunkt då begäran om utbetalning senast ska ha kommit  in till Statens energimyndighet enligt 13 §, och
4. att stödmottagaren ska lämna de uppgifter som krävs för att  Statens energimyndighet ska kunna följa upp och utvärdera  stödet. Förordning (2024:628).
Utbetalning av stöd
13 §
En begäran om utbetalning av ett beviljat stöd ska ha  kommit in till Statens energimyndighet inom sex månader från  det att
1. köpet senast ska ha genomförts, eller
2. leasetagaren senast ska ha registrerats som sådan i  vägtrafikregistret.
Stödmottagaren ska till en begäran om utbetalning bifoga  skriftliga underlag för att styrka den stödberättigande  kostnaden och att övriga krav för stödet är uppfyllda.
Statens energimyndighet får efter ansökan från stödmottagaren  förlänga fristen i första stycket om det finns särskilda skäl.
Förordning (2025:836).
13 a §
/Upphör att gälla U:2026-02-28/
När det gäller sådana miljöarbetsmaskiner, utsläppsfria  tunga lastbilar, miljölastbilar, lätta ellastbilar eller  fordonsgaslastbilar som registreras i vägtrafikregistret ska  stödet betalas ut till den som köpt ett nytt sådant fordon och  ställt på det enligt förordningen (2019:383) om fordons  registrering och användning.
Statens energimyndighet ska betala ut det beviljade  stödbeloppet tidigast sex månader efter det att fordonet har  ställts på. Beloppet ska betalas ut om
1. uppgifterna i vägtrafikregistret visar att den som köpt och  ställt på fordonet fortfarande är registrerad som ägare och  att fordonet är registrerat i Sverige, och
2. förutsättningarna för utbetalning enligt 13, 14 och 14 a §§  är uppfyllda. Förordning (2024:18).
13 a §
/Träder i kraft I:2026-02-28/
När det gäller sådana miljöarbetsmaskiner, utsläppsfria  tunga lastbilar, miljölastbilar eller fordonsgaslastbilar som  registreras i vägtrafikregistret ska stödet betalas ut till  den som köpt ett nytt sådant fordon och ställt på det enligt  förordningen (2019:383) om fordons registrering och  användning.
Statens energimyndighet ska betala ut det beviljade  stödbeloppet tidigast sex månader efter det att fordonet har  ställts på. Beloppet ska betalas ut om
1. uppgifterna i vägtrafikregistret visar att den som köpt och  ställt på fordonet fortfarande är registrerad som ägare och  att fordonet är registrerat i Sverige, och
2. förutsättningarna för utbetalning enligt 13, 14 och 14 a §§  är uppfyllda. Förordning (2024:21).
13 b §
När det gäller miljöarbetsmaskiner som inte omfattas av  krav på registrering i vägtrafikregistret ska stödet betalas  ut till den som köpt en ny sådan maskin.
Statens energimyndighet ska betala ut det beviljade  stödbeloppet tidigast sex månader efter det att myndigheten  har tagit emot en begäran om utbetalning. Beloppet ska betalas  ut om
1. stödmottagaren har lämnat in ett intyg om att mottagaren  fortfarande äger maskinen och att den finns i och används i  Sverige, och
2. förutsättningarna för utbetalning enligt 13, 14 och 14 a §§  är uppfyllda. Förordning (2024:18).
13 c §
Ett sådant intyg som avses i 13 b § ska innehålla en  försäkran på heder och samvete från stödmottagaren om att  mottagaren fortfarande äger miljöarbetsmaskinen och att den  finns i och används i Sverige.
Intyget ska ha kommit in till Statens energimyndighet tidigast  sex månader och senast åtta månader efter det att begäran om  utbetalning har lämnats till myndigheten.  Förordning (2024:18).
13 d §
Om stödet avser leasing ska stödet betalas ut till den  som registrerats som leasetagare i vägtrafikregistret.
Statens energimyndighet ska betala ut det beviljade  stödbeloppet tidigast sex månader efter det att lastbilen har  ställts på. Beloppet ska betalas ut om
1. uppgifterna i vägtrafikregistret visar att den som  registrerats som leasetagare fortfarande är det och att  lastbilen är registrerad i Sverige, och
2. förutsättningarna för utbetalning enligt 13, 14 och 14 a §§  är uppfyllda. Förordning (2024:628).
14 §
Ett stöd får inte betalas ut till ett företag som är  föremål för betalningskrav på grund av ett beslut av  Europeiska kommissionen som förklarar ett stöd beviljat av en  svensk stödgivare olagligt och oförenligt med den inre  marknaden.
14 a §
Stöd får inte betalas ut till ett företag som har  skulder hos Kronofogdemyndigheten
1. som avser återkrav av statligt stöd eller bidrag, eller
2. för svenska skatter eller avgifter. Förordning (2024:18).
14 b §
Stöd får betalas ut endast en gång för samma lastbil.  Om både en leasegivare och en leasetagare har begärt  utbetalning av stöd för samma lastbil vid tillfället för  beslut om utbetalning, ska stödet betalas ut till leasegivaren  enligt 13 a §. Förordning (2024:628).
15 §
Statens energimyndighet får besluta att ett beviljat stöd  helt eller delvis inte ska betalas ut om
1. den som har ansökt om eller beviljats stöd genom att lämna  oriktiga uppgifter har orsakat att stödet beviljats felaktigt  eller med för högt belopp,
2. stödet har beviljats felaktigt eller med för högt belopp på  grund av att uppgifterna i vägtrafikregistret är felaktiga,
3. stödet av något annat skäl har beviljats felaktigt eller  med för högt belopp och mottagaren skäligen borde ha insett  detta, eller
4. ett villkor för stödet inte har följts.
Tillsyn
16 §
Statens energimyndighet utövar tillsyn över att villkoren  för stödet följs.
Återbetalning och återkrav
17 §
Mottagaren av ett utbetalat stöd är återbetalningsskyldig  om stödet inte skulle ha betalats ut enligt 15 §.
Ränta enligt räntelagen (1975:635) ska betalas på det belopp  som en stödmottagare är återbetalningsskyldig för.
18 §
Om en stödmottagare är återbetalningsskyldig ska Statens  energimyndighet besluta att helt eller delvis kräva tillbaka  stödet tillsammans med ränta.
Statens energimyndighet får besluta att helt eller delvis  avstå från kravet i första stycket, om det finns särskilda  skäl.
Bemyndigande
19 §
Statens energimyndighet får meddela föreskrifter om  verkställigheten av denna förordning.
Uppföljning och utvärdering
20 §
Statens energimyndighet ska följa upp och utvärdera de  stöd som ges enligt denna förordning.
Offentliggörande, rapportering och registerföring
21 §
Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.
Överklagande
22 §
I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 6 a, 14, 14 a, 15 eller 18 § får dock inte  överklagas. Förordning (2024:18).
Övergångsbestämmelser
2024:18
1. Denna förordning träder i kraft den 13 februari 2024.
2. Äldre föreskrifter gäller fortfarande för stöd som  beviljats före ikraftträdandet.
2024:19
1. Denna förordning träder i kraft den 1 januari 2025.
2. Äldre föreskrifter gäller fortfarande för stöd som  beviljats före ikraftträdandet.
2024:20
1. Denna förordning träder i kraft den 1 juli 2025.
2. Äldre föreskrifter gäller fortfarande för stöd som  beviljats före ikraftträdandet.
2024:21
1. Denna förordning träder i kraft den 28 februari 2026.
Förordning (2025:880).
2. Äldre föreskrifter gäller fortfarande för ansökningar om  stöd som avser lätta ellastbilar och som gjorts före  ikraftträdandet. I sådana fall gäller dock, i stället för 13 §  första meningen, att begäran om utbetalning ska ha kommit in  till Statens energimyndighet inom två månader från den  tidpunkt som avses i 12 § 1, dock senast den 30 april 2026.
2024:628
1. Denna förordning träder i kraft den 27 augusti 2024.
2. Förordningen tillämpas även i fråga om ansökningar om stöd  som beviljats efter den 12 februari 2024 men före  ikraftträdandet, om stödet inte har betalats ut före  ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.