Title: Förordning (2007:1074) med instruktion för Fideikommissnämnden
SFS Number: Svensk författningssamling 2007:1074
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071074-med-instruktion-for_sfs-2007-1074/
Source Link: http://rkrattsbaser.gov.se/sfst?bet=2007:1074
Amendment Register Link: http://rkrattsbaser.gov.se/sfsr?bet=2007:1074
Ministry/Authority: Justitiedepartementet DÅ
Issued: 2007-11-22
Metadata: {"Utfärdad": "2007-11-22"}

==================================================

Förordning (2007:1074) med instruktion för Fideikommissnämnden
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1074
Departement/myndighet
:   
Justitiedepartementet DÅ
Utfärdad
:   
2007-11-22
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Fideikommissnämnden har till uppgift att pröva frågor enligt lagen (1963:583) om avveckling av fideikommiss och enligt permutationslagen (1972:205).
Ledning
2 §
Myndigheten leds av en nämnd.
3 §
Bestämmelser om Fideikommissnämndens sammansättning finns i 19 § lagen (1963:583) om avveckling av fideikommiss. Det som föreskrivs där om ordförande och ledamöter ska även gälla för vice ordförande och för ersättare för varje annan ledamot än ordförande och vice ordförande.
Organisation
4 §
Kammarkollegiet utför administrativa och handläggande uppgifter åt myndigheten.
Beslutförhet
5 §
Nämnden är beslutför när ordföranden och minst två andra ledamöter är närvarande.
När ärenden av större vikt handläggs ska om möjligt samtliga ledamöter vara närvarande.
Ärendenas handläggning
6 §
Ärendena ska avgöras efter föredragning. Nämnden får i arbetsordningen dock meddela föreskrifter om att ärenden som inte är av det slaget att de ska avgöras av nämnden, inte behöver föredras.
Tillämpligheten av vissa förordningar
7 §
Förordningen (2000:605) om årsredovisning och budgetunderlag ska inte tillämpas på myndigheten.
Undantag från myndighetsförordningen
8 §
Följande bestämmelser i myndighetsförordningen (2007:515)
ska inte tillämpas på myndigheten:
5 § om delegering,
8 § om arbetsgivarpolitik, och
16 § om beslutförhet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.