Title: Lag (2004:629) om trängselskatt
SFS Number: Svensk författningssamling 2004:629
URL: https://www.riksdagen.se/sv/dokument-och-lagar/dokument/svensk-forfattningssamling/lag-2004629-om-trangselskatt_sfs-2004-629/
Source Link: http://rkrattsbaser.gov.se/sfst?bet=2004:629
Amendment Register Link: http://rkrattsbaser.gov.se/sfsr?bet=2004:629
Ministry/Authority: Finansdepartementet S2
Issued: 2004-06-17
Metadata: {"Utfärdad": "2004-06-17", "Ändrad": "t.o.m. SFS 2024:519"}

==================================================

Lag (2004:629) om trängselskatt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2004:629
Departement/myndighet
:   
Finansdepartementet S2
Utfärdad
:   
2004-06-17
Ändrad
:   
t.o.m. SFS 2024:519
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Trängselskatt skall betalas till staten enligt denna lag.
2 §
Skatteverket är beskattningsmyndighet.
För beskattningsmyndighetens räkning ska Transportstyrelsen, genom automatiserad behandling med stöd av uppgifter i vägtrafikregistret, besluta om trängselskatt och tilläggsavgift, om inte annat följer av 15, 15 a eller 20 §, samt verkställa uppbörd av sådan skatt och avgift.
Lag (2008:1381)
.
3 §
Fordons- och viktbegreppen i denna lag har samma betydelse som i lagen (2001:559) om vägtrafikdefinitioner.
3 a §
Bestämmelserna i 36-39 §§ förvaltningslagen 
(2017:900) om rättelse och ändring av beslut tillämpas inte i  fråga om Transportstyrelsens beslut enligt denna lag.
Lag (2018:818)
.
3 b §
I ärenden och mål om trängselskatt och tilläggsavgift enligt denna lag gäller bestämmelserna i skatteförfarandelagen
(2011:1244) om
1. ersättning för kostnader för ombud, biträde eller utredning i 43 kap., 68 kap. 2 § och 71 kap. 4 §, samt
2. betalningssäkring i 46 kap., 68 kap. 1 §, 69 kap. 13-18 §§
och 71 kap. 1 §.
Lag (2011:1259)
.
Skattepliktiga fordon
4 §
Trängselskatt betalas för en bil som när skattskyldigheten inträder enligt 9 §
1. är införd i vägtrafikregistret eller motsvarande utländska register, eller
2. brukas med stöd av saluvagnslicens.
Lag (2014:1501)
.
5 §
Skattepliktig är inte
1. bil som är registrerad på ägare som enligt lagen
(1976:661) om immunitet och privilegier i vissa fall är undantagen från skatteplikt i Sverige,
2. bil som är antecknad som utryckningsfordon i vägtrafikregistret,
3. buss med en totalvikt av minst 14 ton,
4. EG-mobilkran, eller
5. bil som enligt 6 § undantagits från skatteplikt.
Lag (2009:229)
.
Befrielse från skatteplikt i vissa fall
6 §
Skatteverket ska besluta om att undanta en viss bil från  skatteplikt efter ansökan från
1. den som beviljats parkeringstillstånd för rörelsehindrade  enligt föreskrifter som har meddelats med stöd av lagen 
(1975:88) med bemyndigande att meddela föreskrifter om trafik,  transporter och kommunikationer, eller
2. den som beviljats motsvarande tillstånd i ett annat land  inom Europeiska ekonomiska samarbetsområdet.
Om det finns synnerliga skäl, ska ett undantag enligt första  stycket gälla två bilar.
Befrielse från skatteplikt enligt första eller andra stycket  får inte medges om bilen enligt anteckning i  vägtrafikregistret eller motsvarande utländska register  används i yrkesmässig trafik enligt Europaparlamentets och  rådets förordning (EG) nr 1071/2009 av den 21 oktober 2009 om  gemensamma regler beträffande de villkor som ska uppfyllas av  personer som bedriver yrkesmässig trafik och om upphävande av  rådets direktiv 96/26/EG, i lydelsen enligt förordning (EU) 
2020/1055, eller yrkestrafiklagen (2012:210) eller i  taxitrafik enligt taxitrafiklagen (2012:211).
Lag (2022:463)
.
7 §
Har upphävts genom
lag (2007:616)
.
Skattskyldighet
8 §
Skattskyldig är ägaren av bilen.
Som ägare av bilen anses
1. den som när skattskyldigheten inträder är eller bör vara upptagen som ägare i vägtrafikregistret,
2. i fråga om en bil som används med stöd av saluvagnslicens, den som när skattskyldigheten inträder innehar licensen, eller
3. den som när skattskyldigheten inträder är upptagen som ägare i ett utländskt register motsvarande vägtrafikregistret eller, om innehavare finns registrerad i det utländska registret, innehavaren.
Lag (2014:1501)
.
Skattskyldighetens inträde
9 §
Skattskyldighet inträder när en skattepliktig bil brukas vid passage av en sådan betalstation i Stockholms kommun som anges i bilaga 1 till denna lag.
Skattskyldighet inträder när en skattepliktig bil brukas vid passage av en sådan betalstation i Göteborgs kommun som anges i bilaga 2 till denna lag.
Lag (2010:1023)
.
Betalningsskyldighet
9 a §
Den som är skattskyldig är också betalningsskyldig för  trängselskatt och tilläggsavgift. Av 17 § lagen (2013:1164) om  elektroniska vägtullssystem framgår att en EETS-
betalningsförmedlare är betalningsskyldig för trängselskatt i  vissa fall.
Lag (2022:350)
.
Skattens omfattning
10 §
Närmare bestämmelser om var och när skatt tas ut samt skattens storlek anges för Stockholms kommun i bilaga 1 till denna lag.
Närmare bestämmelser om var och när skatt tas ut samt skattens storlek anges för Göteborgs kommun i bilaga 2 till denna lag.
Lag (2010:1023)
.
Beskattningsbeslut
11 §
Beskattningsbeslut ska fattas för varje bil, för vilken  skattskyldighet enligt 9 § har inträtt. Varje beslut ska avse  en kalendermånad.
Om mer än en person under en kalendermånad blivit skattskyldig  för en bil, ska ett beskattningsbeslut fattas för varje  skattskyldig.
Om mer än en person eller EETS-betalningsförmedlare under en  kalendermånad blivit betalningsskyldig för en bil, ska ett  beskattningsbeslut fattas avseende varje betalningsskyldig.
Lag (2022:350)
.
11 a §
Beskattningsbeslut enligt 2 § andra stycket ska fattas  senast den 20 i kalendermånaden efter den månad som beslutet  avser.
Lag (2022:350)
.
Betalningstid för trängselskatt som har påförts genom automatiserad behandling
12 §
Trängselskatt, som har beslutats enligt 2 § andra stycket, ska betalas senast den sista dagen i andra kalendermånaden efter den månad som beslutet avser.
Lag (2008:185)
.
13 §
Har upphävts genom
lag (2008:185)
.
Tilläggsavgift
14 §
Om trängselskatt inte betalas inom den tid som anges i 
12 §, 15 § andra stycket eller 15 a § andra stycket, ska en  särskild avgift (tilläggsavgift) påföras den skattskyldige med 
500 kronor. Detta gäller dock inte när en EETS-
betalningsförmedlare är betalningsskyldig för trängselskatten  enligt 17 § lagen (2013:1164) om elektroniska vägtullssystem.  Tilläggsavgift får påföras en skattskyldig högst en gång per  bil och kalendermånad.
Beslut om tilläggsavgift enligt 2 § andra stycket ska fattas  senast 20 dagar efter dagen då skatten skulle ha betalats.
Tilläggsavgift och obetald trängselskatt ska betalas senast 30  dagar efter dagen för beslutet om tilläggsavgift.
Lag (2022:350)
.
Rättelse
14 a §
Om trängselskatt eller tilläggsavgift som har beslutats enligt 2 § andra stycket har blivit uppenbart oriktig på grund av misstag vid den automatiserade behandlingen, ska Transportstyrelsen rätta beslutet.
Lag (2008:1381)
.
Beslut när trängselskatt eller tilläggsavgift inte har påförts genom automatiserad behandling
15 §
Om det inte har fattats något beslut om trängselskatt eller tilläggsavgift enligt 2 § andra stycket, får beskattningsmyndigheten besluta i frågan. Sådant beslut får fattas, i fråga om trängselskatt, senast 60 dagar efter den dag då ett beslut enligt 2 § andra stycket senast skulle ha kunnat fattas och, i fråga om tilläggsavgift, senast 60 dagar efter dagen då skatten skulle ha betalats.
Trängselskatt eller tilläggsavgift som har påförts enligt första stycket ska betalas senast 30 dagar efter beslutsdagen.
Lag (2008:185)
.
Omprövning
15 a §
Beskattningsmyndigheten ska ompröva beslut om trängselskatt eller tilläggsavgift, om den skattskyldige begär det eller det finns andra skäl.
Trängselskatt eller tilläggsavgift som har påförts vid omprövning ska betalas senast 30 dagar efter beslutsdagen.
Lag (2008:185)
.
15 b §
När beskattningsmyndigheten på eget initiativ omprövar ett beslut, ska omprövningsbeslutet fattas senast 60 dagar efter dagen för det första beslutet som fattats i frågan.
En begäran av den skattskyldige om omprövning ska ha kommit in till beskattningsmyndigheten senast 60 dagar efter dagen för det första beslutet som fattats i frågan. Om Transportstyrelsen har beslutat om rättelse eller om beskattningsmyndigheten på eget initiativ har omprövat ett beslut, ska en begäran om omprövning av beslutet ha kommit in senast 60 dagar efter beslutsdagen.
När beskattningsmyndigheten på den skattskyldiges begäran omprövar ett beslut om tilläggsavgift, får myndigheten samtidigt till den skattskyldiges fördel ompröva det beskattningsbeslut som föregått tilläggsavgiften, även om tiden för att begära omprövning av detta beslut har gått ut.
Lag (2008:1381)
.
Inbetalning av skatt och avgift
16 §
Inbetalning av skatt och avgift skall göras genom insättning på ett särskilt konto för skatte- och avgiftsbetalningar enligt denna lag.
Skatten och avgiften anses ha betalats den dag då betalningen har bokförts på det särskilda kontot.
Anstånd med betalning
17 §
Bestämmelserna i 63 kap. 2, 4-7 och 23 §§, 65 kap. 4 §
första stycket och 7 § samt 67 kap. 5 § första stycket 6 skatteförfarandelagen (2011:1244) ska tillämpas i fråga om anstånd med betalning av trängselskatt och tilläggsavgift. Med skattetillägg ska då i stället avses tilläggsavgift.
Lag (2011:1259)
.
Befrielse och återbetalning
18 §
Beskattningsmyndigheten får, självmant eller efter ansökan av den skattskyldige, besluta att trängselskatt eller tilläggsavgift helt eller delvis inte ska tas ut, eller ska återbetalas, om det skulle framstå som uppenbart oskäligt att ta ut skatten eller avgiften.
Lag (2008:185)
.
Användningsförbud
18 a §
En skattepliktig bil får inte användas om trängselskatt  eller tilläggsavgift inte har betalats inom den tid som anges  i 12 §, 14 § tredje stycket, 15 § andra stycket eller 15 a §  andra stycket. Användningsförbudet inträder dock först när
1. obetald trängselskatt och tilläggsavgift uppgår till mer än 
5 000 kronor, och
2. minst sex månader har gått från den dag då ett belopp  överstigande 5 000 kronor senast skulle ha betalats.
I den totala skulden ska inte räknas in
1. skatt eller avgift som en tidigare ägare av bilen är  skyldig att betala och som har beslutats efter ägarbytet,
2. skatt eller avgift för vilken anstånd med betalningen  gäller, eller
3. skatt som en EETS-betalningsförmedlare är skyldig att  betala enligt 17 § lagen (2013:1164) om elektroniska  vägtullssystem.
Användningsförbudet gäller till dess den totala skuld som har  lett till förbudet har betalats.
Om det finns särskilda skäl, ska Skatteverket medge att en  viss bil får användas trots bestämmelserna i första stycket.
Lag (2022:350)
.
18 b §
Om en bil har sålts vid en exekutiv försäljning, av ett  konkursbo eller enligt lagen (1982:129) om flyttning av fordon  i vissa fall får den användas av den nya ägaren även om  trängselskatt eller tilläggsavgift som en tidigare ägare är  skattskyldig för inte har betalats. Detsamma gäller för en bil  som tillhör ett konkursbo i fråga om trängselskatt eller  tilläggsavgift som konkursgäldenären eller en tidigare ägare  är skattskyldig för.
Lag (2022:1232)
.
18 c §
Om en bil används i strid med 18 a §, ska en polisman eller bilinspektör ta hand om bilens registreringsskyltar.
Den som enligt första stycket har tagit hand om registreringsskyltarna får medge att bilen förs till närmaste lämpliga avlastningsplats eller uppställningsplats.
Lag (2014:1501)
.
Överklagande
19 §
Beslut som avses i 15, 15 a, 17 och 18 §§ samt 18 a §
fjärde stycket får överklagas till allmän förvaltningsdomstol av den skattskyldige och av det allmänna ombudet hos Skatteverket. Beslut som avses i 6 § får överklagas till allmän förvaltningsdomstol av den sökande eller av det allmänna ombudet hos Skatteverket. Andra beslut enligt denna lag får inte överklagas.
Bestämmelserna i 67 kap. 7-10 §§ skatteförfarandelagen
(2011:1244) ska tillämpas i fråga om behörig förvaltningsrätt.
Lag (2014:1501)
.
20 §
Överklagande av den skattskyldige eller av sökanden skall ha kommit in till beskattningsmyndigheten inom tre veckor från den dag då den skattskyldige eller sökanden fick del av beslutet. Överklagande av allmänna ombudet skall ha kommit in till beskattningsmyndigheten inom tre veckor från dagen för det överklagade beslutet.
Det allmänna ombudet får föra talan till den skattskyldiges förmån. Ombudet har då samma behörighet som den skattskyldige.
Beskattningsmyndigheten skall snarast ompröva det överklagade beslutet. Detta gäller dock inte om överklagandet skall avvisas.
Prövningstillstånd krävs vid överklagande till kammarrätten.
21 §
Vid handläggning i förvaltningsrätt av mål om tilläggsavgift skall muntlig förhandling hållas, om den skattskyldige begär det. Muntlig förhandling behövs dock inte, om det finns anledning att anta att tilläggsavgiften inte kommer att tas ut.
Lag (2009:843)
.
22 §
En begäran om omprövning eller ett överklagande av ett beslut enligt denna lag inverkar inte på skyldigheten att betala den skatt eller avgift som omprövningen eller överklagandet avser.
Särskilda bestämmelser när en EETS-betalningsförmedlare är  betalningsskyldig
22 a §
Om ett beslut enligt 11, 14 a eller 15 § avser  trängselskatt som en EETS-betalningsförmedlare är  betalningsskyldig för enligt 17 § lagen (2013:1164) om  elektroniska vägtullssystem, ska beslutet skickas till  betalningsförmedlaren i stället för till den skattskyldige.  Detsamma gäller för beslut som beskattningsmyndigheten på eget  initiativ fattar enligt 15 a eller 18 §.
En EETS-betalningsförmedlare ska underrättas om andra beslut  än de beslut som avses i första stycket om de påverkar  betalningen av trängselskatt som EETS-betalningsförmedlaren är  betalningsskyldig för.
Lag (2022:350)
.
22 b §
Om en EETS-betalningsförmedlare är betalningsskyldig  för trängselskatt enligt 17 § lagen (2013:1164) om  elektroniska vägtullssystem, ska det som sägs om den  skattskyldige i följande bestämmelser i stället tillämpas på  EETS-väganvändaren:
1. 15 a, 15 b, 18 och 20 §§, och
2. 19 §, i fråga om beslut enligt 15, 15 a och 18 §§.
Lag (2022:350)
.
22 c §
Om en EETS-betalningsförmedlare är betalningsskyldig  för trängselskatt enligt 17 § lagen (2013:1164) om  elektroniska vägtullssystem, ska det som sägs om den  skattskyldige i 19 § i stället tillämpas på EETS-
betalningsförmedlaren, i fråga om beslut enligt 17 §.
Lag (2022:350)
.
22 d §
När en EETS-väganvändare underrättas om  beskattningsmyndighetens beslut genom sin EETS-
betalningsförmedlare, ska tiden för överklagande av beslutet  enligt 20 § räknas från den dag då EETS-väganvändaren fick del  av underrättelsen.
Lag (2022:350)
.
Verkställighet
23 §
Om skatt eller avgift enligt denna lag inte betalas i rätt tid, skall den lämnas för indrivning. Regeringen får meddela föreskrifter om att indrivning inte behöver begäras för ett ringa belopp.
Bestämmelser om indrivning finns i lagen (1993:891) om indrivning av statliga fordringar m.m. Vid indrivning får verkställighet ske enligt utsökningsbalken.
Övergångsbestämmelser
2004:629
1. Denna lag, utom bilagan till lagen, träder i kraft den 1 januari 2005.
2. Bilagan till lagen träder i kraft den dag regeringen bestämmer och gäller till och med utgången av juli 2006, men tillämpas även därefter för förhållanden som hänför sig till tiden före den 1 augusti 2006.
2006:334
Denna lag träder i kraft den 1 juni 2006. Äldre bestämmelse gäller fortfarande för förhållanden som hänför sig till tiden före ikraftträdandet.
2007:616
Denna lag träder i kraft den 1 augusti 2007. Äldre bestämmelser gäller fortfarande för förhållanden som hänför sig till tiden före ikraftträdandet.
2008:185
Denna lag träder i kraft den 1 juli 2008. Äldre bestämmelser gäller fortfarande i fråga om förhållanden som hänför sig till tiden före ikraftträdandet.
2008:1041
1. Denna lag träder i kraft den 1 januari 2009.
2. För bil som före ikraftträdandet dels är införd i vägtrafikregistret, dels är undantagen från skatteplikt enligt 5 § 4, gäller 5 § i sin äldre lydelse till och med den 31 juli 2012.
2010:1023
1. Denna lag träder i kraft den 1 januari 2011.
2. Bestämmelserna i 9 § andra stycket och 10 § andra stycket tillämpas från och med den 1 januari 2013.
2011:1259
1. Denna lag träder i kraft den 1 januari 2012 och tillämpas på skatt för vilken skattskyldighet inträder efter utgången av 2011.
2. De nya bestämmelserna om ersättning för kostnader för ombud, biträde eller utredning i 3 b § tillämpas på kostnader i ärenden och mål som inleds efter utgången av 2011.
3. De nya bestämmelserna om anstånd med betalning av skatt och avgift i 17 § tillämpas från och med ikraftträdandet.
Bestämmelserna om ränta i 17 § tillämpas dock på ränta som hänför sig till tid från och med den 1 januari 2013. För ränta som hänför sig till tid dessförinnan gäller bestämmelserna om ränta i 19 kap. skattebetalningslagen (1997:483).
2011:1490
1. Denna lag träder i kraft den 1 januari 2012.
2. För passager av betalstationer som sker under perioden den 1 januari 2013 till och med den 31 december 2014 gäller punkten 2 i sin äldre lydelse.
2013:1067
1. Denna lag träder i kraft den dag regeringen bestämmer.
2. Äldre bestämmelser gäller fortfarande för passager av betalstationer som sker före ikraftträdandet.
2014:248
1. Denna lag träder i kraft den 1 januari 2016.
2. Äldre bestämmelser gäller fortfarande för passager av betalstationer som sker före ikraftträdandet.
2014:1501
1. Denna lag träder i kraft den 1 januari 2015.
2. Äldre bestämmelser ska fortfarande gälla för passager av betalstationer som sker före ikraftträdandet.
2016:1007
1. Denna lag träder i kraft den dag som regeringen  bestämmer.
2. Äldre bestämmelser gäller fortfarande för passager av  betalstationer som sker före ikraftträdandet.
2018:200
1. Denna lag träder i kraft den 1 januari 2020.
2. Äldre bestämmelser gäller fortfarande för passager av  betalstationer som sker före ikraftträdandet.
2020:120
1. Denna lag träder i kraft den dag som regeringen bestämmer.
2. Äldre bestämmelser gäller fortfarande för passager av  betalstationer som sker före ikraftträdandet.
2023:395
1. Denna lag träder i kraft den dag som regeringen bestämmer.
2. Äldre bestämmelser gäller fortfarande för passager av  betalstationer som sker före ikraftträdandet.
Bilaga 1
/Upphör att gälla U:den dag som regeringen bestämmer/
Stockholms kommun
1. Kartor av vilka det framgår var de skattebelagda  betalstationerna ska placeras.
Stockholms innerstad
/Kartan är inte med här/
Essingeleden
/Kartan är inte med här/
2. Trängselskatt ska betalas under vardagar utom lördagar  under följande tider och med följande belopp vid passage av  en sådan betalstation som är markerad på kartorna. I fråga om  kartan som benämns Essingeleden gäller detta för passage på  Essingeleden över den streckade linjen på kartan, dock inte  för trafik till och från Drottningholmsvägen öster om  Essingeleden eller till och från Lindhagensgatan.
Dag före helgdag ska, om inget annat framgår av tredje eller  fjärde stycket, ingen skatt tas ut.
Skatt ska tas ut för
- dag före långfredagen,
- dag före Kristi himmelsfärdsdag, och
- dag före alla helgons dag.
Skatt ska även tas ut för, om de infaller på en vardag utom  lördag,
- dag före första maj och
- dag före nationaldagen.
Under juli månad ska ingen skatt tas ut förutom för de fem  första vardagarna utom lördag i den månaden.
Tidpunkten för passagen ska bestämmas av timmen och den  påbörjade minuten.
Med högsäsong avses 1 mars-dagen före midsommarafton och 
15 augusti-30 november. Med lågsäsong avses övrig tid.
Stockholms innerstad
Tider			Skattebelopp	Skattebelopp klockan			kronor		kronor
			lågsäsong	högsäsong
6.00-6.29		15		15
6.30-6.59 		25		30
7.00-8.29		35		45
8.30-8.59		25		30
9.00-9.29		15		20
9.30-14.59		11		11
15.00-15.29		15		20
15.30-15.59		25		30
16.00-17.29		35		45
17.30-17.59		25		30
18.00-18.29		15		20
Essingeleden
Tider			Skattebelopp	Skattebelopp klockan			kronor		kronor
			lågsäsong	högsäsong
6.00-6.29		15		15
6.30-6.59		22		27
7.00-8.29		30		40
8.30-8.59		22		27
9.00-9.29		15		20
9.30-14.59		11		11
15.00-15.29		15		20
15.30-15.59		22		27
16.00-17.29		30		40
17.30-17.59		22		27
18.00-18.29		15		20
3. Den sammanlagda skatten per kalenderdygn och bil ska högst  uppgå till 105 kronor under lågsäsong och 135 kronor under  högsäsong.
Lag (2018:200)
.
Bilaga 1
/Träder i kraft I:den dag som regeringen bestämmer/
Stockholms kommun
1. Kartor av vilka det framgår var de skattebelagda  betalstationerna ska placeras.
Stockholms innerstad
/Kartan är inte med här/
Essingeleden
/Kartan är inte med här/
2. Trängselskatt ska betalas under vardagar utom lördagar  under följande tider och med följande belopp vid passage av en  sådan betalstation som är markerad på kartorna. I fråga om  kartan som benämns Essingeleden gäller detta för passage på  Essingeleden över den streckade linjen på kartan, dock inte  för trafik till och från Drottningholmsvägen öster om  Essingeleden eller till och från Lindhagensgatan.
Dag före helgdag ska, om inget annat framgår av tredje eller  fjärde stycket, ingen skatt tas ut.
Skatt tas ut för
- dag före långfredagen,
- dag före Kristi himmelsfärdsdag, och
- dag före alla helgons dag.
Skatt ska även tas ut för, om de infaller på en vardag utom  lördag,
- dag före första maj och
- dag före nationaldagen.
Under juli månad ska ingen skatt tas ut förutom för de fem  första vardagarna utom lördag i den månaden.
Tidpunkten för passagen ska bestämmas av timmen och den  påbörjade minuten.
Med högsäsong avses 1 mars-dagen före midsommarafton och 
15 augusti-30 november. Med lågsäsong avses övrig tid.
Stockholms innerstad
Tider			Skattebelopp	Skattebelopp klockan			kronor		kronor
			lågsäsong	högsäsong
6.00-6.29	        15	        15
6.30-6.59 	        25	        30
7.00-8.29	        35	        45
8.30-8.59	        25	        30
9.00-9.29	        15	        20
9.30-14.59	        11	        11
15.00-15.29	        15	        20
15.30-15.59	        25	        30
16.00-17.29	        35	        45
17.30-17.59	        25	        30
18.00-18.29	        15	        20
Essingeleden
Tider			Skattebelopp	Skattebelopp klockan			kronor		kronor
			lågsäsong	högsäsong
6.00-6.29	        15	        15
6.30-6.59       	22	        27
7.00-8.29       	30	        40
8.30-8.59	        22	        27
9.00-9.29	        15	        20
9.30-14.59	        11	        11
15.00-15.29	        15	        20
15.30-15.59	        22	        27
16.00-17.29	        30	        40
17.30-17.59	        22	        27
18.00-18.29	        15	        20
3. Den sammanlagda skatten per kalenderdygn och bil ska högst  uppgå till 105 kronor under lågsäsong och 135 kronor under  högsäsong.
Lag (2023:395)
.
Bilaga 2
Göteborgs kommun
1. Karta av vilken det framgår var de skattebelagda  betalstationerna ska placeras.
/Kartan är inte med här/
2. Trängselskatt ska betalas under vardagar utom lördagar  under följande tider och med följande belopp vid passage av en  sådan betalstation som är markerad på kartan. Dag före helgdag  och under juli månad ska dock ingen skatt tas ut. Tidpunkten  för passagen ska bestämmas av timmen och den påbörjade  minuten.
Tider			Skattebelopp klockan			kronor
6.00-6.29	 	9
6.30-6.59		16
7.00-7.59		22
8.00-8.29		16
8.30-14.59	 	9
15.00-15.29		16
15.30-16.59		22
17.00-17.59		16
18.00-18.29	 	9
3. Skatt betalas inte enligt punkt 2 för ytterligare passager  av betalstation som sker inom 60 minuter från en passage för  vilken skattskyldighet enligt 9 § andra stycket inträtt och  trängselskatt ska betalas. Det skattebelopp som ska tas ut för  den passage för vilken skattskyldighet inträtt och  trängselskatt ska betalas är det högsta belopp som gäller för  en enskild gjord passage under denna period.
4. Den sammanlagda skatten per kalenderdygn och bil ska högst  uppgå till 60 kr.
5. Vid passage av någon av betalstationerna vid Södra  Tagenevägen, Skälltorpsvägen, Backadalen, Tingstadsmotet  avfart E6 eller Tingstadsvägen inträder skattskyldighet enligt 
9 § andra stycket endast om passage av någon av  kontrollpunkterna enligt punkt 6 har skett inom 30 minuter  före eller efter passagen av betalstationen.
6. Karta av vilken det framgår var kontrollpunkterna för  beskattning av genomfartstrafik genom Backaområdet ska  placeras.
/Kartan är inte med här/
Förordning (2020:120).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.