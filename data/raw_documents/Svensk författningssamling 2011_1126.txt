Title: Förordning (2011:1126) om kollektivtrafik
SFS Number: Svensk författningssamling 2011:1126
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20111126-om-kollektivtrafik_sfs-2011-1126/
Source Link: http://rkrattsbaser.gov.se/sfst?bet=2011:1126
Amendment Register Link: http://rkrattsbaser.gov.se/sfsr?bet=2011:1126
Ministry/Authority: Landsbygds- och infrastrukturdepartementet RSIB TM
Issued: 2011-11-17
Metadata: {"Utfärdad": "2011-11-17", "Ändrad": "t.o.m. SFS 2020:566"}

==================================================

Förordning (2011:1126) om kollektivtrafik
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:1126
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2011-11-17
Ändrad
:   
t.o.m. SFS 2020:566
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
Denna förordning innehåller föreskrifter i anslutning till lagen (2010:1065) om kollektivtrafik.
Tillsynsmyndighet
2 §
Transportstyrelsen är tillsynsmyndighet enligt 5 kap. 1 §  lagen (2010:1065) om kollektivtrafik. Förordning (2016:1213).
Bemyndiganden m.m.
Anmälningsskyldighet
3 §
Transportstyrelsen får meddela föreskrifter om den anmälningsskyldighet för kollektivtrafikföretag som avses i 4 kap. 1 § lagen (2010:1065) om kollektivtrafik.
Trafikantinformation
4 §
Ett kollektivtrafikföretag ska lämna den information om sitt trafikutbud som avses i 4 kap. 2 § lagen (2010:1065) om kollektivtrafik till
1. Transportstyrelsen, eller
2. det organ till vilket Transportstyrelsen med stöd av 5 § har överlämnat uppgiften att ta emot informationen.
Transportstyrelsen får meddela föreskrifter om skyldigheten att lämna information enligt första stycket. Innan Transportstyrelsen meddelar sådana föreskrifter ska myndigheten höra Konkurrensverket.
5 §
Transportstyrelsen får överlämna uppgiften att ta emot den information som avses i 4 § första stycket till en statlig förvaltningsmyndighet eller en enskild juridisk person.
Uppföljning och utvärdering
6 §
Ett kollektivtrafikföretag, en behörig myndighet enligt  Europaparlamentets och rådets förordning (EG) nr 1370/2007 av  den 23 oktober 2007 om kollektivtrafik på järnväg och väg och  om upphävande av rådets förordning (EEG) nr 1191/69 och (EEG)  nr 1107/70 (EU:s kollektivtrafikförordning) och den till  vilken befogenhet överlämnats enligt 3 kap. 2 § lagen 
(2010:1065) om kollektivtrafik ska till Transportstyrelsen  lämna de uppgifter som behövs för utvärdering och uppföljning  av utvecklingen av marknaden för kollektivtrafik.
Transportstyrelsen får meddela föreskrifter om  uppgiftsskyldigheten enligt första stycket.  Förordning (2016:1213).
Undantag från anmälnings- och informationsskyldighet
7 §
Transportstyrelsen får meddela föreskrifter om undantag  från skyldighet som anges i 4 kap. 1, 2 eller 3 § lagen 
(2010:1065) om kollektivtrafik.
Transportstyrelsen får även besluta om sådana undantag i  enskilda fall. Ett beslut om undantag får förenas med  villkor. Förordning (2016:1213).
Avgifter
8 §
Transportstyrelsen får meddela föreskrifter om avgifter  för prövning av en ansökan om undantag enligt 7 § och för  tillsyn enligt 5 kap. 1 § lagen (2010:1065) om  kollektivtrafik och enligt föreskrifter som har meddelats med  stöd av 1-4 kap. i den lagen. Förordning (2016:1213).
Upphandling av kollektivtrafik
Annonsering av upphandling
9 §
I artikel 7.2 och 7.3 i EU:s kollektivtrafikförordning  finns bestämmelser om offentliggörande av planerade  upphandlingar och av uppgifter om direkttilldelade avtal i  vissa fall.
Offentliggörande enligt första stycket ska även ske i en  annonsdatabas som är registrerad enligt lagen (2019:668) om  upphandlingsstatistik. Förordning (2020:566).
10 §
Europeiska kommissionen har utarbetat standardformulär  för offentliggörande av upphandlingar. Formulären finns  tillgängliga via Europeiska unionens publikationsbyrå.
Förordning (2016:1213).
11 §
Bestämmelserna i 12-16 §§ kompletterar 4 a kap. 6 §  lagen (2010:1065) om kollektivtrafik i fråga om annonsering  av upphandling. Förordning (2016:1213).
12 §
En annons om upphandling enligt 8 kap. 1, 6 och 7 §§ och 
14 kap. 16 § första stycket lagen (2016:1147) om upphandling  av koncessioner ska skickas elektroniskt till Europeiska  unionens publikationsbyrå.
Av 8 kap. 7 a § och 14 kap. 16 § andra stycket lagen om  upphandling av koncessioner framgår att annonser enligt första  stycket även ska publiceras i en annonsdatabas som är  registrerad enligt lagen (2019:668) om upphandlingsstatistik.
I 14 och 15 §§ finns bestämmelser om tidpunkt för publicering  av annonser på nationell nivå och om innehållet i sådana  annonser. Förordning (2020:566).
13 §
En behörig myndighet enligt EU:s  kollektivtrafikförordning eller den till vilken befogenhet  överlämnats enligt 3 kap. 2 § lagen (2010:1065) om  kollektivtrafik ska kunna visa vilken dag den skickat en  annons enligt 12 § första stycket till Europeiska unionens  publikationsbyrå. Förordning (2016:1213).
14 §
En behörig myndighet enligt EU:s  kollektivtrafikförordning eller den till vilken befogenhet  överlämnats enligt 3 kap. 2 § lagen (2010:1065) om  kollektivtrafik, får inte publicera en annons enligt 12 §  första stycket i en annonsdatabas som är registrerad enligt  lagen (2019:668) om upphandlingsstatistik eller offentliggöra  innehållet i annonsen på något annat sätt, innan den har  skickats till Europeiska unionens publikationsbyrå.
Förordning (2020:566).
15 §
En annons som publiceras i en annonsdatabas som är  registrerad enligt lagen (2019:668) om upphandlingsstatistik  eller offentliggörs nationellt på något annat sätt av en  behörig myndighet enligt EU:s kollektivtrafikförordning eller  den till vilken befogenhet överlämnats enligt 3 kap. 2 § lagen 
(2010:1065) om kollektivtrafik, ska innehålla samma  information som har skickats till Europeiska unionens  publikationsbyrå. Annonsen ska även innehålla en uppgift om  vilken dag den skickades till publikationsbyrån.
Förordning (2020:566).
16 §
En behörig myndighet enligt EU:s  kollektivtrafikförordning eller den till vilken befogenhet  överlämnats enligt 3 kap. 2 § lagen (2010:1065) om  kollektivtrafik får välja på vilket eller vilka av Europeiska  unionens språk en annons som skickas till Europeiska unionens  publikationsbyrå ska publiceras. Endast den eller de  publicerade språkversionerna ska gälla. Förordning (2016:1213).
Allmän förvaltningsdomstols underrättelseskyldighet
17 §
En allmän förvaltningsdomstol ska till Konkurrensverket  skicka en dom eller ett slutligt beslut i ett mål om  överprövning av upphandling som avser
1. tjänstekontrakt för kollektivtrafik på järnväg, med  tunnelbana eller på vatten, eller
2. tjänstekoncession för kollektivtrafik.  Förordning (2016:1213).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.