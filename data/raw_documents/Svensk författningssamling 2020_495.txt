Title: Förordning (2020:495) om tillfälliga spelansvarsåtgärder med anledning av spridningen av sjukdomen covid-19
SFS Number: Svensk författningssamling 2020:495
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020495-om-tillfalliga_sfs-2020-495/
Source Link: http://rkrattsbaser.gov.se/sfst?bet=2020:495
Amendment Register Link: http://rkrattsbaser.gov.se/sfsr?bet=2020:495
Ministry/Authority: Finansdepartementet OU
Issued: 2020-06-11
Metadata: {"Utfärdad": "2020-06-11", "Ändrad": "t.o.m. SFS 2021:382"}

==================================================

Förordning (2020:495) om tillfälliga spelansvarsåtgärder med anledning av spridningen av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:495
Departement/myndighet
:   
Finansdepartementet OU
Utfärdad
:   
2020-06-11
Ändrad
:   
t.o.m. SFS 2021:382
Tidsbestämd
: 
2021-11-15
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller tillfälliga bestämmelser om  insättnings- och förlustgränser, inloggningstid, omsorgsplikt  och bonuserbjudanden enligt spellagen (2018:1138).  Bestämmelserna syftar till att stärka spelarskyddet med  anledning av spridningen av sjukdomen covid-19.
Bestämmelserna kompletterar 5-8 kap. och 14 kap. spellagen  samt 3-6 kap. och 11 kap. spelförordningen (2018:1475).
2 §
De uttryck och benämningar som används i denna förordning  har samma betydelse som i spellagen (2018:1138).
3 §
Vid kommersiellt onlinespel enligt 7 kap. 1 § spellagen 
(2018:1138) får den övre gränsen för insättningar enligt 
14 kap. 7 § samma lag uppgå till högst 5 000 kronor per vecka.
4 §
Förlustgränsen enligt 14 kap. 7 § spellagen (2018:1138)  får uppgå till högst 5 000 kronor per vecka.
5 §
Vid kommersiellt onlinespel enligt 7 kap. 1 § spellagen 
(2018:1138) och vid spel på värdeautomater på andra platser än  på ett kasino enligt 5 kap. 1 § samma lag ska spelaren, i  stället för vad som anges i 11 kap. 4 § spelförordningen 
(2018:1475), ange en övre gräns för sin inloggningstid per  dag, vecka och månad.
Om en spelare har flera spelkonton hos en licenshavare, ska  gränsen för inloggningstiden gälla för spelarens samtliga  spelkonton hos licenshavaren.
Om en spelare väljer att förkorta en inloggningstid som har  begränsats enligt första stycket ska ändringen börja gälla  omedelbart. Om spelaren väljer att förlänga inloggningstiden  ska ändringen börja gälla vid nästa månadsskifte, dock  tidigast efter 72 timmar.
6 §
Licenshavaren ska säkerställa att angivna gränser enligt 
3-5 §§ inte kan överskridas. Om en spelare höjer en gräns  eller anger en högre gräns för insättningar än 10 000 kronor  per månad, ska licenshavaren kontakta spelaren i syfte att  fullgöra sin omsorgsplikt enligt 14 kap. 1 § spellagen 
(2018:1138).
7 §
Värdet av en bonus enligt 14 kap. 9 § spellagen 
(2018:1138) hos en licenshavare som tillhandahåller  kommersiellt onlinespel enligt 7 kap. 1 § samma lag, eller  spel på värdeautomater på andra platser än på ett kasino  enligt 5 kap. 1 § samma lag, får uppgå till högst 100 kronor.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.