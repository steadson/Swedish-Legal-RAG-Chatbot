Title: Lag (2012:179) om straff för olovlig befattning med klusterammunition
SFS Number: Svensk författningssamling 2012:179
URL: https://www.riksdagen.se/sv/dokument-och-lagar/dokument/svensk-forfattningssamling/lag-2012179-om-straff-for-olovlig-befattning_sfs-2012-179/
Source Link: http://rkrattsbaser.gov.se/sfst?bet=2012:179
Amendment Register Link: http://rkrattsbaser.gov.se/sfsr?bet=2012:179
Ministry/Authority: Utrikesdepartementet
Issued: 2012-04-04
Metadata: {"Utfärdad": "2012-04-04", "Ändrad": "t.o.m. SFS 2021:1039"}

==================================================

Lag (2012:179) om straff för olovlig befattning med klusterammunition
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:179
Departement/myndighet
:   
Utrikesdepartementet
Utfärdad
:   
2012-04-04
Ändrad
:   
t.o.m. SFS 2021:1039
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Den som använder, utvecklar, tillverkar, förvärvar,  innehar, lagrar, överlåter, till Sverige för in eller från  Sverige för ut klusterammunition, döms för olovlig befattning  med klusterammunition till fängelse i högst fyra år, om  gärningen inte är att bedöma som krigsförbrytelse enligt lagen 
(2014:406) om straff för vissa internationella brott.
Med klusterammunition avses i denna lag sådan  klusterammunition samt sådana explosiva substridsdelar från  spridningskapslar fästa vid luftfartyg som avses i  konventionen den 30 maj 2008 om klusterammunition.
Sådan befattning med klusterammunition samt explosiva  substridsdelar som är tillåten enligt den konvention som avses  i andra stycket utgör inte brott.
Är brottet grovt döms till fängelse i högst arton år eller på  livstid. Vid bedömningen av om brottet är grovt ska det  särskilt beaktas om gärningen väsentligt bidragit till att  klusterammunition kommit att användas på ett sätt som  inneburit fara för många människors liv eller hälsa.
Lag (2021:1039)
.
2 §
Även om det inte finns domsrätt enligt 2 kap. 3 §  brottsbalken är svensk domstol behörig att döma över brott  enligt denna lag om brottet har begåtts av en svensk  medborgare eller av en utlänning med hemvist i Sverige.
Bestämmelser om krav på tillstånd att väcka åtal i vissa fall  finns i 2 kap. 7 § brottsbalken.
Lag (2021:1039)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.