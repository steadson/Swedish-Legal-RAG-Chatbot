Title: Förordning (2017:868) med länsstyrelseinstruktion
SFS Number: Svensk författningssamling 2017:868
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017868-med-lansstyrelseinstruktion_sfs-2017-868/
Source Link: http://rkrattsbaser.gov.se/sfst?bet=2017:868
Amendment Register Link: http://rkrattsbaser.gov.se/sfsr?bet=2017:868
Ministry/Authority: Finansdepartementet SFÖ
Issued: 2017-09-14
Metadata: {"Utfärdad": "2017-09-14", "Ändrad": "t.o.m. SFS 2023:77"}

==================================================

Förordning (2017:868) med länsstyrelseinstruktion
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:868
Departement/myndighet
:   
Finansdepartementet SFÖ
Utfärdad
:   
2017-09-14
Ändrad
:   
t.o.m. SFS 2023:77
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
I varje län finns en länsstyrelse som ansvarar för den  statliga förvaltningen i länet, i den utsträckning inte någon  annan myndighet har ansvaret för särskilda  förvaltningsuppgifter.
2 §
Länsstyrelsen ska
1. verka för att nationella mål får genomslag i länet,  samtidigt som hänsyn ska tas till regionala förhållanden och  förutsättningar,
2. utifrån ett statligt helhetsperspektiv arbeta  sektorsövergripande samt inom myndighetens ansvarsområde  samordna olika samhällsintressen och statliga myndigheters  insatser,
3. främja länets utveckling och noga följa tillståndet i länet  samt underrätta regeringen om dels det som är särskilt viktigt  för regeringen att ha vetskap om, dels händelser som inträffat  i länet,
4. inom sin verksamhet främja samverkan mellan kommuner,  regioner, statliga myndigheter och andra relevanta aktörer i  länet,
5. ansvara för de tillsynsuppgifter som riksdagen eller  regeringen har ålagt den, och
6. vid behov bistå regeringen och Regeringskansliet inom  länet. Förordning (2023:77).
3 §
Länsstyrelsen har uppgifter i fråga om
1. de allmänna valen,
2. livsmedelskontroll, djurskydd, allmänna veterinära frågor  samt ledning och samordning av åtgärder mot djursjukdomar,
3. regional tillväxt,
4. infrastrukturplanering,
5. hållbar samhällsplanering och boende,
6. energi och klimat,
7. kulturmiljö,
8. skydd mot olyckor, krisberedskap, civilt försvar och höjd  beredskap,
9. naturvård, samt miljö- och hälsoskydd,
10. lantbruk och landsbygd,
11. fiske,
12. folkhälsa,
13. jämställdhet, och
14. integration.
Länsstyrelsen har även andra uppgifter enligt vad som  föreskrivs i denna förordning eller någon annan  författning.
4 §
Länsstyrelsens uppgifter omfattar också
1. tillsyn över att fastighetsinnehav avvecklas enligt 18 kap. 
7 § ärvdabalken,
2. Barentssamarbetet i Västerbottens och Norrbottens län,
3. i Norrbottens, Västernorrlands och Västra Götalands län att  göra de utredningar om det allmänna fiskeintresset som begärs  av andra myndigheter i ansökningsmål enligt 22 kap.  miljöbalken,
4. i Jämtlands, Västerbottens och Norrbottens län att ansvara  för och utföra de uppgifter som framgår av förordningen 
(2022:1379) om förvaltning av program för vissa EU-fonder,
5. i Jämtlands, Västerbottens och Norrbottens län att vara  behörig myndighet enligt lagen (2017:244) om kontroller och  inspektioner på plats av Europeiska byrån för  bedrägeribekämpning, vid kontroller och inspektioner avseende  Interregprogrammen Sverige-Norge, Norra Periferin och Arktis  samt Aurora, och
6. i Dalarnas, Värmlands och Västra Götalands län att, utöver  de uppgifter som följer av jordförvärvslagen (1979:230) och  jordförvärvsförordningen (2005:522), verka för en förbättrad  fastighetsstruktur i respektive län. Förordning (2023:77).
4 a §
Länsstyrelsen ska inom ramen för sitt verksamhetsområde  utföra de uppgifter som en medlemsstat ska utföra vid  Europeiska kommissionens samordning av revisioner enligt  artikel 124 i Europaparlamentets och rådets förordning (EU) 
2019/6 av den 11 december 2018 om veterinärmedicinska  läkemedel och om upphävande av direktiv 2001/82/EG.
Förordning (2022:13).
5 §
Länsstyrelsen ska vidare
1. integrera ett jämställdhetsperspektiv i sin verksamhet  genom att belysa, analysera och beakta kvinnors och mäns samt  flickors och pojkars villkor,
2. genomgående analysera och presentera individbaserad  statistik med kön som övergripande indelningsgrund, om det  inte finns särskilda skäl mot detta,
3. vid beslut och andra åtgärder som kan röra barn analysera  konsekvenserna för dem och då ta särskild hänsyn till barns  bästa,
4. vid samråd, beslut och andra åtgärder verka för  tillgänglighet och delaktighet för personer med  funktionsnedsättning,
5. integrera de mänskliga rättigheterna i sin verksamhet  genom att belysa, analysera och beakta rättigheterna i den  egna verksamheten, särskilt skyddet mot diskriminering,
6. verka för att det av riksdagen fastställda nationella  folkhälsomålet uppnås genom att folkhälsan beaktas inom  länsstyrelsernas arbete med bl.a. regional tillväxt,  samhällsplanering, krishantering samt alkohol och tobak,
7. i sin verksamhet verka för att förenkla för företag,
8. samordna arbetet på regional nivå med anpassningen till  ett förändrat klimat, och
9. i sin verksamhet verka för att behovet av bostäder  tillgodoses.
6 §
Länsstyrelsen ska verka för att det generationsmål för  miljöarbetet och de miljökvalitetsmål som riksdagen har  fastställt nås och ska vid behov föreslå åtgärder för  miljöarbetets utveckling.
Länsstyrelsen ska särskilt
1. samordna det regionala mål- och uppföljningsarbetet,
2. utveckla, samordna och genomföra regionala åtgärdsprogram  med bred förankring i länet för att nå generationsmålet och  miljökvalitetsmålen,
3. stödja kommunerna med underlag i deras arbete med  generationsmålet och miljökvalitetsmålen, och
4. verka för att generationsmålet och miljökvalitetsmålen får  genomslag i den lokala och regionala samhällsplaneringen och  i det regionala tillväxtarbetet.
Länsstyrelsen ska i fråga om sitt miljöarbete rapportera till  Naturvårdsverket och samråda med verket om vilken  rapportering som behövs.
7 §
Länsstyrelsen är geografiskt områdesansvarig myndighet med  uppgifter enligt förordningen (2017:870) om länsstyrelsernas  krisberedskap och uppgifter inför och vid höjd beredskap och  den högsta civila totalförsvarsmyndigheten inom länet.
Genom sin verksamhet ska länsstyrelsen minska sårbarheten i  samhället, bevaka att risk- och beredskapshänsyn tas i  samhällsplaneringen samt utveckla en god förmåga att hantera  sina uppgifter under fredstida krissituationer och höjd  beredskap. Förordning (2022:568).
7 a §
Länsstyrelserna i Norrbottens, Örebro, Stockholms,  Östergötlands, Västra Götalands och Skåne län ska vara  civilområdesansvariga länsstyrelser och därmed ha ansvar och  uppgifter inom sitt civilområde enligt förordningen (2022:525)  om civilområdesansvariga länsstyrelser. Landshövdingen i ett  län där länsstyrelsen är civilområdesansvarig ska vara  civilområdeschef för civilområdet. Förordning (2022:568).
7 b §
Länsstyrelsen är beredskapsmyndighet enligt förordningen 
(2022:524) om statliga myndigheters beredskap.
Förordning (2022:568).
Samverkan
8 §
Innan en statlig myndighet meddelar ett beslut som är av  väsentlig betydelse för ett län, ska myndigheten samråda med  länsstyrelsen.
9 §
Länsstyrelsen ska samråda med andra statliga myndigheter  i och utanför länet i sådana frågor inom länsstyrelsens  verksamhetsområde som påverkar eller har betydelse för den  myndighetens verksamhet.
10 §
Länsstyrelsen bör, i den utsträckning det inte strider  mot vad som är föreskrivet i en lag eller någon annan  författning, informera motsvarande myndighet i nordiska  länder i sådana frågor om samhällsplanering och insatser för  regional tillväxt inom länsstyrelsens verksamhetsområde som  kan antas ha betydelse för den utländska myndighetens  verksamhet.
Ledning
11 §
Länsstyrelsen leds av en myndighetschef, som är  landshövding.
12 §
Vid länsstyrelsen ska det finnas ett insynsråd som  består av högst åtta ledamöter.
Delegering
13 §
Landshövdingen får överlåta till en tjänsteman att avgöra  ärenden som avser föreskrifter som inte är av principiellt  slag eller annars av större vikt om
1. det finns synnerliga skäl för det, eller
2. föreskrifterna inte gäller längre tid än sex månader.
Förordning (2023:77).
Organisation
13 a §
Av förordningen (2022:1345) om nationellt centrum mot  hedersrelaterat våld och förtryck framgår att det vid  Länsstyrelsen i Östergötlands län ska finnas ett nationellt  centrum mot hedersrelaterat våld och förtryck.
Förordning (2023:77).
Särskilda organ
14 §
Inom länsstyrelserna i Stockholms, Uppsala,  Östergötlands, Kalmar, Skåne, Hallands, Västra Götalands,  Örebro, Dalarnas, Västernorrlands, Västerbottens och  Norrbottens län ska det finnas en miljöprövningsdelegation,  som är ett särskilt beslutsorgan.
Bestämmelser om delegationen finns i förordningen (2011:1237)  om miljöprövningsdelegationer.
15 §
Inom länsstyrelserna i Norrbottens, Västernorrlands,  Västmanlands, Kalmar och Västra Götalands län ska det finnas  en vattendelegation, som är ett särskilt beslutsorgan.
Bestämmelser om delegationen finns i förordningen (2017:872)  om vattendelegationer.
16 §
Inom länsstyrelserna i Norrbottens, Västerbottens och  Jämtlands län ska det finnas en delegation för  rennäringsfrågor, som är ett särskilt beslutsorgan.
Bestämmelser om delegationen finns i förordningen (2017:871)  om rennäringsdelegationer.
17 §
Inom Länsstyrelsen i Örebro län ska det finnas en  kampsportsdelegation, som är ett särskilt beslutsorgan.
Bestämmelser om delegationen finns i förordningen (2006:1068)  om tillståndsplikt för vissa kampsportsmatcher.
18 §
Inom varje länsstyrelse ska det finnas en  viltförvaltningsdelegation, som är ett särskilt  beslutsorgan.
Bestämmelser om delegationen finns i förordningen (2009:1474)  om viltförvaltningsdelegationer.
19 §
En gemensam delegation för fjällfrågor,  Fjälldelegationen, ska finnas för länsstyrelserna i Dalarnas,  Jämtlands, Västerbottens och Norrbottens län.
Fjälldelegationen är ett organ för samverkan i frågor som  särskilt rör fjällområdet. Arbetsområdet ska vara fjällfrågor  med inriktning mot en hållbar utveckling i landets  fjällområden.
20 §
De delegationer som avses i 14?18 §§ ansvarar för sina  beslut samt ansvarar för sin verksamhet inför  landshövdingen.
21 §
Landshövdingen ansvarar inför regeringen för att de  delegationer som avses i 14?18 §§ tilldelas resurser för sin  verksamhet, för att verksamheten bedrivs författningsenligt  och effektivt samt för att den redovisas på ett  tillförlitligt sätt.
22 §
För de delegationer som avses i 14, 15, 17 och 18 §§ ska  det för organisationen och verksamheten finnas en särskild  arbetsordning eller ett särskilt beslut.
Anställningar, uppdrag och överlämnande av ärenden
23 §
Vid länsstyrelserna i Stockholms, Skåne och Västra  Götalands län finns en chefstjänsteman som är  länsöverdirektör. Vid övriga länsstyrelser finns en  chefstjänsteman som är länsråd. Chefstjänstemannen är  ställföreträdare för landshövdingen.
24 §
Anställningar som länsöverdirektör och länsråd beslutas  av regeringen efter anmälan av landshövdingen.
25 §
En länsstyrelse som själv är part i ett ärende som den  handlägger får, om inte annat följer av lag, överlämna ärendet  till en annan länsstyrelse som handlägger den typen av ärende  efter överenskommelse med den länsstyrelsen. Den länsstyrelse  som ärendet har överlämnats till ska underrätta övriga parter  om överlämnandet. Förordning (2023:77).
Landshövdingens tjänstebostad
26 §
Landshövdingen är skyldig att bo i den tjänstebostad som  anvisas honom eller henne.
27 §
De delar av landshövdingens tjänstebostad som är avsedda  för representation ska vara försedda med möbler och annan  inredning enligt inventarieförteckning som fastställs av  Statens fastighetsverk.
28 §
En landshövding ska lämna tjänstebostaden när han eller  hon avgår från anställningen, om inte regeringen beslutar  något annat.
Om landshövdingen avlider, ska dödsboet lämna tjänstebostaden  senast tre månader därefter, om inte regeringen beslutar  något annat.
Personalansvarsnämnd
29 §
Vid länsstyrelsen ska det finnas en  personalansvarsnämnd.
Tillämpligheten av vissa förordningar
30 §
Länsstyrelsen ska tillämpa  personalföreträdarförordningen (1987:1101).
Länsstyrelserna i Stockholms, Skåne, Västra Götalands,  Jämtlands, Västerbottens och Norrbottens län ska tillämpa  internrevisionsförordningen (2006:1228).
Avgifter
31 §
Avgiftsinkomster får disponeras av länsstyrelsen när det  gäller inkomster enligt
1. djurskyddslagen (2018:1192) och djurskyddsförordningen 
(2019:66),
2. lagen (2006:805) om foder och animaliska biprodukter,  förordningen (2006:814) om foder och animaliska biprodukter  och förordningen (2006:1165) om avgifter för offentlig  kontroll av foder och animaliska biprodukter,
3. livsmedelslagen (2006:804), livsmedelsförordningen 
(2006:813) och förordningen (2021:176) om avgifter för  offentlig kontroll av livsmedel och vissa jordbruksprodukter,
4. förordningen (1998:940) om avgifter för prövning och  tillsyn enligt miljöbalken för tillsyn över dammsäkerhet och  bedömning i fråga om säkerhet för anmälningspliktiga  verksamheter, och
5. delgivningsförordningen (2011:154).
Förordning (2023:77).
32 §
Begränsningarna i 4 § andra stycket avgiftsförordningen 
(1992:191) ska inte tillämpas på myndigheten när det gäller  sådana avgifter för offentlig inköps- och resurssamordning som  länsstyrelsen tar ut av statliga myndigheter, kommuner och  regioner inom ett län. Samma sak gäller när en länsstyrelse  tar ut sådana avgifter av länsstyrelser i andra län.
Förordning (2019:1125).
33 §
Länsstyrelserna i Norrbottens, Västernorrlands och Västra  Götalands län ska ta ut avgifter för de utredningar om det  allmänna fiskeintresset som begärs av andra myndigheter enligt 
4 § 3.
Länsstyrelsen i Gotlands län ska ta ut avgifter för varor och  tjänster som länsstyrelsen tillhandahåller med anledning av  förvaltningen av Gotska Sandöns nationalpark.
Länsstyrelserna får besluta om avgifternas storlek och  disponera avgiftsinkomsterna. Förordning (2023:77).
Övergångsbestämmelser
2022:1381
1. Denna förordning träder i kraft den 20 september 2022.
2. Äldre föreskrifter gäller fortfarande för  programperioden 2014-2020.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.