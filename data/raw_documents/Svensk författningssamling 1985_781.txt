Title: Förordning (1985:781) om ersättning till gode män vid fastighetsbildningsförrättning m.m.
SFS Number: Svensk författningssamling 1985:781
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1985781-om-ersattning-till-gode-man_sfs-1985-781/
Source Link: http://rkrattsbaser.gov.se/sfst?bet=1985:781
Amendment Register Link: http://rkrattsbaser.gov.se/sfsr?bet=1985:781
Ministry/Authority: Justitiedepartementet L1
Issued: 1985-10-17
Metadata: {"Utfärdad": "1985-10-17", "Ändrad": "t.o.m. SFS 2018:948"}

==================================================

Förordning (1985:781) om ersättning till gode män vid fastighetsbildningsförrättning m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1985:781
Departement/myndighet
:   
Justitiedepartementet L1
Utfärdad
:   
1985-10-17
Ändrad
:   
t.o.m. SFS 2018:948
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Arvode, reseersättning och traktamente enligt denna förordning betalas till gode män som biträder vid förrättning enligt fastighetsbildningslagen (1970:988), lagen (1971:1037) om äganderättsutredning och legalisering, ledningsrättslagen (1973:1144), anläggningslagen (1973:1149) eller enligt den upphävda lagen (1925:334)
om rätt i vissa fall för nyttjanderättshavare att inlösa under nyttjanderätt upplåtet område.
2 §
Arvodet är 300 kronor för varje tjänstgöringsdag. Samma arvode betalas för resdagar, när restiden överstiger åtta timmar mellan klockan 6 och 24. Förordning (1989:286).
3 §
Om en god man får vidkännas löneavdrag eller annan inkomstförlust på grund av uppdraget, får för varje dag som den gode mannen har rätt till arvode för uppdraget betalas ett tilläggsbelopp för den del av inkomstförlusten som inte täcks av arvodet.
Tilläggsbeloppet beslutas av Lantmäteriet. Det beräknas med ledning av uppgifter om löneavdrag eller, när det inte kan ske, med utgångspunkt i uppgifter om beräknad årsinkomst.
Tilläggsbeloppet ska bestämmas för ett år i sänder. Om en förändring har inträffat som i väsentlig utsträckning påverkar den gode mannens rätt till tillläggsbelopp, får dock Lantmäteriet ändra beloppet.
Arvodet och tilläggsbeloppet får tillsammans inte överstiga 1 000 kronor. Förordning (2008:684).
4 §
Reseersättning och traktamente ska betalas enligt de bestämmelser om reseförmåner som enligt kollektivavtal gäller för en arbetstagare vid Lantmäteriet.
Om flera ska resa till samma förrättning bör de samåka, om det innebär att kostnaderna sammanlagt blir lägre.
Förordning (2008:684).
5 §
Ersättning enligt denna förordning betalas ut av Lantmäteriet. Tjänstgöringen ska styrkas genom intyg av förrättningslantmätaren. Förordning (2008:684).
6 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:948).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.