Title: Förordning (1992:98) om användande av skjutvapen vid vakttjänst inom Försvarsmakten
SFS Number: Svensk författningssamling 1992:98
URL: https://www.riksdagen.se/sv/dokument-och-lagar/dokument/svensk-forfattningssamling/forordning-199298-om-anvandande-av-skjutvapen_sfs-1992-98/
Source Link: http://rkrattsbaser.gov.se/sfst?bet=1992:98
Amendment Register Link: http://rkrattsbaser.gov.se/sfsr?bet=1992:98
Ministry/Authority: Försvarsdepartementet
Issued: 1992-03-05
Metadata: {"Utfärdad": "1992-03-05", "Ändrad": "t.o.m. SFS 2019:775"}

==================================================

Förordning (1992:98) om användande av skjutvapen vid vakttjänst inom Försvarsmakten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:98
Departement/myndighet
:   
Försvarsdepartementet
Utfärdad
:   
1992-03-05
Ändrad
:   
t.o.m. SFS 2019:775
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde m. m.
1 §
Bestämmelserna i denna förordning gäller för Försvarsmaktens personal när den tjänstgör för bevakning. I fråga om militär personal gäller bestämmelserna även när den tjänstgör för att upprätthålla ordning. Bestämmelserna gäller dock inte Försvarsmaktens användande av våld i enlighet med internationell rätt och sedvänja. Förordning (2006:153).
Användande av skjutvapen
2 §
Den som handlar i nödvärn enligt 24 kap. 1 § brottsbalken får använda skjutvapen för att avvärja svårare våld mot sig själv eller någon annan eller hot som innebär trängande fara för sådant våld.
3 §
Den som enligt 24 kap. 2 § brottsbalken, 10 och 29 §§  polislagen (1984:387) eller 11 § andra stycket skyddslagen 
(2010:305) får använda våld för att genomföra en tjänsteåtgärd  får då använda skjutvapen, om det är absolut nödvändigt med  hänsyn till åtgärdens vikt. Förordning (2019:775).
4 §
Innan skjutvapen används, skall risken för att utomstående skadas särskilt beaktas. Skottlossning inom ett område där många människor bor eller vistas skall undvikas i det längsta.
5 §
Innan skott avlossas, skall tydlig varning ges genom tillrop, om det inte är uppenbart att en sådan varning skulle vara utan verkan. Om omständigheterna tillåter det, skall varningsskott först avlossas.
6 §
Vid skottlossning mot en person skall eftersträvas att denne oskadliggörs endast för tillfället.
Verkställighetsföreskrifter
7 §
Försvarsmakten får meddela de föreskrifter som behövs för verkställigheten av denna förordning. Förordning (1994:170).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.