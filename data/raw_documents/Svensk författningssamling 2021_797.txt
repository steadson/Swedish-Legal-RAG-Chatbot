Title: Förordning (2021:797) om uppehållstillstånd för studerande på gymnasial nivå
SFS Number: Svensk författningssamling 2021:797
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2021797-om-uppehallstillstand-for_sfs-2021-797/
Source Link: http://rkrattsbaser.gov.se/sfst?bet=2021:797
Amendment Register Link: http://rkrattsbaser.gov.se/sfsr?bet=2021:797
Ministry/Authority: Justitiedepartementet L7
Issued: 2021-07-08
Metadata: {"Utfärdad": "2021-07-08", "Ändrad": "t.o.m. SFS 2025:505"}

==================================================

Förordning (2021:797) om uppehållstillstånd för studerande på gymnasial nivå
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2021:797
Departement/myndighet
:   
Justitiedepartementet L7
Utfärdad
:   
2021-07-08
Ändrad
:   
t.o.m. SFS 2025:505
Tidsbestämd
: 
2025-01-20
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Kravet på att kunna försörja sig i 5 § lagen (2017:353) om  uppehållstillstånd för studerande på gymnasial nivå är  uppfyllt om sökanden har inkomster som innebär att han eller  hon inte behöver försörjningsstöd enligt 4 kap. 1 §  socialtjänstlagen (2001:453). Vid bedömningen av vilka behov  sökanden har för att nå en skälig levnadsnivå ska hänsyn tas  endast till sökandens behov och inte till eventuella  familjemedlemmars.
Migrationsverket får meddela närmare föreskrifter om  försörjningsförmåga.
2 §
Arbetsförmedlingen ska till Migrationsverket lämna ut  uppgifter om en utlännings namn, personnummer och  förvärvsarbete med subvention, om Migrationsverket begär det  och uppgifterna behövs för att avgöra ett ärende om  uppehållstillstånd enligt 5 § lagen (2017:353) om  uppehållstillstånd för studerande på gymnasial nivå.
3 §
Skatteverket ska till Migrationsverket lämna ut uppgifter  om sådana underrättelser om anställning som avses i 5 § första  stycket lagen (2017:353) om uppehållstillstånd för studerande  på gymnasial nivå, om Migrationsverket begär det och  uppgifterna behövs för att avgöra ett ärende om  uppehållstillstånd enligt 5 § lagen om uppehållstillstånd för  studerande på gymnasial nivå.
4 §
Migrationsverket får, efter att ha gett Statens skolverk  och Folkbildningsrådet tillfälle att yttra sig, meddela  närmare föreskrifter om vad som avses med att aktivt delta i  en utbildning enligt lagen (2017:353) om uppehållstillstånd  för studerande på gymnasial nivå.
Övergångsbestämmelser
2021:797
1. Denna förordning träder i kraft den 20 juli 2021.
2. Förordningen upphör att gälla den 20 januari 2025.
3. Bestämmelserna i 1 § första stycket, 2 och 3 §§ i den  upphävda förordningen gäller fortfarande för en ansökan som  har registrerats hos Migrationsverket före den 20 januari 2025  om utlänningen har beviljats ett uppehållstillstånd som har  tidsbegränsats enligt 16 a eller 16 b § lagen (2016:752) om  tillfälliga begränsningar av möjligheten att få  uppehållstillstånd i Sverige, eller om utlänningen har  beviljats ett uppehållstillstånd enligt någon av 16 d-16 g §§  eller 16 i § den lagen, eller enligt 1, 2 eller 4 § lagen 
(2017:353) om uppehållstillstånd för studerande på gymnasial  nivå, och senast vid den tidpunkten fullföljt sin utbildning.  Vid tillämpningen av 1 § första stycket i den upphävda  förordningen ska det som sägs om försörjningsstöd enligt 
4 kap. 1 § socialtjänstlagen (2001:453) i stället avse 12 kap. 
1 § socialtjänstlagen (2025:400). Förordning (2025:505).
4. Bestämmelserna i 1 § första stycket i den upphävda  förordningen gäller fortfarande för överklagande av beslut som  har fattats enligt 5 § lagen (2017:353) om uppehållstillstånd  för studerande på gymnasial nivå. Vid tillämpningen av 1 §  första stycket i den upphävda förordningen ska det som sägs om  försörjningsstöd enligt 4 kap. 1 § socialtjänstlagen 
(2001:453) i stället avse 12 kap. 1 § socialtjänstlagen 
(2025:400). Förordning (2025:505).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.