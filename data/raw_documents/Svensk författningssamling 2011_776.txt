Title: Förordning (2011:776) om elektroniska pengar
SFS Number: Svensk författningssamling 2011:776
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2011776-om-elektroniska-pengar_sfs-2011-776/
Source Link: http://rkrattsbaser.gov.se/sfst?bet=2011:776
Amendment Register Link: http://rkrattsbaser.gov.se/sfsr?bet=2011:776
Ministry/Authority: Finansdepartementet FMA B
Issued: 2011-06-09
Metadata: {"Utfärdad": "2011-06-09", "Ändrad": "t.o.m. SFS 2025:200"}

==================================================

Förordning (2011:776) om elektroniska pengar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2011:776
Departement/myndighet
:   
Finansdepartementet FMA B
Utfärdad
:   
2011-06-09
Ändrad
:   
t.o.m. SFS 2025:200
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som ansluter till lagen (2011:755) om elektroniska pengar.
Registerfrågor
2 §
Finansinspektionen är personuppgiftsansvarig för det  register som förs enligt 5 kap. 5 § lagen (2011:755) om  elektroniska pengar. Förordning (2018:341).
3 §
Har upphävts genom förordning (2018:341).
4 §
I registret registreras uppgifter för varje institut  för elektroniska pengar, registrerad utgivare, ombud och  filial. Utöver vad som följer av 5 kap. 5 § lagen (2011:755)  om elektroniska pengar ska registret innehålla uppgift om  namn eller företagsnamn och om personnummer,  samordningsnummer eller organisationsnummer.
Förordning (2018:1843).
5 §
Finansinspektionen ska anteckna i registret när myndigheten har fattat beslut om föreläggande att upphöra med verksamheten.
Bemyndigande
6 §
Finansinspektionen får i fråga om lagen (2011:755) om  elektroniska pengar meddela föreskrifter om
1. beräkningen av genomsnittligt utestående skulder enligt 2  kap. 3 § 5,
2. vad som utgör tillräckliga styr- och kontrollformer vid  prövning av en ansökan enligt 2 kap. 6 § första stycket 
2 a,
3. beräkningen av kapitalkrav enligt 3 kap. 2 § första  stycket,
4. hur institut för elektroniska pengar och registrerade  utgivare ska hantera medel enligt 3 kap. 6 §,
5. hur institut för elektroniska pengar och registrerade  utgivare ska hantera medel enligt 3 kap. 7 § andra stycket,  som tagits emot i utbyte mot utgivna elektroniska pengar, och  andra medel som tagits emot för genomförandet av  betalningstransaktioner och hur stor andel av medlen hos  instituten eller utgivarna som omfattas av skyddskraven  enligt 3 kap. 7 § tredje och fjärde styckena,
6. vilka uppgifter som institut för elektroniska pengar och  registrerade utgivare ska ge till Finansinspektionen enligt 3  kap. 8 §,
7. vilka uppgifter som ska anses relevanta enligt 3 kap. 
9 §,
8. vad institut för elektroniska pengar och registrerade  utgivare ska iaktta och vilka krav institutet eller utgivaren  ska uppfylla vid uppdragsavtal enligt 3 kap. 29 §,
9. vilka upplysningar ett företag ska lämna till  Finansinspektionen enligt 5 kap. 2 § och när upplysningarna  ska lämnas,
10. att vissa uppgifter som enligt 5 kap. 2 § ska lämnas till  Finansinspektionen i stället ska lämnas till Statistiska  centralbyrån,
11. vilka uppgifter, utöver vad som anges i lagen, en ansökan  om tillstånd eller om undantag från tillstånd ska innehålla  samt vilka handlingar som samtidigt ska lämnas in till  Finansinspektionen, och
12. hur institut för elektroniska pengar och registrerade  utgivare ska fullgöra sina skyldigheter i fråga om  anmälningar och underrättelser enligt 2 och 3 kap.
Förordning (2018:169).
7 §
Innan Finansinspektionen meddelar föreskrifter med stöd av 6 § 10, ska inspektionen ge Riksbanken och Statistiska centralbyrån tillfälle att yttra sig. Förordning (2014:505).
8 §
Polismyndigheten får meddela föreskrifter om hur uppgifter  enligt 3 kap. 13 a § första stycket och 14 § lagen (2011:755)  om elektroniska pengar ska lämnas. Förordning (2025:200).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.