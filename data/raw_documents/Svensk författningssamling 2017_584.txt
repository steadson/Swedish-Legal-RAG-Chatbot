Title: Lag (2017:584) om ansvar för etableringsinsatser för vissa nyanlända invandrare
SFS Number: Svensk författningssamling 2017:584
URL: https://www.riksdagen.se/sv/dokument-och-lagar/dokument/svensk-forfattningssamling/lag-2017584-om-ansvar-for-etableringsinsatser_sfs-2017-584/
Source Link: http://rkrattsbaser.gov.se/sfst?bet=2017:584
Amendment Register Link: http://rkrattsbaser.gov.se/sfsr?bet=2017:584
Ministry/Authority: Arbetsmarknadsdepartementet IU
Issued: 2017-06-22
Metadata: {"Utfärdad": "2017-06-22", "Ändrad": "t.o.m. SFS 2022:1244"}

==================================================

Lag (2017:584) om ansvar för etableringsinsatser för vissa nyanlända invandrare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:584
Departement/myndighet
:   
Arbetsmarknadsdepartementet IU
Utfärdad
:   
2017-06-22
Ändrad
:   
t.o.m. SFS 2022:1244
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Nyanlända invandrare som omfattas av lagen
1 §
/Upphör att gälla U:2026-01-01/
Lagen gäller för nyanlända invandrare som har fyllt 20 men  inte 66 år och som har ett uppehållstillstånd som kan ligga  till grund för folkbokföring, om det har beviljats enligt
1. 5 kap. 1, 2, 4 eller 6 § utlänningslagen (2005:716),
2. 12 kap. 18 § utlänningslagen, eller
3. 21 eller 22 kap. utlänningslagen.
Lag (2022:895)
.
1 §
/Träder i kraft I:2026-01-01/
Lagen gäller för nyanlända invandrare som har fyllt 20 år  men inte har uppnått riktåldern för pension enligt 2 kap. 
10 a-10 d §§ socialförsäkringsbalken och som har ett  uppehållstillstånd som kan ligga till grund för folkbokföring,  om det har beviljats enligt
1. 5 kap. 1, 2, 4 eller 6 § utlänningslagen (2005:716),
2. 12 kap. 18 § utlänningslagen, eller
3. 21 eller 22 kap. utlänningslagen.
Lag (2022:896)
.
2 §
/Upphör att gälla U:2026-01-01/
Lagen gäller också för nyanlända invandrare som har fyllt 
20 men inte 66 år och som har
1. ett uppehållstillstånd som kan ligga till grund för  folkbokföring på grund av anknytning till en person som har  ett uppehållstillstånd med stöd av någon av bestämmelserna i 
1 §, och
2. ansökt om uppehållstillstånd inom sex år från det att den  person som den nyanlände har anknytning till först togs emot i  en kommun.
Första stycket gäller inte om den person som den nyanlände har  anknytning till var svensk medborgare vid tidpunkten för den  nyanländes ansökan om uppehållstillstånd.
Lag (2022:895)
.
2 §
/Träder i kraft I:2026-01-01/
Lagen gäller också för nyanlända invandrare som har fyllt 
20 år men inte har uppnått riktåldern för pension enligt 
2 kap. 10 a-10 d §§ socialförsäkringsbalken och som har
1. ett uppehållstillstånd som kan ligga till grund för  folkbokföring på grund av anknytning till en person som har  ett uppehållstillstånd med stöd av någon av bestämmelserna i 
1 §, och
2. ansökt om uppehållstillstånd inom sex år från det att den  person som den nyanlände har anknytning till först togs emot i  en kommun.
Första stycket gäller inte om den person som den nyanlände har  anknytning till var svensk medborgare vid tidpunkten för den  nyanländes ansökan om uppehållstillstånd.
Lag (2022:896)
.
3 §
Lagen gäller även för nyanlända invandrare som har haft  ett uppehållstillstånd som avses i 1 eller 2 § och som inom  giltighetstiden för uppehållstillståndet ansökt om ett nytt  eller fortsatt tillstånd som avses i 1 eller 2 §. Om ansökan  avslås gäller lagen fram tills beslutet har fått laga  kraft.
Ansvariga myndigheter
4 §
Arbetsförmedlingen har ansvar för att nyanlända  invandrare erbjuds insatser som syftar till att underlätta  och påskynda deras etablering i arbets- och samhällslivet 
(etableringsinsatser).
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela föreskrifter  om
1. de förutsättningar som ska gälla för att nyanlända  invandrare ska erbjudas etableringsinsatser, och
2. etableringsinsatsernas innehåll och omfattning.
5 §
Arbetsförmedlingen ska samordna etableringsinsatser och  vara stödjande och pådrivande i förhållande till berörda  parter.
6 §
Länsstyrelserna ska främja samverkan om  etableringsinsatser mellan berörda kommuner, myndigheter,  företag och organisationer.
7 §
Har upphävts genom
lag (2022:1244)
.
Ersättning till nyanlända invandrare
8 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela  föreskrifter om ersättning till nyanlända invandrare.
Övergångsbestämmelser
2017:584
1. Denna lag träder i kraft den 1 januari 2018.
2. Genom lagen upphävs lagen (2010:197) om  etableringsinsatser för vissa nyanlända invandrare.
3. Genom lagen utgår lagen (2017:358) om ändring i lagen om  etableringsinsatser för vissa nyanlända invandrare.
4. Den upphävda lagen gäller dock fortfarande för den som vid  lagens ikraftträdande har en etableringsplan, så länge den  planen gäller.
2022:895
1. Denna lag träder i kraft den 1 januari 2023.
2. Äldre föreskrifter gäller fortfarande för den som har fyllt 
65 år före ikraftträdandet.
2022:896
1. Denna lag träder i kraft den 1 januari 2026.
2. Äldre föreskrifter gäller fortfarande för den som har fyllt 
66 år före ikraftträdandet.
2022:1244
1. Denna lag träder i kraft den 1 december 2022.
2. Den upphävda paragrafen gäller dock fortfarande för  uppgifter som den som är eller har varit verksam inom en  yrkesmässigt bedriven verksamhet för nyanlända invandrare har  fått del av före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.