Title: Förordning (2007:1163) med instruktion för Institutet för rymdfysik
SFS Number: Svensk författningssamling 2007:1163
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071163-med-instruktion-for_sfs-2007-1163/
Source Link: http://rkrattsbaser.gov.se/sfst?bet=2007:1163
Amendment Register Link: http://rkrattsbaser.gov.se/sfsr?bet=2007:1163
Ministry/Authority: Utbildningsdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2023:891"}

==================================================

Förordning (2007:1163) med instruktion för Institutet för rymdfysik
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1163
Departement/myndighet
:   
Utbildningsdepartementet
Utfärdad
:   
2007-11-22
Ändrad
:   
t.o.m. SFS 2023:891
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Institutet för rymdfysik ska bedriva och främja forskning  och utvecklingsarbete av högsta vetenskapliga kvalitet samt  mät- och registreringsverksamhet inom främst ämnesområdet  rymdfysik. Myndigheten ska medverka vid utbildning på  avancerad nivå eller forskarnivå som anordnas vid Uppsala  universitet och Umeå universitet och får medverka vid sådan  utbildning vid andra universitet och högskolor.
Myndigheten ska även
1. delta i internationella forskningssamarbeten,
2. samverka med näringsliv och samhälle,
3. ansvara för kommunikation om sin verksamhet, och
4. göra data från observatorieverksamheten tillgängliga.
Myndigheten ska i sin verksamhet beakta Sveriges utrikes-,  säkerhets- och försvarspolitiska intressen.  Förordning (2023:891).
Ledning
2 §
Myndigheten leds av en myndighetschef.
3 §
Vid myndigheten ska det finnas ett insynsråd som består av högst sju ledamöter.
Organisation
4 §
Myndigheten är förlagd till Kiruna.
Anställningar och uppdrag
5 §
Generaldirektören är myndighetschef. Förordning (2021:1060).
6 §
Beslut om anställning av professorer vid myndigheten  fattas av generaldirektören.
Vid anställning av en professor ska bestämmelserna i 4 kap. 3, 
6 och 7 §§ högskoleförordningen (1993:100) om behörighet och  bedömningsgrunder, sakkunnigbedömning och kallelse tillämpas.
Förordning (2021:1060).
7 §
Innan en professor anställs vid myndigheten ska även ett yttrande hämtas in från ett universitet eller en högskola där professorn ska medverka i utbildningen. Förordning (2012:71).
8 §
För anställningar vid myndigheten som motsvarar anställningar i 4 och 5 kap. högskoleförordningen (1993:100)
ska bestämmelserna i dessa kapitel och bestämmelserna om överklagande i 12 kap. i samma förordning tillämpas.
Förordning (2012:71).
Personalansvarsnämnd
9 §
Vid myndigheten ska det finnas en personalansvarsnämnd.
Förordning (2012:71).
Avgifter
9 a §
Myndigheten får ta ut avgifter för
1. undervisning,
2. lokalhyror och tillfälligt boende för personal, studenter  och gästforskare,
3. drift av personalmatsal,
4. drift av mottagarstationen European Incoherent Scatter 
(EISCAT), och
5. användning av forskningsinfrastruktur, teknisk  infrastruktur och utrustning.
Myndigheten får ta ut avgifter upp till full kostnadstäckning  och disponera intäkterna i verksamheten. Förordning (2023:891).
Tillämpligheten av vissa förordningar
10 §
Myndigheten ska tillämpa personalföreträdarförordningen
(1987:1101). Förordning (2012:71).
Undantag från myndighetsförordningen
11 §
Följande bestämmelser i myndighetsförordningen (2007:515)
ska inte tillämpas på myndigheten:
27 § om myndighetens rätt att företräda staten vid domstol, och
29 § om ärendeförteckning till Justitiekanslern.
Förordning (2012:71).
12 §
Ny beteckning 10 § genom förordning (2012:71).
13 §
Ny beteckning 10 § genom förordning (2012:71).
Övergångsbestämmelser
2012:71
1. Denna förordning träder i kraft den 20 mars 2012.
2. I fråga om den som före den 1 oktober 2011 har anställts som forskarassistent med tillämpning av 4 kap. 10 § och 30 § 7 högskoleförordningen (1993:100) i deras lydelse den 31 december 2010 ska dessa bestämmelser tillämpas så länge anställningen pågår. En sådan anställning får förnyas enligt de äldre bestämmelserna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.