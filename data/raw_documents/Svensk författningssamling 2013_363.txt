Title: Lag (2013:363) om kontroll av ekologisk produktion
SFS Number: Svensk författningssamling 2013:363
URL: https://www.riksdagen.se/sv/dokument-och-lagar/dokument/svensk-forfattningssamling/lag-2013363-om-kontroll-av-ekologisk-produktion_sfs-2013-363/
Source Link: http://rkrattsbaser.gov.se/sfst?bet=2013:363
Amendment Register Link: http://rkrattsbaser.gov.se/sfsr?bet=2013:363
Ministry/Authority: Landsbygds- och infrastrukturdepartementet RSL
Issued: 2013-05-23
Metadata: {"Utfärdad": "2013-05-23", "Ändrad": "t.o.m. SFS 2021:893"}

==================================================

Lag (2013:363) om kontroll av ekologisk produktion
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:363
Departement/myndighet
:   
Landsbygds- och infrastrukturdepartementet RSL
Utfärdad
:   
2013-05-23
Ändrad
:   
t.o.m. SFS 2021:893
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag kompletterar
1. Europaparlamentets och rådets förordning (EU) nr 2018/848  av den 30 maj 2018 om ekologisk produktion och märkning av  ekologiska produkter och om upphävande av förordning (EG) nr 
834/2007, och
2. genomförandeakter och delegerade akter till förordning (EU) 
2018/848.
Lagen kompletterar även, i de delar de innehåller bestämmelser  som rör ekologisk produktion,
1. Europaparlamentets och rådets förordning (EU) nr 2017/625  av den 15 mars 2017 om offentlig kontroll och annan offentlig  verksamhet för att säkerställa tillämpningen av livsmedels-  och foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll),  och
2. genomförandeakter och delegerade akter till förordning (EU) 
2017/625.
Lag (2021:893)
.
Ord och uttryck
1 a §
Uttrycken offentlig kontroll och annan offentlig  verksamhet betyder i denna lag samma sak som i förordning (EU) 
2017/625.
Lag (2021:174)
.
Offentlig kontroll och annan offentlig verksamhet
2 §
Offentlig kontroll utövas av Livsmedelsverket, Statens  jordbruksverk, andra statliga myndigheter och kommunerna 
(kontrollmyndigheterna) enligt föreskrifter som regeringen  meddelar.
Annan offentlig verksamhet utförs av kontrollmyndigheterna och  andra statliga myndigheter enligt vad som anges i denna lag  och i föreskrifter som regeringen meddelar.
En kommuns uppgifter ska fullgöras av den eller de kommunala  nämnder som fullgör uppgifter inom miljö- och  hälsoskyddsområdet.
Lag (2021:174)
.
3 §
I förordning (EU) 2017/625 och förordning (EU) 2018/848  finns bestämmelser om att vissa uppgifter som ingår i den  offentliga kontrollen och vissa uppgifter i samband med annan  offentlig verksamhet får delegeras till ett sådant  kontrollorgan som avses i förordningarna.
Lag (2021:893)
.
4 §
De myndigheter som avses i 2 § (kontrollmyndigheterna)
ska genom rådgivning, information och andra åtgärder underlätta för enskilda att följa
1. de EU-förordningar som anges i 1 § och de beslut som har meddelats med stöd av EU-förordningarna, och
2. denna lag, de föreskrifter som har meddelats i anslutning till lagen och de beslut som har meddelats med stöd av lagen.
5 §
Kontrollmyndigheterna ska verka för att åtgärder vidtas mot överträdelser av
1. de EU-förordningar som anges i 1 § och de beslut som har meddelats med stöd av EU-förordningarna, och
2. denna lag, de föreskrifter som har meddelats i anslutning till lagen och de beslut som har meddelats med stöd av lagen.
Tystnadsplikt
6 §
Den som i enskild verksamhet utför eller har utfört  offentlig kontroll eller annan offentlig verksamhet får inte  obehörigen röja eller utnyttja det som han eller hon har fått  kännedom om medan uppgifterna utfördes. Detsamma ska gälla den  som i enskild verksamhet utför eller har utfört  laboratorieanalyser, laboratorietester eller  laboratoriediagnostik på prover som tas vid offentlig kontroll  och annan offentlig verksamhet.
I det allmännas verksamhet tillämpas offentlighets- och  sekretesslagen (2009:400) i stället för första stycket.
Lag (2021:174)
.
Förvaltningslagens tillämpning
7 §
Vid kontroll som utförs av ett kontrollorgan ska följande  bestämmelser i förvaltningslagen (2017:900) tillämpas:
- 5 § om legalitet, objektivitet och proportionalitet,
- 10 § om partsinsyn,
- 16-18 §§ om jäv,
- 23 § om utredningsansvaret,
- 24 § om när man får lämna uppgifter muntligt,
- 25 § om kommunikation,
- 27 § om dokumentation av uppgifter,
- 31 § om dokumentation av beslut,
- 32 § om motivering av beslut,
- 33 och 34 §§ om underrättelse om innehållet i beslut och hur  ett överklagande går till,
- 35 § om när beslut får verkställas,
- 36 § om rättelse av skrivfel och liknande, och
- 42 § om vem som får överklaga ett beslut.
Lag (2021:893)
.
Rätt till upplysningar och tillträde
8 §
En kontrollmyndighet och ett kontrollorgan har rätt att, i  den utsträckning det behövs för offentlig kontroll och annan  offentlig verksamhet, på begäran få
1. upplysningar,
2. ta del av handlingar,
3. tillträde till områden, lokaler och andra utrymmen som har  anknytning till verksamheten, och
4. göra undersökningar och ta prover i områden, lokaler och  andra utrymmen som har anknytning till verksamheten.
Första stycket gäller även för Europeiska kommissionen och för  inspektörer och experter som utsetts av kommissionen.
Lag (2021:174)
.
Skyldighet att lämna hjälp
9 §
Bestämmelser om skyldighet för den som är föremål för  offentlig kontroll eller annan offentlig verksamhet att lämna  den hjälp som behövs för att kontrollen eller verksamheten ska  kunna utföras, finns i artikel 15.2 och 15.6 i förordning (EU) 
2017/625.
Lag (2021:174)
.
Förelägganden
10 §
Om en kommun inte fullgör de skyldigheter som följer av  dess uppdrag att utföra offentlig kontroll eller annan  offentlig verksamhet får Livsmedelsverket förelägga kommunen  att avhjälpa bristen. Ett sådant föreläggande ska innehålla  uppgifter om de åtgärder som Livsmedelsverket anser nödvändiga  för att bristen ska kunna avhjälpas.
Lag (2021:174)
.
11 §
Utöver vad som följer av de EU-förordningar som anges i 1 
§ eller vad som särskilt anges i 10 § får en kontrollmyndighet  besluta de förelägganden som behövs för att EU-förordningarna,  de beslut som har meddelats med stöd av EU-förordningarna,  denna lag, de föreskrifter som har meddelats i anslutning till  lagen eller de beslut som har meddelats med stöd av lagen ska  följas.
Lag (2021:174)
.
Vite
12 §
En kontrollmyndighet får besluta att förena ett  föreläggande enligt någon av de EU-förordningar som anges i 
1 § eller ett föreläggande enligt 11 § med vite.
Kontrollmyndigheten får dock inte förelägga någon vid vite att  medverka i en utredning av en gärning som kan leda till straff  eller sanktionsavgift för honom eller henne.
Lag (2021:174)
.
Rapporteringssystem för överträdelser
12 a §
En kontrollmyndighet ska ha ett ändamålsenligt  rapporteringssystem för den som vill anmäla misstänkta  överträdelser av förordning (EU) 2017/625.
Lag (2021:174)
.
Omhändertagande av varor
13 §
Utöver vad som följer av de EU-förordningar som anges i 1 § får en kontrollmyndighet ta hand om en vara som avses med ett föreläggande eller ett förbud enligt någon av EU-förordningarna eller enligt 11 § om föreläggandet eller förbudet inte följs.
Om en vara har tagits om hand, får ägaren under överinseende av kontrollmyndigheten ändra benämningen på eller sammansättningen av varan eller vidta någon annan åtgärd så att varan överensstämmer med EU-förordningarna och de föreskrifter som har meddelats i anslutning till denna lag.
Kontrollmyndigheten ska låta förstöra varan på ägarens bekostnad, om någon åtgärd enligt andra stycket inte vidtas.
Rättelse
14 §
Om någon inte fullgör sina skyldigheter enligt de EU-förordningar som anges i 1 §, de beslut som har meddelats med stöd av EU-förordningarna, denna lag, de föreskrifter som har meddelats i anslutning till lagen eller de beslut som har meddelats med stöd av lagen, får kontrollmyndigheten besluta om rättelse på hans eller hennes bekostnad.
Hjälp av Polismyndigheten
15 §
Polismyndigheten ska på begäran av en kontrollmyndighet lämna den hjälp som behövs för kontrollen eller för att verkställa ett beslut enligt
1. de EU-förordningar som anges i 1 § och de beslut som har meddelats med stöd av EU-förordningarna, eller
2. denna lag, de föreskrifter som har meddelats i anslutning till lagen och de beslut som har meddelats med stöd av lagen.
Hjälp enligt första stycket får begäras endast om
1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver användas, eller
2. det annars finns synnerliga skäl.
Lag (2014:712)
.
Avgifter
16 §
Regeringen eller den myndighet som regeringen bestämmer  får meddela föreskrifter om skyldighet att betala avgifter för  offentlig kontroll och annan offentlig verksamhet.
Regeringen meddelar föreskrifter om de avgifter som tas ut av  statliga förvaltningsmyndigheter.
Lag (2021:174)
.
17 §
Regeringen eller den myndighet som regeringen bestämmer  får meddela föreskrifter om
1. skyldighet för ett kontrollorgan att ta ut avgifter för  offentlig kontroll och annan offentlig verksamhet, och
2. grunderna för hur avgifterna ska beräknas.
Lag (2021:174)
.
18 §
Regeringen får meddela föreskrifter om skyldighet för en  kommun att ta ut avgifter för offentlig kontroll och annan  offentlig verksamhet.
Lag (2021:174)
.
Sanktionsavgifter
19 §
En sanktionsavgift ska tas ut av den som i strid med  artikel 34.1 och 34.3 i Europaparlamentets och rådets  förordning (EU) 2018/848 inte har anmält sin verksamhet.
Hel eller delvis befrielse från sanktionsavgift ska beslutas  om det är oskäligt att ta ut avgiften med fullt belopp. Vid  denna bedömning ska det särskilt beaktas
1. om överträdelsen har berott på sjukdom som medfört att den  avgiftsskyldige inte kunnat göra det som han eller hon varit  skyldig att göra och inte heller kunnat uppdra åt någon annan  att göra det,
2. om överträdelsen annars berott på en omständighet som den  avgiftsskyldige varken förutsåg eller borde ha förutsett eller  inte kunnat påverka, eller
3. vad den avgiftsskyldige har gjort för att undvika  överträdelsen.
Sanktionsavgiften ska tillfalla staten.
Lag (2021:893)
.
20 §
Regeringen får meddela ytterligare föreskrifter om sådana sanktionsavgifter som ska tas ut enligt 19 §.
Av sådana föreskrifter ska det framgå hur sanktionsavgiften ska beräknas, så att avgiftens storlek kan fastställas med direkt ledning av den angivna beräkningsgrunden. Avgiften ska vara lägst 1 000 kronor och högst 50 000 kronor.
21 §
Det ska inte beslutas om sanktionsavgift för en  överträdelse som omfattas av ett föreläggande om vite, om  överträdelsen ligger till grund för en ansökan om utdömande av  vitet.
Lag (2021:174)
.
22 §
Den myndighet som regeringen bestämmer prövar frågor om sanktionsavgift.
Innan en sanktionsavgift tas ut ska den som avgiften gäller ges tillfälle att yttra sig.
23 §
En sanktionsavgift får tas ut endast om den som avgiften gäller har fått tillfälle att yttra sig inom två år från det att den gärning som ligger till grund för avgiften har upphört.
24 §
Ett beslut om sanktionsavgift får verkställas enligt utsökningsbalken när det har vunnit laga kraft.
25 §
En sanktionsavgift faller bort om beslutet om avgiften inte har verkställts inom fem år från det att beslutet vann laga kraft.
Bemyndiganden
26 §
Regeringen eller den myndighet som regeringen bestämmer  får meddela föreskrifter om
1. undantag från de EU-förordningar som anges i 1 §,
2. särskilda ekologiska produktionsregler,
3. hur offentlig kontroll och annan offentlig verksamhet ska  bedrivas,
4. skyldighet för en kommun eller ett kontrollorgan att lämna  uppgifter till en kontrollmyndighet,
5. skyldighet för ett kontrollorgan att ge in handlingar till  den myndighet som har delegerat uppgiften, och
6. skyldighet för ekologiska aktörer att lämna uppgifter om  sin verksamhet till en kontrollmyndighet eller ett  kontrollorgan.
Lag (2021:893)
.
Överklagande m.m.
27 §
Har upphävts genom
lag (2021:893)
.
28 §
Beslut av ett kontrollorgan enligt de EU-förordningar som  anges i 1 § och enligt denna lag får överklagas till  länsstyrelsen i det län där kontrollorganet har sitt säte.
Lag (2021:174)
.
29 §
Beslut av en kommun enligt de EU-förordningar som anges i 1 § och denna lag får överklagas till länsstyrelsen.
30 §
Beslut av en statlig förvaltningsmyndighet enligt de EU-
förordningar som anges i 1 § och denna lag får överklagas till  allmän förvaltningsdomstol.
Om en länsstyrelse har ändrat ett beslut som har fattats av  ett kontrollorgan får beslutet överklagas av den myndighet som  har överlämnat uppgiften att utöva offentlig kontroll eller  annan offentlig verksamhet till kontrollorganet.
Om ett kontrollorgan har fattat ett beslut som överklagas till  en länsstyrelse och länsstyrelsens beslut överklagas av en  enskild ska den myndighet som överlämnat uppgiften att utöva  offentlig kontroll eller annan offentlig verksamhet till  kontrollorganet vara den enskildes motpart sedan handlingarna  i ärendet överlämnats till domstolen.
Prövningstillstånd krävs vid överklagande till kammarrätten.
Lag (2021:893)
.
Övergångsbestämmelser
2017:767
1. Denna lag träder i kraft den 1 januari 2018.
2. Äldre bestämmelser gäller fortfarande vid överklagande av  beslut som har tillkännagetts före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.