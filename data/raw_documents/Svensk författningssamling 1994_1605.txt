Title: Förordning (1994:1605) om tullfrihet m.m.
SFS Number: Svensk författningssamling 1994:1605
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19941605-om-tullfrihet-m-m_sfs-1994-1605/
Source Link: http://rkrattsbaser.gov.se/sfst?bet=1994:1605
Amendment Register Link: http://rkrattsbaser.gov.se/sfsr?bet=1994:1605
Ministry/Authority: Utrikesdepartementet
Issued: 1994-12-15
Metadata: {"Utfärdad": "1994-12-15", "Ändrad": "t.o.m. SFS 2024:599"}

==================================================

Förordning (1994:1605) om tullfrihet m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:1605
Departement/myndighet
:   
Utrikesdepartementet
Utfärdad
:   
1994-12-15
Ändrad
:   
t.o.m. SFS 2024:599
Övrig text
:   
Rättelseblad 2005:781 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning finns föreskrifter om bland annat  sådan frihet från tull som anges i 1 § lagen (1994:1547) om  tullfrihet m.m.
Vissa kompletterande bestämmelser till bland annat den  friheten från tull finns även i tullagen (2016:253) och  tullförordningen (2016:287). Förordning (2016:292).
2 §
Uttryck som används i denna förordning har samma innebörd  som i tullagen (2016:253).
När tull ska betalas enligt denna förordning tillämpas rådets  förordning (EEG) nr 2658/87 av den 23 juli 1987 om tulltaxe-  och statistiknomenklaturen och om Gemensamma tulltaxan.
Förordning (2016:292).
Tullfrihet i vissa fall
3 §
En framställning om tullfrihet enligt 4 § första stycket  lagen (1994:1547) om tullfrihet m.m. görs av en beskickning  eller ett konsulat. Framställningen lämnas in till  Utrikesdepartementet. Utrikesdepartementet anger vilken  kategori varumottagaren tillhör. Framställningen återställs  till beskickningen eller konsulatet för att lämnas in till  Tullverket.
En sådan framställning behövs inte i fråga om kurirförsändelse  eller konsulär post som avses i artikel 27 i konventionen den 
18 april 1961 (Sveriges överenskommelser med främmande makter,  SÖ 1967:1) om diplomatiska förbindelser eller artikel 35 i  konventionen den 24 april 1963 (Sveriges överenskommelser med  främmande makter, SÖ 1974:10) om konsulära förbindelser. En  framställning om tullfrihet för ett honorärkonsulat görs av  konsulatchefen och lämnas in till Tullverket.  Förordning (2023:559).
4 §
Om tullfrihet medgetts enligt 4 § första stycket lagen 
(1994:1547) om tullfrihet m.m. för motorfordon, fartyg eller  luftfartyg och om transportmedlet överlåts tidigare än två år  efter det att tulldeklarationen godtogs av Tullverket, ska den  som medgetts tullfriheten betala tull för transportmedlet.  Tullen beräknas enligt de bestämmelser som gäller när  överlåtelsen sker och på det värde som transportmedlet har då.  Tull tas dock inte ut om transportmedlet överlåts på grund av  att ägaren avlidit. Inte heller tas tull ut om transportmedlet  överlåts till någon som har rätt till tullfrihet enligt 4 §  lagen om tullfrihet m.m. Om transportmedlet har överlåtits  till någon som har rätt till tullfrihet enligt vad som sagts  nu, ska bestämmelserna i denna paragraf gälla som om den som  transportmedlet överlåts till hade medgetts tullfrihet. Om  transportmedlet överlåts på grund av att ägaren fått  förflyttning från Sverige, tas tull inte ut, om ägaren under  vistelsen här innehaft transportmedlet minst sex månader efter  det att tulldeklarationen godtogs av Tullverket.
Om någon som medgetts tullfrihet enligt 4 § första stycket  lagen om tullfrihet m.m. för motorfordon, fartyg eller  luftfartyg vill överlåta transportmedlet tidigare än två år  efter det att tulldeklarationen godtogs av Tullverket, ska han  eller hon anmäla det till Utrikesdepartementet. Om  Utrikesdepartementet bedömer att tull kan komma att tas ut för  transportmedlet, ska anmälan överlämnas till Tullverket.
Om transportmedlet ska överlåtas till någon som har rätt till  tullfrihet enligt 4 § lagen om tullfrihet m.m., ska anmälan  åtföljas av en försäkran av den som har rätt till tullfrihet  att tull ska betalas av honom eller henne för transportmedlet,  om det överlåts tidigare än som är tillåtet enligt första  stycket. Utrikesdepartementet överlämnar  anmälningshandlingarna och försäkran till Tullverket.
Förordning (2023:559).
4 a §
Om tullfrihet medgetts, enligt 4 § första stycket lagen 
(1994:1547) om tullfrihet m.m., för andra varor än de som  anges i 4 §, ska den som medgetts tullfriheten betala tull för  varan, om
1. varan varit avsedd för beskickningens eller konsulatets  officiella bruk eller för en beskicknings- eller  konsulatmedlems eller dennes familjs personliga bruk, och
2. varan överlåts tidigare än ett år efter det att  tulldeklarationen godtogs av Tullverket.
Den som medgetts tullfriheten ska anmäla överlåtelsen till  Utrikesdepartementet. Om Utrikesdepartementet bedömer att tull  kan komma att tas ut för varan, ska anmälan överlämnas till  Tullverket. Tullen beräknas enligt de bestämmelser som gäller  när överlåtelsen sker och på det värde som varan har då.
Förordning (2023:559).
5 §
Bestämmelserna i 4 och 4 a §§ tillämpas även när en  internationell organisation eller person som är knuten till en  sådan organisation har medgetts tullfrihet enligt 4 § andra  stycket lagen (1994:1547) om tullfrihet m.m. och när en EU-
institution eller ett EU-organ eller en person som är knuten  till en sådan institution eller ett sådant organ har medgetts  tullfrihet enligt Protokoll (nr 7) om Europeiska unionens  immunitet och privilegier. I sådana fall görs anmälan enligt 
4 § andra stycket och 4 a § andra stycket hos Tullverket.  Anmälan ska i de fall som avses i 4 § tredje stycket åtföljas  av en där nämnd försäkran. Förordning (2023:559).
5 a §
Som villkor för tullfrihet enligt 4 § tredje stycket  lagen (1994:1547) om tullfrihet m.m. gäller
1. för en främmande stats militära styrka eller ett  Natohögkvarter, att varorna är avsedda uteslutande för  styrkans eller högkvarterets eget bruk eller för bruk av en  civil komponent som hör till styrkan eller högkvarteret,
2. för en medlem av en styrka, ett Natohögkvarter eller en  civil komponent som hör till styrkan eller högkvarteret
- i fråga om motorfordon: att fordonet införs tillfälligt för  eget eller anhörigas bruk,
- i fråga om andra varor: att varorna deklareras för övergång  till fri omsättning när medlemmen första gången kommer till  Sverige för att tillträda sin tjänstgöring eller när anhöriga  först anländer till Sverige för att ansluta sig till honom  eller henne samt att det är fråga om personliga ägodelar och  möbler för den tid som uppdraget varar,
3. för en medlem av en amerikansk styrka eller en civil  komponent som hör till styrkan, en anhörig till en medlem av  en sådan styrka eller en civil komponent och en utländsk  leverantör till en sådan styrka
- i fråga om motorfordon: att endast ett fordon införs per  person över 18 år för eget bruk,
- i fråga om andra varor: att det är personlig egendom som  förs in eller gåvor som skickas eller varor som levereras  enligt avtal med personer som inte har hemvist i Sverige.
Om en vara överlåts efter att den har införts tullfritt enligt 
4 § tredje stycket lagen om tullfrihet m.m. och utifrån de  villkor som anges i första stycket 1 och 2, ska den som  medgetts tullfrihet betala tull för varan. Tullen beräknas  enligt de bestämmelser som gäller när överlåtelsen sker och på  det värde som varan har då. Förordning (2024:599).
6 §
Tullfrihet gäller för förnödenheter som medförs eller tas ombord på fartyg och luftfartyg som ankommer till eller avgår från Sveriges tullområde, om de är avsedda för transportmedlet och kan anses motsvara transportmedlets behov under uppehållet i Sverige.
Tullfrihet gäller för proviant för besättningens eller passagerarnas behov då den medförts eller tagits ombord på
1. fartyg, med undantag av fritidsfartyg, eller luftfartyg, som ankommer till eller avgår från Sveriges tullområde,
2. tåg i trafik mellan Sverige och tredje land i den utsträckning som behövs för bespisning av passagerare under resa här i landet, om provianten förvaras i restaurangvagn eller liknande utrymme.
I fråga om fartyg i utrikes trafik som undergår reparation eller liknande åtgärd vid varv i Sverige medges tullfrihet för förnödenheter och proviant som är avsedda för fartyget eller fartygets besättning och som kan anses motsvara fartygets eller besättningens behov under tiden för åtgärderna. Förordning (1995:1643).
7 §
I rådets förordning (EG) nr 1186/2009 av den 16 november 
2009 om upprättandet av ett gemenskapssystem för tullbefrielse  finns bestämmelser om tullfrihet för personlig egendom för  personer som flyttar sin normala bostad från tredjeland till  EU. Samma regler ska gälla för personer som har sin normala  bostad i Sverige och återvänder hit efter att ha vistats i  tredjeland i minst 12 månader på grund av sitt arbete och  deklarerar personlig egendom för övergång till fri omsättning.
Förordning (2023:559).
8 §
Har upphävts genom förordning (2023:559).
8 §
Tullfrihet gäller för varor enligt villkor i de  överenskommelser och internationella konventioner som anges i  bilagan. Överenskommelserna och konventionerna är ingångna med  stöd av artikel 128.1 b, c, d, e eller f i rådets förordning 
(EG) nr 1186/2009. Förordning (2023:559).
8 a §
Har upphävts genom förordning (2003:375).
Bestämmelser till utfyllnad av unionsrätten
Tullfrihet m.m.
9 §
Har upphävts genom förordning (2002:110).
10 §
Har upphävts genom förordning (2023:559).
11 §
Tullfrihet som avses i rådets förordning (EG)  nr 1186/2009 gäller inte om varorna efter införseln används i  strid med de regler som gäller för tullfriheten eller det  visar sig att de för tullfriheten gällande reglerna på annat  sätt inte är uppfyllda. I sådana fall ska detta utan dröjsmål  anmälas till Tullverket och tullen för varan ska betalas.
Förordning (2023:559).
12 §
Med behörig myndighet enligt rådets förordning (EG)  nr 1186/2009 avses Tullverket om inte annat följer av lagen 
(1994:1547) om tullfrihet m.m. eller denna förordning.
Med behörig myndighet enligt rådets förordning (EG)  nr 150/2003 av den 21 januari 2003 om upphävande av  importtullar på vissa vapen och militär utrustning avses  Försvarets materielverk. Förordning (2023:559).
13 §
Har upphävts genom förordning (2023:559).
14 §
Tullverket får medge undantag från bestämmelser om  tidsfrister som avses i rådets förordning (EG) nr 1186/2009.
Förordning (2023:559).
15 §
Tullverket får på villkor som anges i rådets förordning 
(EG) nr 1186/2009 bestämma att debitering av tull på varor  avsedda för katastrofoffer skjuts upp i avvaktan på Europeiska  kommissionens beslut om tullfrihet för sådana varor.
Förordning (2023:559).
16 §
Tullverket får efter ansökan enligt rådets förordning 
(EG) nr 1186/2009 godkänna en institution, inrättning eller  organisation som mottagare berättigad att införa vissa  varuslag tullfritt. Tullverket ska, om det behövs, ge andra  berörda myndigheter tillfälle att yttra sig innan verket  beslutar om godkännande. Förordning (2023:559).
17 §
I de fall då rådets förordning (EG) nr 1186/2009 medger  undantag från villkoren för tullfrihet för flyttgods som en  följd av exceptionella politiska förhållanden ska dock  regeringen besluta om sådana undantag. Förordning (2023:559).
17 a §
Tullverket ska vart sjätte år lämna en rapport om  tillämpningen av rådets förordning (EG) nr 150/2003 till  Europeiska kommissionen.
Försvarets materielverk ska fullgöra den skyldighet att  informera Europeiska kommissionen som föreskrivs i artikel 7.2  i rådets förordning (EG) nr 150/2003. Förordning (2023:559).
Tullförmåner med anledning av handelsöverenskommelser som  Europeiska unionen (EU) har ingått
18 §
Enligt handelsöverenskommelser som EU har ingått får  ursprung styrkas genom sådana ursprungsintyg som anges i dessa  överenskommelser.
För varor som uppfyller överenskommelsernas ursprungsregler  behöver styrkande med ursprungsintyg inte ske om varorna  införs utan handelssyfte och varornas värde inte överstiger  vissa gränser som anges i överenskommelserna.
Tullverket ska tillkännage gällande värdegränser uttryckta i  svenska kronor i Tullverkets författningssamling.
Förordning (2023:559).
19 §
För bedömning av en varas ursprung får Tullverket inhämta kompletterande uppgifter om varan från utländsk tullmyndighet. Förordning (1999:526).
20 §
Har upphävts genom förordning (2023:559).
21 §
Med tullmyndighet i handelsöverenskommelser som EU har  ingått avses för svenskt vidkommande Tullverket om inte annat  följer av denna förordning eller annan författning.
Tullverkets uppgifter enligt en sådan överenskommelse får, i  fråga om utfärdande av varucertifikat EUR.1, även fullgöras av  en sådan auktoriserad handelskammare som godkänts av  Tullverket. Förordning (2023:559).
22 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:963).
Skydd mot dumpad eller subventionerad import m. m.
23 §
En framställning om skydd mot dumpad eller subventionerad  import enligt de bestämmelser som anges i 1 § andra stycket  lagen (1994:1547) om tullfrihet m.m. ska lämnas in till  Kommerskollegium om den inte lämnas in till Europeiska  kommissionen. En framställning om skydd mot annan  marknadsstörande import än dumpad eller subventionerad import  enligt de bestämmelser som anges i 1 § tredje stycket lagen om  tullfrihet m.m. ska lämnas in till Kommerskollegium.
Kommerskollegium utför de undersökningar och vidtar de  åtgärder som kommissionen begär med hänvisning till de  bestämmelser som avses i första stycket eller som i övrigt  följer av dessa bestämmelser.
Uppgifter som avses i 9 § lagen om tullfrihet m.m. ska på  begäran lämnas till Kommerskollegium. För kontroll av lämnade  uppgifter får Kommerskollegium förelägga den som är  uppgiftsskyldig att tillhandahålla räkenskaper, anteckningar  och andra handlingar som rör verksamheten.  Förordning (2023:559).
23 a §
Ansökan om återbetalning av tull enligt  Europaparlamentets och rådets förordning (EU) 2016/1036 av den 
8 juni 2016 om skydd mot dumpad import från länder som inte är  medlemmar i Europeiska unionen respektive Europaparlamentets  och rådets förordning (EU) 2016/1037 av den 8 juni 2016 om  skydd mot subventionerad import från länder som inte är  medlemmar i Europeiska unionen ska lämnas in till Tullverket.  Tullverket ska överlämna ansökan till Europeiska kommissionen.  Om Europeiska kommissionen beslutar om återbetalning ska  Tullverket utföra återbetalningen.
Tullverket ska fortlöpande lämna uppgifter till Europeiska  kommissionen om handeln med importerade produkter som omfattas  av antidumpnings- och utjämningsåtgärder, vilka är föremål för  undersökning eller åtgärder, samt aktuella tullbelopp som  tagits ut enligt dessa förordningar. Förordning (2023:559).
Övriga bestämmelser
24 §
Om tullfrihet medges för varor upp till ett visst belopp  uttryckt i euro avrundas beloppet efter omräkning till svenska  kronor till närmast högre hundratal kronor. Föregående års  belopp ska fortsätta att gälla om det är högre än det belopp  som annars skulle gälla eller om ändringen är mindre än 
5 procent.
Tullverket ska tillkännage gällande belopp uttryckt i svenska  kronor i Tullverkets författningssamling.  Förordning (2023:559).
25 §
Ytterligare föreskrifter om verkställigheten av lagen 
(1994:1547) om tullfrihet m.m. och denna förordning får  meddelas av Kommerskollegium när det gäller skydd mot dumpad  eller subventionerad import samt skydd mot annan  marknadsstörande import än dumpad eller subventionerad import  och i övrigt av Tullverket.
När myndigheten meddelar verkställighetsföreskrifter ska den  iaktta internationella förpliktelser som Sverige har åtagit  sig och, om det behövs, samråda med andra berörda myndigheter.
Förordning (2023:559).
26 §
Tullverket får meddela föreskrifter om den tidsfrist som  avses i artikel 101 i rådets förordning (EG) nr 1186/2009.
Förordning (2023:559).
27 §
Tullverket får meddela föreskrifter om giltighetstid för  ett beslut om att en institution, inrättning eller  organisation enligt rådets förordning (EG) nr 1186/2009 ska  godkännas som mottagare berättigad att införa vissa varuslag  tullfritt. Förordning (2023:559).
Övergångsbestämmelser
1994:1605
1. Denna förordning träder i kraft samtidigt med lagen (1994:1500)
med anledning av Sveriges anslutning till Europeiska unionen. Vid förordningens ikraftträdande upphör tullfrihetsförordningen
(1987:1289) att gälla.
2. Den upphävda förordningen skall dock fortfarande tillämpas i fråga om dels varor som anmälts eller borde ha anmälts till förtullning före ikraftträdandet, dels varor för vilka ansökan om temporär tullfrihet lämnats in eller för vilka medgetts temporär tullfrihet utan ansökan före ikraftträdandet. Den temporära tullfriheten gäller dock under längst ett år efter ikraftträdandet.
3. Tillstånd till återbetalning av tull (restitution) eller till motsvarande tullbefrielse som meddelats före ikraftträdandet gäller fortfarande, dock längst under ett år därefter.
4. Av övergångsbestämmelserna till förordningen (1994:1607) om upphävande av vissa tullförfattningar framgår att äldre föreskrifter om bl. a. varors ursprung fortfarande skall tillämpas.
Bilaga
Tullfrihet gäller för följande
Tillämplig internationell       Internationell  Berörda varor
överenskommelse                 part
Ramavtal mellan Konungariket    Amerikas        Varor som
Sveriges regering och Amerikas  förenta         anges i
förenta staters regering om     staters         artikel 5
samarbete i utforskande och     regering
utnyttjande av yttre rymden  för fredliga ändamål 
(SÖ 2005:34)
Förordning (2023:559).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.