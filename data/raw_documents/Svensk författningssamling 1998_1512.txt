Title: Förordning (1998:1512) om statliga ålderspensionsavgifter
SFS Number: Svensk författningssamling 1998:1512
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19981512-om-statliga_sfs-1998-1512/
Source Link: http://rkrattsbaser.gov.se/sfst?bet=1998:1512
Amendment Register Link: http://rkrattsbaser.gov.se/sfsr?bet=1998:1512
Ministry/Authority: Socialdepartementet
Issued: 1998-11-26
Metadata: {"Utfärdad": "1998-11-26", "Ändrad": "t.o.m. SFS 2025:387"}

==================================================

Förordning (1998:1512) om statliga ålderspensionsavgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1512
Departement/myndighet
:   
Socialdepartementet
Utfärdad
:   
1998-11-26
Ändrad
:   
t.o.m. SFS 2025:387
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om betalning och avstämning av statliga ålderspensionsavgifter enligt lagen
(1998:676) om statlig ålderspensionsavgift samt bestämmelser om slutlig fördelning av ålderspensionsavgifter enligt lagen
(2000:981) om fördelning av socialavgifter.
Termerna intjänandeår och fastställelseår har samma innebörd som i 57 kap. 2 § socialförsäkringsbalken.
Förordning (2010:1705).
2 §
Statlig ålderspensionsavgift ska betalas av  Arbetsförmedlingen, Centrala studiestödsnämnden, Uppsala  universitet, Konstnärsnämnden, Försäkringskassan,  Försvarsmakten, Pensionsmyndigheten och Myndigheten för  samhällsskydd och beredskap. Avgiften betalas preliminärt för  varje intjänandeår med belopp som regeringen bestämt.
Förordning (2024:1317).
3 §
Arbetsförmedlingen, Centrala studiestödsnämnden, Uppsala  universitet, Konstnärsnämnden, Försvarsmakten,  Försäkringskassan och Myndigheten för samhällsskydd och  beredskap ska till Pensionsmyndigheten varje månad under  intjänandeåret betala in en tolftedel av den preliminära  avgiften. Beloppet ska betalas senast
- den 12 i månaderna januari-juli och september-november, och
- den 17 i månaderna augusti och december.
Förordning (2024:1317).
4 §
/Upphör att gälla U:2026-01-01/
Pensionsmyndigheten ska under intjänandeåret varje månad, första bankdagen efter det datum som anges i 3 §, tillsammans med den preliminära månatliga avgift som Pensionsmyndigheten ska betala, fördela och överföra avgifterna till Riksgäldskontoret respektive Första-Fjärde AP-fonderna. Avgifterna ska fördelas på det sätt regeringen fastställt i särskild förordning. Förordning (2009:1188).
4 §
/Träder i kraft I:2026-01-01/
Pensionsmyndigheten ska under intjänandeåret varje månad,  första bankdagen efter det datum som anges i 3 §, tillsammans  med den preliminära månatliga avgift som Pensionsmyndigheten  ska betala, fördela och överföra avgifterna till  Riksgäldskontoret respektive Andra-Fjärde AP-fonderna.  Avgifterna ska fördelas på det sätt regeringen fastställt i  särskild förordning. Förordning (2025:387).
5 §
/Upphör att gälla U:2026-01-01/
Slutlig avstämning av statliga ålderspensionsavgifter enligt 9 § lagen (1998:676) om statlig ålderspensionsavgift för det aktuella intjänandeåret ska göras av Pensionsmyndigheten senast den 31 mars året efter fastställelseåret. Pensionsmyndigheten ska då räkna fram skillnaden mellan de avgiftsbelopp som har betalats preliminärt och de avgiftsbelopp som belöper på fastställda pensionsrätter och pensionspoäng. Vid beräkningen av avgiftsbeloppet för de olika ersättningsslagen får antagandet göras att samma relation råder mellan avgiftsunderlag och utbetalning för alla ersättningar.
Till det belopp som ska regleras gentemot Riksgäldskontoret ska läggas den avkastningsränta som beräknas på beloppet.
Regleringen ska göras vid överföringen av den preliminära avgiften avseende april månad året efter fastställelseåret.
Det belopp som ska regleras gentemot Första-Fjärde AP-
fonderna ska beräknas med den genomsnittliga basränta som gällde under intjänandeåret. Den del som har reglerats gentemot Riksgäldskontoret ska beräknas med basräntan för en period av 15 månader och den återstående delen för en period av 36 månader. Pensionsmyndigheten ska meddela regeringen resultatet av den utförda avstämningen.
Förordning (2009:1188).
5 §
/Träder i kraft I:2026-01-01/
Slutlig avstämning av statliga ålderspensionsavgifter  enligt 9 § lagen (1998:676) om statlig ålderspensionsavgift  för det aktuella intjänandeåret ska göras av  Pensionsmyndigheten senast den 31 mars året efter fast-
ställelseåret. Pensionsmyndigheten ska då räkna fram  skillnaden mellan de avgiftsbelopp som har betalats  preliminärt och de avgiftsbelopp som belöper på fastställda  pensionsrätter och pensionspoäng. Vid beräkning av avgifts-
beloppet för de olika ersättningsslagen får antagandet göras  att samma relation råder mellan avgiftsunderlag och  utbetalning för alla ersättningar.
Till det belopp som ska regleras gentemot Riksgäldskontoret  ska läggas den avkastningsränta som beräknas på beloppet.  Regleringen ska göras vid överföringen av den preliminära  avgiften avseende april månad året efter fastställelseåret.
Det belopp som ska regleras gentemot Andra-Fjärde AP-fonderna  ska beräknas med den genomsnittliga basränta som gällde under  intjänandeåret. Den del som har reglerats gentemot  Riksgäldskontoret ska beräknas med basräntan för en period av 
15 månader och den återstående delen för en period av 
36 månader. Pensionsmyndigheten ska meddela regeringen  resultatet av den utförda avstämningen. Förordning (2025:387).
6 §
Slutlig avstämning av ålderspensionsavgifter enligt 7 §
lagen (2000:981) om fördelning av socialavgifter för det aktuella intjänandeåret ska göras av Pensionsmyndigheten senast den 31 mars året efter fastställelseåret. Det belopp som ska regleras gentemot staten ska beräknas med den genomsnittliga basränta som gällde under intjänandeåret och beräknas för en period av 21 månader. Till det belopp som ska regleras gentemot Riksgäldskontoret ska läggas den avkastningsränta som beräknas på beloppet. Den slutligt framräknade skillnaden ska regleras vid överföringen av ålderspensionsavgifterna avseende april månad året efter fastställelseåret. Förordning (2009:1188).
Övergångsbestämmelser
1998:1512
1. Denna förordning träder i kraft den 1 januari 1999.
2. Avgift för januari 1999 skall betalas samtidigt som avgiften för februari 1999 skall betalas.
3. Vad som anges i 2 och 3 §§ om Uppsala universitet skall för år 1999 även avse Lunds universitet, Göteborgs universitet, Stockholms universitet, Umeå universitet, Linköpings universitet, Karolinska institutet, Kungl. Tekniska högskolan och Luleå tekniska universitet.
2001:1123
Denna förordning träder i kraft den 1 januari 2002.
Bestämmelserna i 5 och 6 §§ skall tillämpas första gången vid avstämningen år 2002.
2025:387
1. Denna förordning träder i kraft den 1 januari 2026.
2. Förordningen tillämpas första gången för det intjänandeår  som börjar den 1 januari 2026.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.