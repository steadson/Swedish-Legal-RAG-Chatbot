Title: Lag (2000:35) om byte av redovisningsvaluta i finansiella företag
SFS Number: Svensk författningssamling 2000:35
URL: https://www.riksdagen.se/sv/dokument-och-lagar/dokument/svensk-forfattningssamling/lag-200035-om-byte-av-redovisningsvaluta-i_sfs-2000-35/
Source Link: http://rkrattsbaser.gov.se/sfst?bet=2000:35
Amendment Register Link: http://rkrattsbaser.gov.se/sfsr?bet=2000:35
Ministry/Authority: Finansdepartementet FMA FPM
Issued: 2000-02-10
Metadata: {"Utfärdad": "2000-02-10", "Ändrad": "t.o.m. 2024:120"}

==================================================

Lag (2000:35) om byte av redovisningsvaluta i finansiella företag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:35
Departement/myndighet
:   
Finansdepartementet FMA FPM
Utfärdad
:   
2000-02-10
Ändrad
:   
t.o.m. 2024:120
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag innehåller bestämmelser för finansiella företag om byte av redovisningsvaluta enligt 4 kap. 6 § bokföringslagen
(1999:1078). Lagen gäller dock inte när en filial byter valuta i sin redovisning i fall som avses i fjärde stycket nämnda paragraf.
Definitioner
2 §
I denna lag avses med
1. försäkringsföretag:
a) försäkringsaktiebolag, ömsesidigt försäkringsbolag och  försäkringsförening som omfattas av försäkringsrörelselagen 
(2010:2043), och
b) tjänstepensionsaktiebolag, ömsesidigt tjänstepensionsbolag  och tjänstepensionsförening som omfattas av lagen (2019:742)  om tjänstepensionsföretag,
2. kreditinstitut: bankaktiebolag, sparbank och medlemsbank  samt kreditmarknadsföretag enligt 1 kap. 5 § 14 lagen 
(2004:297) om bank- och finansieringsrörelse,
3. finansiellt företag: de företag som anges i 1 och 2 samt
a) värdepappersbolag enligt 1 kap. 4 b § lagen (2007:528) om  värdepappersmarknaden,
b) fondbolag enligt 1 kap. 1 § första stycket 8 lagen 
(2004:46) om värdepappersfonder,
c) börs enligt 1 kap. 4 b § lagen om värdepappersmarknaden,
d) svensk central motpart enligt 1 kap. 4 b § lagen om  värdepappersmarknaden,
e) värdepapperscentral enligt 1 kap. 3 § lagen (1998:1479) om  värdepapperscentraler och kontoföring av finansiella  instrument,
f) AIF-förvaltare som har tillstånd enligt 3 kap. 1 § lagen 
(2013:561) om förvaltare av alternativa investeringsfonder,  och
g) svenskt clearingbolag enligt 1 kap. 1 § lagen (2024:114) om  clearing och avveckling av betalningar,
4. koncern: detsamma som i 1 kap. 11 och 12 §§  aktiebolagslagen (2005:551), varvid vad som sägs om moderbolag  tillämpas även på andra juridiska personer än aktiebolag.
Lag (2024:120)
.
3 §
Med stadgar avses
1. bolagsordning i ett aktiebolag, ett försäkringsaktiebolag,  ett tjänstepensionsaktiebolag, ett ömsesidigt försäkringsbolag  eller ett ömsesidigt tjänstepensionsbolag,
2. reglemente i en sparbank eller
3. stadgar i en medlemsbank, en försäkringsförening, en  tjänstepensionsförening eller en ekonomisk förening.
Lag (2019:754)
.
Särskild redogörelse
4 §
Ett finansiellt företag som avser att byta redovisningsvaluta ska upprätta en särskild redogörelse över konsekvenserna av bytet för företaget samt för den koncern och grupp som företaget ingår i. Ett försäkringsföretag ska även redogöra för konsekvenserna av bytet för försäkringstagare och andra ersättningsberättigade på grund av en försäkring.
Av redogörelsen ska det framgå vilka risker som är förenade med en redovisning i den nya valutan och de åtgärder som har vidtagits för att hantera dessa. Det ska också framgå om bytet är förenligt med de bestämmelser som gäller för verksamheten.
Ett fondbolag ska ge in redogörelsen till Finansinspektionen senast sex månader före ingången av det första räkenskapsåret med redovisning i den nya valutan.
Lag (2014:978)
.
5 §
En ändring av stadgarna som innebär byte av redovisningsvaluta får stadfästas eller godkännas endast om en redogörelse som avses i 4 § första stycket har upprättats.
Särskilda bestämmelser för kreditinstitut och värdepappersbolag
6 §
Om ett kreditinstitut eller ett värdepappersbolag har bytt redovisningsvaluta, skall kapitalbasen, omräknad till den nya redovisningsvalutan, minst motsvara det krav på lägsta kapitalbas som gällde före bytet. Omräkningen skall göras enligt den växelkurs som avses i 2 kap. 6 § andra stycket årsredovisningslagen (1995:1554).
Om ett kreditinstitut eller ett värdepappersbolag har bytt till en valuta som företaget tidigare haft sin redovisning i, skall dock kapitalbasen alltid minst motsvara det krav på lägsta kapitalbas som senast gällde vid redovisning i den valutan.
7 §
Ett kreditinstitut eller ett värdepappersbolag, som har bytt till redovisning i euro, skall vid ingången av det första räkenskapsåret med redovisning i den nya valutan ha ett bundet eget kapital som motsvarar minst det kapital som krävs för att påbörja verksamheten.
8 §
Har upphävts genom
lag (2015:716)
.
Bemyndiganden
9 §
Regeringen eller den myndighet som regeringen bestämmer  får meddela föreskrifter om vad en redogörelse enligt 4 § ska  innehålla.
Lag (2015:716)
.
Överklagande
10 §
Finansinspektionens beslut enligt 8 § andra stycket får överklagas hos allmän förvaltningsdomstol. Prövningstillstånd krävs vid överklagande till kammarrätt.
Övergångsbestämmelser
2004:67
1. Denna lag träder i kraft den 1 april 2004.
2. Vad som sägs i 2 § 4 b om fondbolag skall också gälla sådant fondbolag som med stöd av 3 § lagen (2004:47) om införande av lagen (2004:46) om investeringsfonder driver verksamhet enligt lagen (1990:1114) om värdepappersfonder.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.