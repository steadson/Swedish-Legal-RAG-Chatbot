Title: Totalförsvarsdataförordning (2020:153)
SFS Number: Svensk författningssamling 2020:153
URL: https://www.riksdagen.se/sv/dokument-och-lagar/dokument/svensk-forfattningssamling/totalforsvarsdataforordning-2020153_sfs-2020-153/
Source Link: http://rkrattsbaser.gov.se/sfst?bet=2020:153
Amendment Register Link: http://rkrattsbaser.gov.se/sfsr?bet=2020:153
Ministry/Authority: Försvarsdepartementet
Issued: 2020-03-19
Metadata: {"Utfärdad": "2020-03-19", "Ändrad": "t.o.m. SFS 2020:1292"}

==================================================

Totalförsvarsdataförordning (2020:153)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:153
Departement/myndighet
:   
Försvarsdepartementet
Utfärdad
:   
2020-03-19
Ändrad
:   
t.o.m. SFS 2020:1292
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmän bestämmelse
1 §
I denna förordning finns kompletterande föreskrifter om  sådan behandling av personuppgifter som omfattas av  totalförsvarsdatalagen (2020:151).
Termer och uttryck som används i denna förordning har samma  betydelse som i lagen.
Direktåtkomst
2 §
Försvarsmaktens direktåtkomst ska begränsas till de  personuppgifter som är nödvändiga för myndighetens verksamhet.
Direktåtkomsten får endast avse uppgifter om
1. personnummer eller samordningsnummer, namn, adress,  telefonnummer och folkbokföringsort,
2. hinder för genomförande av mönstring, annan utredning,  utbildning, krigsplacering eller annat ianspråktagande av den  registrerade för totalförsvarets räkning,
3. utbildning, anställning, kunskaper, färdigheter, anlag och  intressen som har betydelse för bedömningen av den  registrerades användbarhet inom totalförsvaret,
4. fysisk och psykisk hälsa och förmåga samt de uppgifter som  ligger till grund för den bedömningen,
5. om den registrerade är svensk medborgare eller inte,
6. utgången i mål om ansvar för brott mot  totalförsvarsplikten,
7. att den registrerade har dömts till påföljd för brott som  framgår av uppgifter ur belastningsregistret som  Totalförsvarets plikt- och prövningsverk har fått del av,
8. att den registrerade har genomgått säkerhetsprövning enligt  säkerhetsskyddslagen (2018:585), vilken säkerhetsklass som  prövningen har avsett och resultatet av denna,
9. vad som bestämts vid inskrivningen för att fullgöra  värnplikt eller civilplikt,
10. krigsplacering, annat ianspråktagande av den registrerade  för totalförsvaret eller en särskild uppgift som han eller hon  ska utföra vid höjd beredskap,
11. tjänstgöring inom totalförsvaret och betyg, vitsord,  förordnanden och utmärkelser som rör tjänstgöringen, och
12. personliga förhållanden i övrigt som åberopas av den  registrerade, om de rör hans eller hennes tjänstgöring inom  totalförsvaret. Förordning (2020:1292).
3 §
Totalförsvarets plikt- och prövningsverk får ställa  villkor i fråga om behörighet och säkerhet för att myndigheten  ska medge Försvarsmakten direktåtkomst enligt 12 §  totalförsvarsdatalagen (2020:151).
Direktåtkomst får inte medges innan Totalförsvarets plikt- och  prövningsverk har försäkrat sig om att Försvarsmakten  uppfyller kraven på behörighet och säkerhet.
Förordning (2020:1292).
Försvarsmaktens införande och rättelse av personuppgifter
4 §
Försvarsmakten får i Totalförsvarets plikt- och  prövningsverks informationssystem endast föra in och rätta  uppgifter om
1. personnummer eller samordningsnummer, namn, adress,  telefonnummer och folkbokföringsort,
2. krigsplacering, annat ianspråktagande av den registrerade  för totalförsvaret eller en särskild uppgift som han eller hon  ska utföra vid höjd beredskap, och
3. tjänstgöring inom totalförsvaret och betyg, vitsord,  förordnanden och utmärkelser som hör till tjänstgöringen.
Förordning (2020:1292).
5 §
Totalförsvarets plikt- och prövningsverk får ställa  villkor i fråga om behörighet och säkerhet för Försvarsmaktens  införande och rättelse av personuppgifter enligt 14 §  totalförsvarsdatalagen (2020:151). Förordning (2020:1292).
Avskiljande
6 §
Totalförsvarets plikt- och prövningsverk får meddela  föreskrifter om avskiljande av personuppgifter enligt 15 §  första och andra stycket totalförsvarsdatalagen.
Förordning (2020:1292).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.