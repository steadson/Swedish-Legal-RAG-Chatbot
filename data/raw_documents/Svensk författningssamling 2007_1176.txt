Title: Förordning (2007:1176) med instruktion för Naturhistoriska riksmuseet
SFS Number: Svensk författningssamling 2007:1176
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071176-med-instruktion-for_sfs-2007-1176/
Source Link: http://rkrattsbaser.gov.se/sfst?bet=2007:1176
Amendment Register Link: http://rkrattsbaser.gov.se/sfsr?bet=2007:1176
Ministry/Authority: Kulturdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2021:1813"}

==================================================

Förordning (2007:1176) med instruktion för Naturhistoriska riksmuseet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1176
Departement/myndighet
:   
Kulturdepartementet
Utfärdad
:   
2007-11-22
Ändrad
:   
t.o.m. SFS 2021:1813
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Naturhistoriska riksmuseet har till uppgift att främja  intresset för och kunskapen och forskningen om universums,  jordens och livets uppbyggnad och utveckling, biologisk  mångfald, människans biologi samt miljö och landskap.  Myndigheten ska verka för att dess verksamhet ska vara en  angelägenhet för alla människor i samhället.
Förordning (2015:1000).
2 §
Myndigheten ska särskilt
1. vårda, förteckna, vetenskapligt bearbeta och genom  nyförvärv berika de samlingar som anförtrotts myndigheten och  hålla ett urval av samlingarna tillgängligt för allmänheten,
2. driva och stödja publik och pedagogisk verksamhet och  kommunicera kring frågor som rör myndighetens  verksamhetsområde,
3. verka för att öka förståelsen för och ge perspektiv på  frågor inom myndighetens verksamhetsområde, främst när det  gäller långsiktiga effekter på den biologiska mångfalden,  miljön och landskapet,
4. ansvara för pollenövervakningen i Sverige, vilket  innefattar att genomföra polleninsamlingar och pollenanalyser,  framställa och offentliggöra pollenprognoser samt utveckla  metoder för pollenverksamheten,
5. driva och stödja forskning inom de ämnesområden som  omfattas av myndighetens verksamhet,
6. bistå andra myndigheter i frågor som rör myndighetens  verksamhetsområde, och
7. verka för ökad kunskap grundad på forskning och samverkan  med andra, exempelvis universitet och högskolor, och förmedla  kunskap inom sitt verksamhetsområde. Förordning (2021:1202).
2 a §
Myndigheten ska bedriva internationellt och  interkulturellt utbyte och samarbete.
Förordning (2017:1088).
3 §
Myndigheten ska rapportera uppgifter om sin besöksutveckling till Myndigheten för kulturanalys.
Myndigheterna ska samråda om vilken rapportering som behövs. Förordning (2014:167).
3 a §
Myndigheten ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:167).
4 §
Utöver de uppgifter som myndigheten har enligt 1 och 2 §§
får den tillhandahålla varor samt åta sig att utföra undersökningar, utredningar, och andra tjänster inom sitt verksamhetsområde.
Samverkan
4 a §
Myndighetens samverkan med myndigheter och andra aktörer ska omfatta det civila samhällets organisationer.
Förordning (2014:167).
Myndighetens ledning
5 §
Myndigheten leds av en myndighetschef.
6 §
Har upphävts genom förordning (2010:1840).
Professorernas ansvar
7 §
Varje professor ska
1. bedriva forskning inom det eller de ämnesområden som tjänsten omfattar,
2. undervisa och handleda studerande samt förrätta examination i den omfattning och i den ordning som myndigheten bestämmer efter samråd med berörda universitet och högskolor, och
3. i övrigt svara för den verksamhet som myndigheten bestämmer.
Anställningar och uppdrag
8 §
Överintendenten är myndighetschef.
9 §
Har upphävts genom förordning (2010:1840).
10 §
Professorer anställs av myndigheten. Myndigheten ska informera om lediga sådana anställningar enligt 6 §
anställningsförordningen (1994:373). Förordning (2010:1840).
11 §
I fråga om tillsättning, behörighet och bedömningsgrunder vid anställning av en professor ska 4 kap. 3 och 7 §§
högskoleförordningen (1993:100) tillämpas. Med högskola avses därvid myndigheten och med rektor överintendenten.
Förordning (2010:1840).
12 §
Behörig till anställning som forskare är den som har avlagt doktorsexamen i ett ämne som tillhör myndighetens verksamhetsområde eller som har motsvarande kunskaper.
Förordning (2010:1840).
13 §
För anställning som doktorand vid myndigheten ska bestämmelserna om arbetsuppgifter, behörighet och tidsbegränsning av anställning i 5 kap. 2, 3 och 7 §§
högskoleförordningen (1993:100) tillämpas. Med högskola avses myndigheten. Förordning (2010:1840).
14 §
Frågor som rör professorer och som avses i 34 § lagen
(1994:260) om offentlig anställning prövas av Statens ansvarsnämnd.
Personalansvarsnämnd
15 §
Vid myndigheten ska det finnas en personalansvarsnämnd.
Tillämpligheten av vissa förordningar
16 §
Myndigheten ska tillämpa personalföreträdarförordningen
(1987:1101).
Avgifter
17 §
När myndigheten utför de uppgifter som anges i 2 § 2, får  den ta ut avgifter för verksamheten inom ramen för full  kostnadstäckning. Avgifternas storlek bestäms av myndigheten,  utom i de fall som avses i 15 § avgiftsförordningen 
(1992:191).
Myndigheten får disponera avgiftsinkomsterna.
För barn och unga under 19 år ska myndigheten ha fri entré  till alla utställningar. Förordning (2022:1813).
18 §
För verksamhet som anges i 4 § ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i 15 §
avgiftsförordningen.
Myndigheten får disponera avgiftsinkomsterna.
Undantag från myndighetsförordningen
19 §
Följande bestämmelse i myndighetsförordningen (2007:515)
ska inte tillämpas på myndigheten:
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.