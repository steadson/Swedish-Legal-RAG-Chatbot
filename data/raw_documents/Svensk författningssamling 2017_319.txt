Title: Förordning (2017:319) om utstationering av arbetstagare
SFS Number: Svensk författningssamling 2017:319
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017319-om-utstationering-av_sfs-2017-319/
Source Link: http://rkrattsbaser.gov.se/sfst?bet=2017:319
Amendment Register Link: http://rkrattsbaser.gov.se/sfsr?bet=2017:319
Ministry/Authority: Arbetsmarknadsdepartementet ARM
Issued: 2017-04-27
Metadata: {"Utfärdad": "2017-04-27", "Ändrad": "t.o.m. SFS 2022:477"}

==================================================

Förordning (2017:319) om utstationering av arbetstagare
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:319
Departement/myndighet
:   
Arbetsmarknadsdepartementet ARM
Utfärdad
:   
2017-04-27
Ändrad
:   
t.o.m. SFS 2022:477
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller kompletterande bestämmelser  till lagen (1999:678) om utstationering av arbetstagare i  fråga om information, samarbete mellan myndigheter,  anmälningsskyldighet och kontaktperson samt  sanktionsavgifter.
2 §
Denna förordning är meddelad med stöd av
- 34 § första stycket lagen (1999:678) om utstationering av  arbetstagare i fråga om 8 §,
- 39 § lagen om utstationering av arbetstagare i fråga om 
12 och 13 §§,
- 8 kap. 7 § regeringsformen i fråga om övriga bestämmelser.
Förordning (2020:600).
Information
3 §
Arbetsmiljöverket ska tillhandahålla information om de  bestämmelser i lagen (1999:678) om utstationering av  arbetstagare som gäller vid utstationering i Sverige.  Arbetsmiljöverket ska också tillhandahålla information om de  andra organ eller myndigheter som arbetstagare och företag  kan vända sig till för att få allmän information om sina  rättigheter och skyldigheter vid utstationering i Sverige.
4 §
Arbetsmiljöverket ska tillhandahålla den information som  avses i 3 § denna förordning och 24 § lagen (1999:678) om  utstationering av arbetstagare på det sätt som framgår av  artikel 5.1, 5.2, 5.4 och 5.5 i Europaparlamentets och rådets  direktiv 2014/67/EU av den 15 maj 2014 om tillämpning av  direktiv 96/71/EG om utstationering av arbetstagare i samband  med tillhandahållande av tjänster och om ändring av förordning 
(EU) nr 1024/2012 om administrativt samarbete genom  informationssystemet för den inre marknaden (IMI-
förordningen), i den ursprungliga lydelsen.
Informationen ska göras tillgänglig på de språk som är mest  relevanta och som Arbetsmiljöverket bestämmer.
Förordning (2020:600).
Samarbete mellan myndigheter
5 §
Arbetsmiljöverket ska på begäran av en behörig myndighet i  ett annat land inom EES lämna information till den myndigheten  inom följande tidsfrister.
- I brådskande fall som endast kräver registerkontroll: senast  två arbetsdagar efter det att förfrågan kom in till  Arbetsmiljöverket.
- I andra fall: senast 25 arbetsdagar efter det att förfrågan  kom in till Arbetsmiljöverket, om inte Arbetsmiljöverket och  den behöriga myndigheten kommer överens om en kortare  tidsfrist.
Om Arbetsmiljöverket har svårt att besvara en begäran om  information eller att genomföra kontroller, inspektioner eller  utredningar, ska Arbetsmiljöverket utan dröjsmål underrätta  den behöriga myndighet som har begärt informationen i syfte  att finna en lösning.
Om en behörig myndighet i ett annat land inom EES återkommande  dröjer med att tillhandahålla den information som  Arbetsmiljöverket har begärt från en behörig myndighet i ett  annat land inom EES enligt 27 § lagen (1999:678) om  utstationering av arbetstagare när det gäller en  utstationering i Sverige, ska Arbetsmiljöverket underrätta  Europeiska kommissionen om detta. Förordning (2020:600).
6 §
Om Arbetsmiljöverket i sin verksamhet upptäcker  omständigheter som tyder på oegentligheter när det gäller  utstationering av arbetstagare, ska verket på eget initiativ  och utan onödigt dröjsmål överlämna all relevant information  till en behörig myndighet i ett annat land inom EES som kan  beröras av informationen.
Anmälningsskyldighet och kontaktperson
7 §
En anmälan enligt 29 § eller 32 § första stycket lagen 
(1999:678) om utstationering av arbetstagare och en  underrättelse enligt 31 § samma lag ska göras skriftligen till  Arbetsmiljöverket.
En sådan anmälan eller underrättelse får överföras  elektroniskt till Arbetsmiljöverket. Förordning (2020:600).
8 §
En anmälan om utstationering enligt 29 § lagen (1999:678)  om utstationering av arbetstagare ska innehålla uppgifter om
1. arbetsgivarens namn, organisationsnummer eller motsvarande,  postadress och hemvist,
2. namn, postadress, telefonnummer och e-postadress samt  personnummer, passnummer eller annat unikt officiellt  identifikationsnummer för en behörig ställföreträdare för  arbetsgivaren,
3. den typ av tjänst eller tjänster som ska utföras i Sverige,
4. planerad tidsperiod för tjänstens eller tjänsternas  utförande i Sverige,
5. den eller de platser i Sverige där tjänsten eller  tjänsterna ska utföras,
6. namn och personnummer, passnummer eller annat unikt  officiellt identifikationsnummer för de arbetstagare som ska  utstationeras till Sverige,
7. namn och organisationsnummer eller motsvarande för tjänste-
mottagaren i Sverige, dock inte om tjänstemottagaren är en  enskild person som mottar tjänsten eller tjänsterna för privat  bruk,
8. huruvida arbetsgivaren hyr ut arbetskraft eller ställer  arbetskraft till förfogande i enlighet med 4 § första stycket 
3 lagen om utstationering av arbetstagare, och
9. huruvida arbetsgivaren anses utstationera en arbetstagare i  enlighet med 4 § tredje stycket lagen om utstationering av  arbetstagare.
Om en arbetsgivare ersätter en arbetstagare med en annan  arbetstagare för att utföra samma arbete på samma plats, ska  uppgift om det lämnas till Arbetsmiljöverket. Uppgift ska då  även lämnas om under vilken tid den tidigare arbetstagaren har  varit utstationerad. Förordning (2020:600).
9 §
En anmälan om kontaktperson enligt 32 § första stycket  lagen (1999:678) om utstationering av arbetstagare ska  innehålla uppgifter om kontaktpersonens
1. namn,
2. personnummer eller, om sådant saknas, födelsedatum,
3. postadress i Sverige,
4. telefonnummer, och
5. e-postadress.
Förordning (2020:600).
Anmälan om förlängd tidsperiod
10 §
En anmälan om förlängd tidsperiod enligt 12 § första  stycket lagen (1999:678) om utstationering av arbetstagare ska  innehålla uppgifter om
1. namn och personnummer, passnummer eller annat unikt  officiellt identifikationsnummer för de arbetstagare som  omfattas av anmälan, och
2. skälen för att tidsperioden ska förlängas.
En anmälan enligt första stycket ska göras skriftligen till  Arbetsmiljöverket och får överföras elektroniskt.
Arbetsmiljöverket ska omgående underrätta arbetsgivaren om en  anmälan inte uppfyller kraven i första stycket 1 och 2.  Förordning (2020:600).
11 §
En underrättelse om utebliven dokumentation enligt 31 §  lagen (1999:678) om utstationering av arbetstagare ska  innehålla uppgifter om
1. arbetsgivarens namn och organisationsnummer eller  motsvarande,
2. namn och organisationsnummer eller motsvarande för  tjänstemottagaren i Sverige, och
3. den eller de platser i Sverige där tjänsten eller  tjänsterna utförs. Förordning (2020:600).
Sanktionsavgifter
12 §
Sanktionsavgiften enligt 37 § lagen (1999:678) om  utstationering av arbetstagare är 20 000 kronor.
Förordning (2020:600).
13 §
En sanktionsavgift enligt 12 § ska tas ut om
1. en arbetsgivare överträder bestämmelserna i 8 § första  stycket eller 9 §, eller
2. en tjänstemottagare överträder bestämmelserna i 11 §.
Förordning (2020:600).
Övergångsbestämmelser
2020:600
1. Denna förordning träder i kraft den 30 juli 2020.
2. För arbete som en utstationerad arbetstagare har påbörjat  före ikraftträdandet gäller 8 § i den äldre lydelsen.
3. Har upphävts genom förordning (2022:477).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.