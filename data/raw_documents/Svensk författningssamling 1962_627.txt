Title: Lag (1962:627) om utnyttjande av vattenkraft vid krig
SFS Number: Svensk författningssamling 1962:627
URL: https://www.riksdagen.se/sv/dokument-och-lagar/dokument/svensk-forfattningssamling/lag-1962627-om-utnyttjande-av-vattenkraft-vid_sfs-1962-627/
Source Link: http://rkrattsbaser.gov.se/sfst?bet=1962:627
Amendment Register Link: http://rkrattsbaser.gov.se/sfsr?bet=1962:627
Ministry/Authority: Klimat- och näringslivsdepartementet
Issued: 1962-12-14
Metadata: {"Utfärdad": "1962-12-14", "Ändrad": "t.o.m SFS 2018:1409"}

==================================================

Lag (1962:627) om utnyttjande av vattenkraft vid krig
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1962:627
Departement/myndighet
:   
Klimat- och näringslivsdepartementet
Utfärdad
:   
1962-12-14
Ändrad
:   
t.o.m SFS 2018:1409
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Är Sverige i krig, skall bestämmelserna i denna lag om meddelande av tillstånd till viss vattenverksamhet tillämpas.
Är Sverige i krigsfara eller råder det sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen föreskriva att bestämmelserna i denna lag om meddelande av tillstånd till viss vattenverksamhet skall tillämpas.
Föreskrift enligt andra stycket skall underställas riksdagens prövning inom en månad från det den utfärdades. Sker inte underställning eller godkänner riksdagen inte föreskriften inom två månader från det underställningen skedde, upphör föreskriften att gälla.
Lag (1998:864)
.
2 §
För bättre utnyttjande av vattenkraft får, efter ansökan hos mark- och miljödomstolen enligt miljöbalken, tillstånd enligt denna lag lämnas till tillfällig vattenreglering eller annan vattenverksamhet, som avses i 11 kap. 2 § 1 miljöbalken, eller också ändrade bestämmelser meddelas om innehållande eller tappning av vatten, om åtgärden prövas ur allmän synpunkt medföra fördelar, som överväger kostnaderna samt skadorna och olägenheterna av den.
Lag (2010:925)
.
3 §
Bestämmelserna i miljöbalken och lagen (1998:812) med särskilda bestämmelser om vattenverksamhet skall tillämpas på vattenverksamhet enligt denna lag, om inte annat föranleds av bestämmelserna i det följande.
Lag (1998:864)
.
4 §
Tillstånd till vattenverksamhet enligt denna lag skall meddelas för viss tid, högst tre år.
Sedan tiden för tillståndet eller, om nytt tillstånd meddelats, tiden därför gått till ända, skall sökanden vidtaga de åtgärder, som erfordras för att återställa förhållandena i lämpligt skick. Mark- och miljödomstolen har att i samband med tillståndet meddela erforderliga bestämmelser härom.
Lag (2010:925)
.
5 §
Bestämmelsen i 11 kap. 6 § första stycket miljöbalken skall inte äga tillämpning i fråga om vattenverksamhet enligt denna lag.
Lag (1998:864)
.
6 §
Bestämmelserna i 5 kap. lagen (1998:812) med särskilda bestämmelser om vattenverksamhet angående vattenreglering med tvångsdelaktighet gäller inte regleringar, som avses i denna lag. Är det uppenbart, att en reglering är till nytta för annan som tillgodogör vattenkraft, är denne dock skyldig att i den mån så kan anses skäligt bidra till kostnaden för regleringen.
I fråga om talan om sådant bidrag tillämpas bestämmelserna om stämningsmål i lagen (1998:812) med särskilda bestämmelser om vattenverksamhet.
I fråga om förvaltningen av en vattenreglering med flera deltagare gäller vad som i lagen (1973:1150) om förvaltning av samfälligheter är stadgat om samfälligheter enligt lagen
(1998:812) med särskilda bestämmelser om vattenverksamhet.
Lag (1998:864)
.
7 §
Bestämmelserna om specifik miljöbedömning i 6 kap.  miljöbalken och bestämmelserna i 17 kap. 4 a § miljöbalken  ska inte gälla i fråga om vattenverksamhet enligt denna lag.
I fråga om vattenverksamhet enligt denna lag ska en liten  miljökonsekvensbeskrivning enligt 6 kap. 47 § miljöbalken tas  fram.
Lag (2017:956)
.
8 §
För vattenkraft, som går förlorad för strömfallsägare till följd av sådan enligt denna lag medgiven åtgärd, med vilken ej åsyftas att tillgodogöra samma vattenkraft, skall ersättning utgå allenast såvitt fråga är om tillgodogjord vattenkraft eller om vattenkraft, som uppenbarligen är avsedd att tillgodogöras under den tid tillståndet skall gälla.
Lag (1983:653)
.
9 §
Vid meddelande av tillstånd till vattenverksamhet enligt denna lag får mark- och miljödomstolen, om det behövs för att undvika dröjsmål med verksamheten, skjuta upp frågan om de föreskrifter, som erfordras angående ersättning, avgifter eller annat. Därvid tillämpas 22 kap. 27 § andra - femte stycket miljöbalken.
Lag (2010:925)
.
10 §
Ersättning, som bestämmes i penningar, må fastställas att utgå för år eller del av år, så länge verksamheten pågår. Har tillstånd till verksamheten tagits i anspråk, skall sådan ersättning utgå för hela den tid därefter, för vilken tillståndet meddelats, om ej mark- och miljödomstolen förordnar annorlunda.
När skäl äro därtill, må mark- och miljödomstolen höja eller sänka ersättning, som fastställts att utgå för år eller del av år, eller meddela nya eller ändrade bestämmelser om vidtagande av åtgärder, som kunna erfordras för tillgodoseende av allmän eller enskild rätt.
Lag (2010:925)
.
11 §
Mark- och miljödomstols beslut, varigenom meddelats bestämmelser om skyldighet att förebygga eller avhjälpa skada eller olägenhet till följd av vattenverksamhet enligt denna lag eller att utgiva ersättning därför, skall, såframt tillståndet till verksamheten tagits i anspråk, gå i verkställighet som om det vunnit laga kraft, där ej annorlunda förordnas.
Belopp, som i enlighet med mark- och miljödomstolens beslut nedsatts hos länsstyrelsen eller guldits i annan ordning, må ej återkrävas.
Lag (2010:925)
.
12 §
Anspråk på ersättning för skada, förlust eller  intrång som inte förutsetts av mark- och miljödomstolen ska,  för att få tas upp till prövning, anmälas till mark- och  miljödomstolen inom fem år eller den längre tid, högst tolv  år, som mark- och miljödomstolen kan ha föreskrivit, räknat  från det tiden för tillståndet eller, om nytt tillstånd  meddelats, tiden därför gått till ända. Om en  vattenverksamhet enligt denna lag efterföljs av en  vattenverksamhet som fått tillstånd enligt miljöbalken, får  anspråk med anledning av den förra verksamheten framställas  inom den tid som gäller för den senare verksamheten enligt 
24 kap. 18 § tredje eller fjärde stycket miljöbalken. Anmälan om  ersättningsanspråk ska vara skriftlig och den ska ges in till  mark- och miljödomstolen i två exemplar. Mark- och  miljödomstolen ska i domen erinra om vad skadelidande har att  iaktta.
Lag (2018:1409)
.
13 §
Har upphävts genom
lag (1974:275)
.
14 §
Har upphävts genom
lag (1983:653)
.
15 §
Bestämmelserna i 17 § andra och tredje stycket lagen
(1998:811) om införande av miljöbalken hindrar inte att ansökan om tillstånd till åtgärder enligt denna lag tas upp till prövning.
Lag (1998:864)
.
16 §
I mål enligt denna lag skall ett exemplar av ansökningshandlingarna jämte kungörelsen av mark- och miljödomstolen tillställas länsstyrelsen i det län, inom vilket vattenverksamheten huvudsakligen skall utövas.
Vid tillämpning i mål, varom nu är fråga, av bestämmelsen i 22 kap. 17 § miljöbalken får i brådskande fall den i detta lagrum angivna fristen begränsas. Parterna skall dock beredas skäligt rådrum.
Lag (2010:925)
.
17 §
I mål enligt denna lag får på begäran av sökanden mark- och miljödomstolen utan huvudförhandling i brådskande fall medge att åtgärder för vattenverksamheten vidtas, innan frågan om sådana åtgärder slutligen avgörs. Är fråga om åtgärd, som omfattar vidlyftigare arbete, eller är avsevärt intrång på allmän eller enskild rätt att befara därav, får förordnande meddelas endast om riket är i krig.
När synnerliga skäl föreligger, får mark- och miljödomstolen i mål enligt denna lag medge sökanden att utan hinder av bestämmelsen i 11 kap. 10 § miljöbalken påbörja arbete, som där avses.
Mark- och miljödomstolens beslut enligt denna paragraf gäller omedelbart, men det kan ändras när förhållandena föranleder det.
Lag (2010:925)
.
18 §
Är riket i krig och är med hänsyn till kraftförsörjningen oundgängligen erforderligt att åtgärd, som avses i 2 §, vidtas utan dröjsmål, får regeringen eller den myndighet som regeringen bestämmer förordna att åtgärden får, ändå att den är av beskaffenhet att mark- och miljödomstolens medgivande därtill skall inhämtas, vidtas utan föregående prövning av mark- och miljödomstolen. Vidtar någon åtgärd med stöd av vad nu sagts, skall han ofördröjligen efter dess verkställande göra ansökan hos mark- och miljödomstolen om godkännande av åtgärden.
I fråga om ansökan, som i första stycket sägs, och påföljd för underlåtenhet att göra sådan ansökan gäller vad i miljöbalken stadgas för fall som avses i 11 kap. 16 § samma lag.
Lag (2010:925)
.
19 §
Säkerhet, som avses i 22 kap. 27 och 28 §§ miljöbalken, skall i mål, varom är fråga i denna lag, gälla all ersättning, som icke skall erläggas innan meddelat tillstånd tages i anspråk, ävensom kostnader för åtgärd, som mark- och miljödomstolen kan ha föreskrivit med stöd av 4 § andra stycket.
Lag (2010:925)
.
20 §
Har upphävts genom
lag (1983:653)
.
Övergångsbestämmelser
1962:627
Denna lag träder i kraft den 1 januari 1963, då lagen den 20 oktober 1939 (nr 732) med särskilda bestämmelser angående tillfällig vattenreglering upphör att gälla. Har dessförinnan meddelats beslut, som innefattar tillstånd till tillfällig vattenreglering enligt lagen den 20 oktober 1939, skola dock sistnämnda lags bestämmelser alltjämt äga tillämpning å sådan reglering.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.