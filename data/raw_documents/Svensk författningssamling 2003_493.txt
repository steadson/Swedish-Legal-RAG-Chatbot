Title: Lag (2003:493) om EU:s förordning om bevisupptagning i mål och 
ärenden av civil eller kommersiell natur
SFS Number: Svensk författningssamling 2003:493
URL: https://www.riksdagen.se/sv/dokument-och-lagar/dokument/svensk-forfattningssamling/lag-2003493-om-eus-forordning-om_sfs-2003-493/
Source Link: http://rkrattsbaser.gov.se/sfst?bet=2003:493
Amendment Register Link: http://rkrattsbaser.gov.se/sfsr?bet=2003:493
Ministry/Authority: Justitiedepartementet BIRS
Issued: 2003-06-12
Metadata: {"Utfärdad": "2003-06-12", "Ändrad": "t.o.m. SFS 2022:624"}

==================================================

Lag (2003:493) om EU:s förordning om bevisupptagning i mål och 
ärenden av civil eller kommersiell natur
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2003:493
Departement/myndighet
:   
Justitiedepartementet BIRS
Utfärdad
:   
2003-06-12
Ändrad
:   
t.o.m. SFS 2022:624
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna lag innehåller kompletterande bestämmelser till  Europaparlamentets och rådets förordning (EU) 2020/1783 av den 
25 november 2020 om samarbete mellan medlemsstaternas  domstolar i fråga om bevisupptagning i mål och ärenden av  civil eller kommersiell natur.
Lag (2022:624)
.
Bevisupptagning i en annan medlemsstat
2 §
Svenska domstolar får begära att en domstol i en annan medlemsstat skall ta upp bevisning.
3 §
Parter och ombud får närvara när bevisupptagning äger rum vid en domstol i en annan medlemsstat.
4 §
Svenska domstolar får ta upp bevisning direkt i en annan medlemsstat, om en begäran om det har godtagits av det centrala organet eller den behöriga myndigheten i den staten. De får dessutom utan särskild begäran ta upp bevisning direkt i en annan medlemsstat, om det sker på grund av ett särskilt avtal.
Bevisupptagning i Sverige
5 §
Bevisupptagning på begäran av en domstol i en annan  medlemsstat ska verkställas av en tingsrätt.
Vid handläggningen tillämpas rättegångsbalkens bestämmelser om  bevisupptagning utom huvudförhandling, om inte annat följer av  förordning (EU) 2020/1783.
Lag (2022:624)
.
6 §
Om framställningen gäller en åtgärd som avser en fysisk person, är den tingsrätt behörig inom vars område personen har sitt hemvist eller under någon tid uppehåller sig. Om personen i fråga samtycker till att en annan tingsrätt verkställer framställningen, är den domstolen också behörig.
Om framställningen gäller syn på en fastighet eller ett annat föremål som inte lämpligen kan flyttas, är den tingsrätt behörig inom vars område fastigheten eller föremålet finns.
Andra åtgärder skall verkställas av den tingsrätt som tar emot framställningen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.