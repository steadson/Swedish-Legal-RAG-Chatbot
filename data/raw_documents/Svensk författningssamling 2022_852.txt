Title: Förordning (2022:852) om grundläggande omställnings- och kompetensstöd
SFS Number: Svensk författningssamling 2022:852
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2022852-om-grundlaggande_sfs-2022-852/
Source Link: http://rkrattsbaser.gov.se/sfst?bet=2022:852
Amendment Register Link: http://rkrattsbaser.gov.se/sfsr?bet=2022:852
Ministry/Authority: Arbetsmarknadsdepartementet AA
Issued: 2022-06-09
Metadata: {"Utfärdad": "2022-06-09"}

==================================================

Förordning (2022:852) om grundläggande omställnings- och kompetensstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:852
Departement/myndighet
:   
Arbetsmarknadsdepartementet AA
Utfärdad
:   
2022-06-09
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Förordningens innehåll
1 §
Denna förordning innehåller kompletterande bestämmelser  till lagen (2022:850) om grundläggande omställnings- och  kompetensstöd.
Förordningen är meddelad med stöd av 8 kap. 7 §  regeringsformen.
Prioritering av medel
2 §
Vid behov av prioritering av medel enligt 4 § första  stycket lagen (2022:850) om grundläggande omställnings- och  kompetensstöd ska de sökande vars anställning ska upphöra  eller har upphört ha företräde framför dem som har en  anställning.
Offentligt grundläggande omställnings- och kompetensstöd till  enskilda personer
3 §
Vid prövning av kravet på arbetad tid i 9 § första stycket 
1 lagen (2022:850) om grundläggande omställnings- och  kompetensstöd får det bortses från den tid då sökanden har  fått
1. föräldrapenningsförmåner eller sjukpenning enligt  socialförsäkringsbalken,
2. dagersättning eller dagpenning för tjänstgöring enligt  lagen (1994:1809) om totalförsvarsplikt, eller
3. omställningsstudiestöd enligt lagen (2022:856) om  omställningsstudiestöd.
Det får även bortses från tid med ersättningar inom Europeiska  ekonomiska samarbetsområdet (EES), i Förenade kungariket eller  i Schweiz som motsvarar ersättningar enligt första stycket 1  och 2.
4 §
Kravet på inkomst av förvärvsarbete under en kalendermånad  enligt 9 § första stycket 2 lagen (2022:850) om grundläggande  omställnings- och kompetensstöd är uppfyllt om den sökande har  haft en inkomst om minst 25 procent av det inkomstbasbelopp  som gäller för det år inkomsterna har intjänats. Med inkomst  av förvärvsarbete avses inkomster enligt 59 kap. 8-12 §§ och 
13 § 12 socialförsäkringsbalken.
Inkomster av förvärvsarbete inom Europeiska ekonomiska  samarbetsområdet (EES), i Förenade kungariket och i Schweiz  som motsvarar inkomster enligt 59 kap. 8-12 §§ och 13 § 12  socialförsäkringsbalken får tillgodoräknas som inkomst i  Sverige.
Ersättning till arbetsgivare som finansierar registrerade  omställningsorganisationer
5 §
Ersättning till arbetsgivare enligt 13 § lagen (2022:850)  om grundläggande omställnings- och kompetensstöd lämnas  årsvis.
6 §
Kammarkollegiet får meddela föreskrifter om de krav som  ska gälla för registrering av omställningsorganisationer  enligt 14 § lagen (2022:850) om grundläggande omställnings-  och kompetensstöd.
Ansökan
7 §
En ansökan om ersättning till arbetsgivare ska göras  senast nio månader efter det år som ansökan avser.
Om en ansökan inte görs inom den angivna tiden förlorar  arbetsgivaren rätten till ersättning, om det inte finns  särskilda skäl.
8 §
Kammarkollegiet får meddela ytterligare föreskrifter om  ansökan.
Uppgiftsskyldighet
9 §
Försäkringskassan ska på begäran lämna de uppgifter till  Kammarkollegiet som myndigheten behöver i ett ärende enligt  lagen (2022:850) om grundläggande omställnings- och  kompetensstöd.
10 §
Försvarsmakten ska på begäran lämna de uppgifter till  Kammarkollegiet om en enskilds dagersättning som myndigheten  behöver i ett ärende enligt lagen (2022:850) om grundläggande  omställnings- och kompetensstöd.
11 §
Centrala studiestödsnämnden ska på begäran lämna de  uppgifter till Kammarkollegiet som myndigheten behöver i ett  ärende enligt lagen (2022:850) om grundläggande omställnings-  och kompetensstöd.
Bemyndigande
12 §
Kammarkollegiet får meddela föreskrifter om  verkställigheten av lagen (2022:850) om grundläggande  omställnings- och kompetensstöd och av denna förordning.
Övergångsbestämmelser
2022:852
Denna förordning träder i kraft den 1 oktober 2022 i fråga om 
2-4 och 9-11 §§ och i övrigt den 30 juni 2022.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.