Title: Inkassoförordning (1981:956)
SFS Number: Svensk författningssamling 1981:956
URL: https://www.riksdagen.se/sv/dokument-och-lagar/dokument/svensk-forfattningssamling/inkassoforordning-1981956_sfs-1981-956/
Source Link: http://rkrattsbaser.gov.se/sfst?bet=1981:956
Amendment Register Link: http://rkrattsbaser.gov.se/sfsr?bet=1981:956
Ministry/Authority: Justitiedepartementet L2
Issued: 1981-10-01
Metadata: {"Utfärdad": "1981-10-01", "Ändrad": "t.o.m. SFS 2023:721"}

==================================================

Inkassoförordning (1981:956)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1981:956
Departement/myndighet
:   
Justitiedepartementet L2
Utfärdad
:   
1981-10-01
Ändrad
:   
t.o.m. SFS 2023:721
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
En ansökan enligt inkassolagen (1974:182) om tillstånd att  bedriva inkassoverksamhet eller om medgivande att överlåta  eller upplåta register som avser gäldenärer och som används i  tillståndspliktig inkassoverksamhet görs hos  Finansinspektionen. Förordning (2023:721).
2 §
Ansökan om tillstånd att bedriva inkassoverksamhet skall innehålla uppgift om
1. sökandens namn, personnummer eller organisationsnummer, post adress och telefonnummer samt verksamhetens besöksadress,
2. huruvida verksamheten avser indrivning av fordringar för annans räkning eller fordringar som övertagits för indrivning,
3. de kravrutiner som skall tillämpas i verksamheten,
4. hur de klientmedel som inflyter i verksamheten skall förvaltas och redovisas.
3 §
Ansökan om medgivande att överlåta eller upplåta register som avser gäldenärer och som används i tillståndspliktig inkassoverksamhet skall innehålla uppgift om
1. sökandens namn, personummer eller organisationsnummer, post adress och telefonnummer,
2. registrets omfattning och innehåll,
3. till vem överlåtelse eller upplåtelse skall ske,
4. ändamålet med överlåtelsen eller upplåtelsen.
4 §
Om ansökan är ofullständig ska Finansinspektionen  förelägga sökanden att komplettera den inom en viss tid.  Föreläggandet ska innehålla en upplysning om att ärendet kan  komma att avgöras även om någon komplettering inte görs.
Förordning (2023:721).
4 a §
I ett ärende om tillstånd att bedriva inkassoverksamhet  ska ett beslut meddelas inom sex månader efter det att en  fullständig ansökan kom in till Finansinspektionen. Om det är  nödvändigt på grund av utredningen av ärendet, får  handläggningstiden vid högst ett tillfälle förlängas med högst  tre månader. Sökanden ska informeras om skälen för att  handläggningstiden förlängs innan den ursprungliga tidsfristen  har gått ut.
I 8 § lagen (2009:1079) om tjänster på den inre marknaden  finns det bestämmelser om att ett mottagningsbevis ska skickas  till sökanden när en fullständig ansökan har kommit in och om  innehållet i ett sådant bevis.
Ett beslut om att förlänga handläggningstiden får inte  överklagas. Förordning (2023:721).
5 §
När beslut enligt 3, 10 a eller 15 § inkassolagen (1974:182)
expedieras, skall avskrift av beslutet överlämnas till justitiekanslern.
6 §
Finansinspektionen får meddela föreskrifter om
1. god inkassosed enligt 4 § inkassolagen (1974:182), och
2. verkställigheten av inkassolagen. Förordning (2023:721).
Övergångsbestämmelser
2010:292
1. Denna förordning träder i kraft den 1 juni 2010.
2. Bestämmelserna tillämpas inte på ärenden som har kommit in till Datainspektionen före ikraftträdandet men ännu inte har avgjorts.
2023:721
1. Denna förordning träder i kraft den 1 januari 2024.
2. För en ansökan om tillstånd som har gjorts hos  Integritetsskyddsmyndigheten före ikraftträdandet men som ännu  inte har avgjorts räknas tidsfristen enligt 4 a § från den dag  då ansökan kom in till den myndigheten.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.