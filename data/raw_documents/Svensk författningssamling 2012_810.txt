Title: Förordning (2012:810) med instruktion för Universitetskanslersämbetet
SFS Number: Svensk författningssamling 2012:810
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2012810-med-instruktion-for_sfs-2012-810/
Source Link: http://rkrattsbaser.gov.se/sfst?bet=2012:810
Amendment Register Link: http://rkrattsbaser.gov.se/sfsr?bet=2012:810
Ministry/Authority: Utbildningsdepartementet
Issued: 2012-11-29
Metadata: {"Utfärdad": "2012-11-29", "Ändrad": "t.o.m. SFS 2022:1099"}

==================================================

Förordning (2012:810) med instruktion för Universitetskanslersämbetet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2012:810
Departement/myndighet
:   
Utbildningsdepartementet
Utfärdad
:   
2012-11-29
Ändrad
:   
t.o.m. SFS 2022:1099
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Universitetskanslersämbetet ansvarar för uppgifter i fråga om kvalitetssäkring, granskning av effektivitet, uppföljning, tillsyn och chefsutveckling. De uppgifter som Universitetskanslersämbetet ansvarar för rör
1. universitet och högskolor som omfattas av högskolelagen
(1992:1424),
2. enskilda anordnare av utbildning som kan leda fram till en examen som får utfärdas enligt lagen (1993:792) om tillstånd att utfärda vissa examina, och
3. enskilda anordnare av utbildning på högskolenivå som får statsbidrag.
Myndigheten har också uppgifter som rör andra utbildningar på eftergymnasial nivå enligt vad regeringen beslutar särskilt.
Kvalitetssäkring
2 §
Myndigheten ska ansvara för kvalitetssäkring av  universitetens och högskolornas verksamhet genom
1. granskning av kvalitetssäkringsarbete,
2. utvärdering av utbildning på grundnivå, avancerad nivå och  forskarnivå,
3. tematiska utvärderingar, och
4. prövning av frågor om examenstillstånd enligt 1 kap. 11, 
12, 14 och 15 §§ högskolelagen (1992:1434) samt 7 § lagen 
(1993:792) om tillstånd att utfärda vissa examina.
Myndigheten ska årligen redovisa hur kvalitetssäkringen har  bidragit till kvalitetsutveckling och hög kvalitet i  universitetens och högskolornas verksamhet.
Förordning (2017:845).
Granskning av effektivitet
3 §
Myndigheten ska ansvara för granskning av hur effektivt  verksamheten bedrivs vid universitet och högskolor.
Förordning (2017:845).
Uppföljning
4 §
Myndigheten ska ansvara för uppföljning,  omvärldsbevakning och analys av frågor inom myndighetens  ansvarsområde. I ansvaret ingår att
1. redovisa sammanfattande analyser över utvecklingen av  verksamheten vid universitet och högskolor,
2. följa och redovisa arbetsmarknadens framtida  kompetensbehov i relation till utbildningsutbudet, och
3. följa och redovisa de examinerades etablering på  arbetsmarknaden. Förordning (2017:845).
5 §
Myndigheten ska ansvara för officiell statistik enligt  förordningen (2001:100) om den officiella statistiken.
Förordning (2017:845).
Tillsyn
6 §
Myndigheten ska utöva tillsyn över verksamheten inom sitt ansvarsområde. Förordning (2017:845).
Chefsutveckling
7 §
Myndigheten ska främja chefsutvecklingen inom högskolan.
Förordning (2017:845).
Samverkan
7 a §
Myndigheten ska ansvara för och samordna ett nätverk  mellan myndigheter som följer upp, utvärderar och analyserar  verksamheten vid universitet och högskolor.  Förordning (2022:1099).
7 b §
Myndigheten ska samverka med Statens skolverk,  Myndigheten för yrkeshögskolan, Universitets- och  högskolerådet, Tillväxtverket, Rådet för Europeiska  socialfonden i Sverige (Svenska ESF-rådet) och  Arbetsförmedlingen i syfte att bidra till en väl fungerande  kompetensförsörjning. Förordning (2022:1099).
Arbetets bedrivande
8 §
Myndigheten ska integrera ett jämställdhetsperspektiv i sin verksamhet. Förordning (2017:845).
Ledning
9 §
Myndigheten leds av en myndighetschef.  Förordning (2017:845).
10 §
Vid myndigheten ska det finnas ett insynsråd som består av högst nio ledamöter. I insynsrådet ska studenter vara representerade. Förordning (2017:845).
Organisation
11 §
Myndigheten ska upplåta lokaler och sköta administrativa, föredragande och handläggande uppgifter åt Överklagandenämnden för högskolan och Högskolans avskiljandenämnd.  Förordning (2017:845).
Anställningar och uppdrag
12 §
Generaldirektören är myndighetschef.  Förordning (2017:845).
Personalansvarsnämnd
13 §
Vid myndigheten ska det finnas en personalansvarsnämnd.
Förordning (2017:845).
Tillämpligheten av vissa förordningar
14 §
Myndigheten ska tillämpa personalföreträdarförordningen
(1987:1101) Förordning (2017:845).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.