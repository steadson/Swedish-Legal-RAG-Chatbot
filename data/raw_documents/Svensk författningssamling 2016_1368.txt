Title: Förordning (2016:1368) om extraordinärt anpassningsstöd till mjölkproducenter
SFS Number: Svensk författningssamling 2016:1368
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20161368-om-extraordinart_sfs-2016-1368/
Source Link: http://rkrattsbaser.gov.se/sfst?bet=2016:1368
Amendment Register Link: http://rkrattsbaser.gov.se/sfsr?bet=2016:1368
Ministry/Authority: Näringsdepartementet RSL
Issued: 2016-12-22
Metadata: {"Utfärdad": "2016-12-22"}

==================================================

Förordning (2016:1368) om extraordinärt anpassningsstöd till mjölkproducenter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:1368
Departement/myndighet
:   
Näringsdepartementet RSL
Utfärdad
:   
2016-12-22
Tidsbestämd
: 
2018-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Bestämmelserna i denna förordning kompletterar
1. Europaparlamentets och rådets förordning (EU) nr 1308/2013  av den 17 december 2013 om upprättande av en samlad  marknadsordning för jordbruksprodukter och om upphävande av  rådets förordningar (EEG) nr 922/72, (EEG) nr 234/79, (EG) nr 
1037/2001 och (EG) nr 1234/2007,
2. Europaparlamentets och rådets förordning (EU) nr 1306/2013  av den 17 december 2013 om finansiering, förvaltning och  övervakning av den gemensamma jordbrukspolitiken och om  upphävande av rådets förordningar (EEG) nr 352/78, (EG) nr 
165/94, (EG) nr 2799/98, (EG) nr 814/2000, (EG) nr 1290/2005  och (EG) nr 485/2008,
3. kommissionens delegerade förordning (EU) 2016/1613 av den 
8 september 2016 om extraordinärt anpassningsstöd till  mjölkproducenter och jordbrukare inom andra  djurhållningssektorer,
4. förordningen (2011:926) om EU:s förordningar om pris- och  marknadsreglering av jordbruksprodukter.
2 §
Denna förordning är meddelad med stöd av 8 kap. 7 §  regeringsformen.
Förutsättningar för stöd
3 §
Stöd enligt denna förordning får, i mån av tillgång på  medel, lämnas till jordbrukare som producerar komjölk och som  deltar i något av följande kvalitetsprogram: Arlagården,  Gefleortens gårdsprogram, Krav, Norrgården, Svenskt Sigill  och Skånemejeriers gårdscertifiering.
4 §
Stöd lämnas med ett visst belopp per kilogram mjölk för  den mängd mjölk som levererats till mejeri eller sålts direkt  under 2016.
5 §
Stöd betalas inte ut med lägre belopp än 1 000 kronor per  betalningstillfälle.
6 §
Ansökan om stöd eller om utbetalning av stöd ska ges in  till Statens jordbruksverk.
Bemyndiganden
7 §
Jordbruksverket får meddela föreskrifter om det belopp  som avses i 4 §.
8 §
Jordbruksverket får meddela föreskrifter om  verkställigheten av denna förordning.
Uppgifter om stöd
9 §
Jordbruksverket ska fullgöra den uppgiftsskyldighet som  föreskrivs i artikel 3 b i kommissionens delegerade  förordning (EU) 2016/1613.
Överklagande
10 §
I 22 a § förvaltningslagen (1986:223) finns bestämmelser  om överklagande till allmän förvaltningsdomstol.
Övergångsbestämmelser
2016:1368
1. Denna förordning träder i kraft den 15 februari 2017.
2. Förordningen upphör att gälla vid utgången av 2017.
3. Den upphävda förordningen ska dock fortsätta att gälla för  stöd som har beviljats före utgången av 2017.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.