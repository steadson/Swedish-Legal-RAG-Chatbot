Title: Lag (2006:323) om utbyte av sprutor och kanyler
SFS Number: Svensk författningssamling 2006:323
URL: https://www.riksdagen.se/sv/dokument-och-lagar/dokument/svensk-forfattningssamling/lag-2006323-om-utbyte-av-sprutor-och-kanyler_sfs-2006-323/
Source Link: http://rkrattsbaser.gov.se/sfst?bet=2006:323
Amendment Register Link: http://rkrattsbaser.gov.se/sfsr?bet=2006:323
Ministry/Authority: Socialdepartementet
Issued: 2006-05-11
Metadata: {"Utfärdad": "2006-05-11", "Ändrad": "t.o.m. 2022:908"}

==================================================

Lag (2006:323) om utbyte av sprutor och kanyler
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:323
Departement/myndighet
:   
Socialdepartementet
Utfärdad
:   
2006-05-11
Ändrad
:   
t.o.m. 2022:908
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna lag finns bestämmelser om verksamhet med utbyte av  sprutor och kanyler (sprututbytesverksamhet) i syfte att  förebygga spridning av hivinfektion och andra blodburna  infektioner bland personer som missbrukar narkotika.
Sprututbytesverksamhet ska bedrivas på ett sådant sätt att den  enskilde kan motiveras för vård och behandling.
Det som i lagen sägs om regioner gäller också kommuner som  inte ingår i en region.
Lag (2019:924)
.
Tillstånd att bedriva verksamhet med utbyte av sprutor och kanyler
2 §
Sprututbytesverksamhet får bedrivas endast av regioner  inom ramen för deras hälso- och sjukvård och sedan  Inspektionen för vård och omsorg har gett tillstånd till  verksamheten.
Lag (2019:924)
.
3 §
Innan en ansökan om tillstånd ges in, ska samråd ske  mellan regionen och samtliga kommuner inom regionen.
I ansökan ska regionen redovisa hur behovet av avgiftning och  vård av missbrukare kommer att tillgodoses.
Lag (2019:924)
.
4 §
Inspektionen för vård och omsorg får ge tillstånd till sprututbytesverksamhet för högst två år åt gången. Har en ny ansökan getts in innan tiden för gällande tillstånd har löpt ut, får verksamheten fortsätta i avvaktan på inspektionens beslut.
Lag (2012:950)
.
5 §
Inspektionen för vård och omsorg får besluta att återkalla ett tillstånd till sprututbytesverksamhet om det förekommer missförhållanden i verksamheten.
Lag (2012:950)
.
Villkor för utbyte av sprutor och kanyler
6 §
En spruta eller en kanyl får lämnas ut av regionen endast  om en begagnad spruta eller kanyl samtidigt lämnas in.  Utlämnande får dock ske om det finns särskilda skäl till  varför motsvarande begagnade sprutor och kanyler inte kan  lämnas in.
Sprutor eller kanyler får lämnas ut endast till den som har  fyllt 18 år. Utlämnande får ske endast vid personligt besök.
Lag (2022:908)
.
Överklagandeförbud
7 §
Beslut enligt denna lag får inte överklagas.
Bemyndigande
8 §
Regeringen eller den myndighet regeringen bestämmer får meddela sådana ytterligare föreskrifter om sprututbytesverksamheten som behövs till skydd för enskilda.
Övergångsbestämmelser
2006:323
1. Denna lag träder i kraft den 1 juli 2006.
2. Ett landsting som vid ikraftträdandet bedriver sprututbytesverksamhet får, under förutsättning att landstinget före utgången av år 2006 gör en ansökan om tillstånd enligt 2 §, fortsätta verksamheten i avvaktan på Socialstyrelsens beslut.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.