Title: Lag (2017:353) om uppehållstillstånd för studerande på gymnasial nivå
SFS Number: Svensk författningssamling 2017:353
URL: https://www.riksdagen.se/sv/dokument-och-lagar/dokument/svensk-forfattningssamling/lag-2017353-om-uppehallstillstand-for_sfs-2017-353/
Source Link: http://rkrattsbaser.gov.se/sfst?bet=2017:353
Amendment Register Link: http://rkrattsbaser.gov.se/sfsr?bet=2017:353
Ministry/Authority: Justitiedepartementet L7
Issued: 2017-05-04
Metadata: {"Utfärdad": "2017-05-04", "Ändrad": "t.o.m. SFS 2023:356"}

==================================================

Lag (2017:353) om uppehållstillstånd för studerande på gymnasial nivå
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:353
Departement/myndighet
:   
Justitiedepartementet L7
Utfärdad
:   
2017-05-04
Ändrad
:   
t.o.m. SFS 2023:356
Tidsbestämd
: 
2025-01-20
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppehållstillstånd för studier på gymnasial nivå
1 §
Har upphävts genom
lag (2019:483)
.
1 a §
Har upphävts genom
lag (2019:483)
.
Uppehållstillstånd för fortsatta studier
2 §
Har upphävts genom
lag (2019:483)
.
3 §
Har upphävts genom
lag (2019:483)
.
Uppehållstillstånd efter fullföljd utbildning
4 §
Har upphävts genom
lag (2019:484)
.
Permanent uppehållstillstånd
5 §
En arbetsgivare som anställer en utlänning som har  beviljats ett uppehållstillstånd som har tidsbegränsats  enligt 16 a eller 16 b § lagen (2016:752) om tillfälliga  begränsningar av möjligheten att få uppehållstillstånd i  Sverige, eller som har beviljats ett uppehållstillstånd  enligt någon av 16 c-16 i §§ den lagen eller enligt någon av 
1-4 §§, ska senast månaden efter den kalendermånad då  anställningen påbörjades underrätta Skatteverket om  anställningen. Detsamma ska gälla för en arbetsgivare som  anställer en utlänning som har beviljats ett  uppehållstillstånd som har tidsbegränsats enligt 5, 12 eller 
15 § lagen om tillfälliga begränsningar av möjligheten att få  uppehållstillstånd i Sverige, om utlänningen under den lagens  giltighetstid har studerat på ett introduktionsprogram.
En utlänning som har haft ett uppehållstillstånd som har  tidsbegränsats enligt 16 a eller 16 b § lagen om tillfälliga  begränsningar av möjligheten att få uppehållstillstånd i  Sverige, eller som har haft ett uppehållstillstånd som har  tidsbegränsats enligt 5, 12 eller 15 § den lagen och under  den lagens giltighetstid har studerat på ett  introduktionsprogram, eller en utlänning som har haft ett  uppehållstillstånd som har beviljats enligt någon av 16 c-16  i §§ den lagen eller enligt någon av 1-4 §§ ska, såvida inte  något annat följer av 6 §, när tiden för det tillståndet har  löpt ut, beviljas ett permanent uppehållstillstånd om han  eller hon har en anställning som har anmälts enligt första  stycket och som gör det möjligt för honom eller henne att  försörja sig och lönen, försäkringsskyddet och övriga  anställningsvillkor inte är sämre än de villkor som följer av  svenska kollektivavtal eller praxis inom yrket eller  branschen. Detsamma ska gälla för en utlänning som kan  försörja sig genom inkomster från näringsverksamhet.
Uppehållstillstånd enligt andra stycket får beviljas en  utlänning som inte har fyllt 25 år endast om han eller hon  har fullföljt en
a) gymnasieutbildning eller motsvarande,
b) yrkesinriktad utbildning som syftar till att underlätta  etablering på arbetsmarknaden och som ges inom ramen för ett  introduktionsprogram i gymnasieskolan, eller
c) sammanhållen yrkesutbildning inom den kommunala  vuxenutbildningen eller den särskilda utbildningen för  vuxna.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela närmare  föreskrifter om försörjningsförmåga och om underrättelse till  Skatteverket.
Lag (2018:755)
.
6 §
Uppehållstillstånd får vägras i fall som avses i 1-5 §§  om utlänningen
1. utgör ett hot mot allmän ordning och säkerhet, eller
2. har gjort sig skyldig till brottslighet eller brottslighet  i förening med annan misskötsamhet.
När ansökan om uppehållstillstånd ska vara gjord
7 §
Det som föreskrivs i 5 kap. 18 § första stycket  utlänningslagen (2005:716) gäller inte för en utlänning som  ansöker om tidsbegränsat uppehållstillstånd enligt någon av 
1-4 §§ eller som ansöker om permanent uppehållstillstånd  enligt 5 §.
Skyldighet att redovisa studieaktivitet
8 §
En utlänning som har beviljats ett uppehållstillstånd som  har tidsbegränsats enligt 16 a eller 16 b § lagen (2016:752)  om tillfälliga begränsningar av möjligheten att få  uppehållstillstånd i Sverige, eller som har beviljats ett  uppehållstillstånd enligt 16 d eller 16 e § den lagen, eller  enligt 1 §, ska varje år redovisa för Migrationsverket att  han eller hon aktivt deltar i utbildningen.
Omprövning av giltighetstiden för och återkallelse av  uppehållstillstånd
9 §
Om ett uppehållstillstånd har tidsbegränsats enligt 16  a § lagen (2016:752) om tillfälliga begränsningar av  möjligheten att få uppehållstillstånd i Sverige, får  giltighetstiden för tillståndet omprövas om förutsättningarna  för ett längre uppehållstillstånd för studier inte längre är  uppfyllda eller om utlänningen trots påminnelse inte  uppfyller sin skyldighet att redovisa studieaktivitet eller  inte aktivt deltar i utbildningen.
Ett uppehållstillstånd som har tidsbegränsats enligt 16 b §  lagen om tillfälliga begränsningar av möjligheten att få  uppehållstillstånd i Sverige, eller som har beviljats enligt  någon av 16 c-16 e §§ eller 16 g-16 h §§ den lagen eller  enligt någon av 1-3 §§, får återkallas om förutsättningarna  för uppehållstillståndet inte längre är uppfyllda, om  utlänningen trots påminnelse inte uppfyller sin skyldighet  att redovisa studieaktivitet eller om utlänningen inte aktivt  deltar i utbildningen.
Regeringen eller den myndighet som regeringen bestämmer kan  med stöd av 8 kap. 7 § regeringsformen meddela närmare  föreskrifter om vad som avses med att aktivt delta i en  utbildning.
Lag (2018:755)
.
Överklagande
10 §
Migrationsverkets beslut enligt denna lag får överklagas  till en migrationsdomstol i samma utsträckning som ett beslut  får överklagas enligt 14 kap. 3 § utlänningslagen 
(2005:716).
Övergångsbestämmelser
2017:353
1. Denna lag träder i kraft den 20 juli 2021.
Lag (2019:482)
.
2. Lagen upphör att gälla den 20 januari 2025.
Lag (2019:482)
.
3. Trots punkt 2 gäller 5 och 6 §§ fortfarande för en ansökan  som har registrerats hos Migrationsverket före den 
20 januari 2025 om utlänningen har beviljats ett  uppehållstillstånd som har tidsbegränsats enligt 16 a eller 
16 b § lagen (2016:752) om tillfälliga begränsningar av  möjligheten att få uppehållstillstånd i Sverige, eller om  utlänningen har beviljats ett uppehållstillstånd enligt någon  av 16 d-16 g §§ eller 16 i § den lagen, eller enligt 1, 2  eller 4 §, och senast vid den tidpunkten fullföljt sin  utbildning.
Lag (2019:485)
.
4. Trots punkt 2 gäller lagen fortfarande för överklagande av  beslut som har fattats enligt denna lag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.