Title: Förordning (1982:814) om ersättning till nämndemän och vissa andra uppdragstagare inom domstolsväsendet m.m.
SFS Number: Svensk författningssamling 1982:814
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1982814-om-ersattning-till-namndeman_sfs-1982-814/
Source Link: http://rkrattsbaser.gov.se/sfst?bet=1982:814
Amendment Register Link: http://rkrattsbaser.gov.se/sfsr?bet=1982:814
Ministry/Authority: Justitiedepartementet DÅ
Issued: 1982-08-26
Metadata: {"Utfärdad": "1982-08-26", "Ändrad": "t.o.m. SFS 2022:481"}

==================================================

Förordning (1982:814) om ersättning till nämndemän och vissa andra uppdragstagare inom domstolsväsendet m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:814
Departement/myndighet
:   
Justitiedepartementet DÅ
Utfärdad
:   
1982-08-26
Ändrad
:   
t.o.m. SFS 2022:481
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns föreskrifter om ersättning av  allmänna medel till de uppdragstagare som anges i 2 §.
Bestämmelserna för ledamöter gäller i förekommande fall även  ersättare för ledamöter. Förordning (2016:923).
2 §
Arvoden betalas enligt följande.
Uppdragstagare		Arvode för 		Arvode för 
			sammanträde 		förberedelsearbete
(belopp i               (belopp i
kronor per dag)	        kronor per dag)
1. Nämndemän i  tingsrätterna och
hovrätterna             680 	                300
2. Nämndemän i  förvaltningsrätterna
och kammarrätterna      680 	                300
3. Jurymän i  tryckfrihetsmål och
yttrandefrihetsmål      680 	                300
4. Andra ledamöter i  arrendenämnderna och  hyresnämnderna än
ordförande              680 	                300
5. Experter i
hyresnämnderna          680                     300
6. Särskilda ledamöter  i kammarrätterna i mål  om laglighetsprövning,  fastighetstaxering och  åldersgränser för  film som ska visas
offentligt              680 	                300
7. Särskilda ledamöter  i sjöförklarings-
domstolarna             680 	                300
8. Särskilda ledamöter  i tingsrätt i mål om
klander av dispasch     680 	                300
9. Särskilda ledamöter  i förvaltningsrätterna  i mål om  laglighetsprövning och  åldersgränser för film  som ska visas
offentligt              680 	                300
I kammarrätterna ersätts sakkunniga i frågor som rör bokföring  och balansteknik med 380 kronor per arbetstimme.
Till nämndemän och jurymän som under en sammanträdesdag  tjänstgör kortare tid än tre timmar betalas, i stället för vad  som anges i första stycket, arvode för sammanträde med 
340 kronor per dag. Förordning (2022:481).
2 a §
Nämndemän och jurymän har rätt till ersättning för inkomstförlust som uppkommer på grund av uppdraget.
Förordning (2006:1289).
2 b §
Till nämndemän och jurymän som tjänstgör vid  sammanträde som hålls på en söndag, annan allmän helgdag,  lördag, midsommarafton, julafton eller nyårsafton betalas ett  ytterligare arvode om 500 kr per dag. Förordning (2016:923).
2 c §
Nämndemän och jurymän med barn som har behov av tillsyn har rätt till skälig ersättning för kostnader för barntillsyn som uppkommer när de fullgör sitt uppdrag. Domstolsverket får meddela föreskrifter om när sådan ersättning skall betalas.
Förordning (2006:1289).
2 d §
Till nämndemän och jurymän som tjänstgör efter kl. 
16.30 betalas ett ytterligare arvode om 150 kr per dag.
Förordning (2016:923).
3 §
Arvode för förberedelsearbete får inte betalas för dagar  då uppdragstagaren har rätt till arvode för sammanträde.
Till sådana uppdragstagare som anges i 2 § första stycket 5  och 8 får för efterarbete under annan dag än sammanträdesdag  betalas arvode med samma belopp som för förberedelsearbete.
Förordning (2016:923).
4 §
Reseersättning och traktamente betalas enligt de bestämmelser om reseförmåner som enligt kollektivavtal gäller för statstjänstemän i allmänhet.
4 a §
Till uppdragstagare vars resväg till sammanträdet överstiger 50 km betalas ett särskilt inställelsearvode om 100 kr per dag. Förordning (2006:1289).
5 §
Vid tillämpningen av de bestämmelser som avses i 4 § ska  de uppdragstagare som anges i 2 § första stycket 4-9 vid  tågresor ha rätt till ersättning för kostnaden för en  sovplats i en enbäddskupé.
Vid en resa som berättigar till ersättning bör en gemensam  färd anordnas när det är möjligt, om det medför en  kostnadsbesparing. Förordning (2016:923).
6 §
Nämndemän har rätt till ersättning enligt 2-4 a §§ när de genomgår introduktions- eller repetitionsutbildning.
Domstolen eller nämnden får också besluta att sådan ersättning ska lämnas när nämndemän kallas till information. Förordning (2014:1358).
7 §
Ställs ett sammanträde in, får ersättning för sammanträdet ändå betalas om det finns särskilda skäl för det.
Förordning (1998:1221).
8 §
Ersättningar enligt denna förordning betalas ut av  Domstolsverket eller av den domstol eller nämnd som  Domstolsverket bestämmer.
I fråga om de uppdragstagare som anges i 2 § första stycket 
1-4, 6 och 9 styrks rätten till ersättning genom intyg som  utfärdas av domstolen eller nämnden. För övriga betalas  ersättningen ut mot räkning som attesteras av den som har  tjänstgjort som ordförande vid sammanträdet.
Förordning (2016:923).
9 §
I 40 § förvaltningslagen (2017:900) finns bestämmelser  om överklagande till allmän förvaltningsdomstol.
Förordning (2018:943).
Övergångsbestämmelser
1994:1138
Denna förordning träder i kraft den 1 oktober 1994. Den nya bestämmelsen i 8 § skall dock tillämpas från och med den 1 juli 1994.
1995:257
Denna förordning träder i kraft den 1 april 1995. Beslut om ersättning som har meddelats före ikraftträdandet överklagas enligt äldre bestämmelser.
1998:1806
Denna förordning träder i kraft den 1 februari 1999. De nya bestämmelserna skall tillämpas för tid från och med den 1 januari 1999.
2014:1358
1. Denna förordning träder i kraft den 1 januari 2015.
2. Bestämmelserna i 6 § i den nya lydelsen tillämpas första gången för de nämndemän vars tjänstgöringsperiod börjar den 1 januari 2016.
3. Äldre bestämmelser gäller fortfarande för de nämndemän vars tjänstgöringsperiod upphör senast den 31 december 2015.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.