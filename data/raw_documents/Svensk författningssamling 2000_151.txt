Title: Förordning (2000:151) om marktjänster på flygplatser
SFS Number: Svensk författningssamling 2000:151
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2000151-om-marktjanster-pa_sfs-2000-151/
Source Link: http://rkrattsbaser.gov.se/sfst?bet=2000:151
Amendment Register Link: http://rkrattsbaser.gov.se/sfsr?bet=2000:151
Ministry/Authority: Landsbygds- och infrastrukturdepartementet RSIB TM
Issued: 2000-04-06
Metadata: {"Utfärdad": "2000-04-06", "Ändrad": "t.o.m. SFS 2019:465"}

==================================================

Förordning (2000:151) om marktjänster på flygplatser
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:151
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2000-04-06
Ändrad
:   
t.o.m. SFS 2019:465
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning lämnas närmare föreskrifter om tillämpningen av lagen (2000:150) om marktjänster på flygplatser.
Statistiska uppgifter
2 §
Transportstyrelsen ska senast den 1 juli varje år till Europeiska kommissionen översända uppgifter om vilka flygplatser som står öppna för kommersiell lufttrafik och vilka som når upp till de tröskelvärden som anges i 6 § lagen
(2000:150) om marktjänster på flygplatser.
Förordning (2010:787).
Kompletterande regel om ledningsenhet vid en flygplats
3 §
Med ledningsenhet vid en flygplats avses chefen för flygplatsen, om inte annat beslutas av flygplatsens ägare eller av den som driver flygplatsen. Ett sådant beslut skall skriftligen meddelas Transportstyrelsen. Förordning (2008:1135).
Kontroll av åtskillnad i bokföringen
4 §
Om det intyg som avses i 19 § lagen (2000:150) om marktjänster på flygplatser visar att bestämmelserna i 18 §
samma lag inte har följts, skall Transportstyrelsen anmäla förhållandet och översända intyget samt eventuella andra upplysningar till Konkurrensverket. Förordning (2008:1135).
Transportstyrelsens beslut om begränsning av marknaden
5 §
Transportstyrelsen ska minst tre månader före  ikraftträdandet av ett beslut om begränsning av marknaden  enligt 9 eller 13 § lagen (2000:150) om marktjänster på  flygplatser anmäla beslutet till Europeiska kommissionen och  ange de skäl som berättigar begränsningen.
Senast tre månader innan ett sådant beslut om begränsning av  marknaden löper ut ska Transportstyrelsen, om en ansökan om  det har gjorts, fatta ett nytt beslut om begränsning av  marknaden. Transportstyrelsen ska anmäla även det nya beslutet  till Europeiska kommissionen och samtidigt ange de skäl som  berättigar begränsningen.
Ett beslut om begränsning av marknaden enligt 9 § lagen om  marktjänster på flygplatser att för en tid av högst två år  reservera en eller flera typer av tjänster som anges i 8 §  första stycket samma lag för en enda leverantör av  marktjänster, får förlängas endast en gång med ytterligare två  år efter det att en begäran om förlängning gjorts av  Transportstyrelsen hos Europeiska kommissionen.
Förordning (2019:465).
Bemyndiganden
6 §
Transportstyrelsen får meddela föreskrifter om
1. flygplatsens användarkommitté,
2. de beslut, villkor och ersättningar samt skälen för dessa  enligt vad som anges i 1 § tredje stycket lagen (2000:150) om  marktjänster på flygplatser,
3. begränsningar av marknaden samt urval av leverantörer av  marktjänster till tredje man och användare som utövar  egenhantering,
4. förbud enligt 17 § lagen om marktjänster på flygplatser,
5. bokföring enligt 18 och 19 §§ lagen om marktjänster på  flygplatser,
6. tillträde till anläggningar och ersättningar för  utnyttjande av anläggningar,
7. jämkningar och omfördelningar av utrymmen och liknande,
8. centraliserade anläggningar,
9. samråd med användarkommittén enligt 10 och 15 §§ lagen om  marktjänster på flygplatser, och
10. tillsyn.
Transportstyrelsen får meddela föreskrifter om  verkställigheten av lagen om marktjänster på flygplatser och  denna förordning. Förordning (2019:465).
7 §
Transportstyrelsen får meddela ytterligare föreskrifter om  avgifter för tillsyn och ärendehandläggning enligt lagen 
(2000:150) om marktjänster på flygplatser och enligt  föreskrifter som meddelats med stöd av lagen.  Förordning (2019:465).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.