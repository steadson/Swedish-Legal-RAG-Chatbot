Title: Förordning (2022:1220) om statsbidrag till kommuner för att stärka arbetet med att motverka hemlöshet
SFS Number: Svensk författningssamling 2022:1220
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20221220-om-statsbidrag-till_sfs-2022-1220/
Source Link: http://rkrattsbaser.gov.se/sfst?bet=2022:1220
Amendment Register Link: http://rkrattsbaser.gov.se/sfsr?bet=2022:1220
Ministry/Authority: Socialdepartementet
Issued: 2022-06-30
Metadata: {"Utfärdad": "2022-06-30"}

==================================================

Förordning (2022:1220) om statsbidrag till kommuner för att stärka arbetet med att motverka hemlöshet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2022:1220
Departement/myndighet
:   
Socialdepartementet
Utfärdad
:   
2022-06-30
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna förordning finns bestämmelser om statsbidrag till  kommuner för att stärka arbetet med att motverka hemlöshet.
Förordningen är meddelad med stöd av 8 kap. 7 §  regeringsformen.
Förutsättningar för bidrag
2 §
Bidrag får, i mån av tillgång på medel, lämnas till  kommuner för att stärka deras arbete med att tillhandahålla  bostäder i kombination med individuellt behovsanpassat stöd  till personer som lever i hemlöshet och samtidigt har ett  omfattande stödbehov till följd av missbruk och beroende eller  annan psykisk sjukdom.
3 §
Bidrag får inte lämnas för utförande av sådana uppgifter  som kommuner enligt lag eller förordning är skyldiga att  genomföra.
Ansökan
4 §
Socialstyrelsen prövar frågor om bidrag enligt denna  förordning.
5 §
En ansökan om bidrag ska ha kommit in till Socialstyrelsen  senast vid den tidpunkt som myndigheten bestämmer. En ansökan  ska innehålla en tidsplan och en budget samt en redogörelse  för hur bidraget ska användas.
Kommunen ska även i övrigt lämna de handlingar och uppgifter  som Socialstyrelsen behöver för att kunna pröva ansökan.
Fördelningen av statsbidrag
6 §
Om det kommer in fler ansökningar om bidrag än det finns  medel att fördela ska Socialstyrelsen prioritera mellan  ansökningarna och vid prioriteringen ta hänsyn till vilken av  ansökningarna som bedöms ha bäst förutsättningar för att  motverka hemlöshet för de personer som anges i 2 §.
Beslut
7 §
I ett beslut om bidrag ska det anges vilket arbete  bidraget beviljas för. I beslutet ska även sista dag för  redovisning enligt 8 § anges.
Redovisning
8 §
En kommun som har tagit emot bidrag ska senast vid den  tidpunkt som anges i beslutet lämna in en redovisning till  Socialstyrelsen av hur de mottagna medlen har använts och en  bedömning av bidragets resultat i förhållande till syftet med  bidraget.
9 §
Socialstyrelsen ska senast den 31 maj varje år till  regeringen lämna en samlad redogörelse för vilka kommuner som  har fått bidrag och med vilka belopp, samt vad bidragen har  använts till och en bedömning av bidragets resultat i  förhållande till syftet med bidraget.
Återbetalning och återkrav
10 §
En kommun som har tagit emot bidrag är  återbetalningsskyldig om
1. bidraget har lämnats felaktigt eller med för högt belopp,
2. bidraget helt eller delvis inte har utnyttjats eller inte  har använts för det ändamål som det har lämnats för, eller
3. en redovisning enligt 8 § inte har lämnats.
11 §
Socialstyrelsen ska besluta att helt eller delvis kräva  tillbaka bidraget om kommunen är återbetalningsskyldig enligt 
10 §. Socialstyrelsen får helt eller delvis avstå från att  kräva tillbaka bidraget, om det finns särskilda skäl för det.
Överklagande
12 §
Beslut enligt denna förordning får inte överklagas.
Bemyndigande
13 §
Socialstyrelsen får meddela föreskrifter om  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.