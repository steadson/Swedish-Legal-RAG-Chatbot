Title: Förordning (2018:1939) om invasiva främmande arter
SFS Number: Svensk författningssamling 2018:1939
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20181939-om-invasiva-frammande-arter_sfs-2018-1939/
Source Link: http://rkrattsbaser.gov.se/sfst?bet=2018:1939
Amendment Register Link: http://rkrattsbaser.gov.se/sfsr?bet=2018:1939
Ministry/Authority: Klimat- och näringslivsdepartementet
Issued: 2018-11-22
Metadata: {"Utfärdad": "2018-11-22", "Ändrad": "t.o.m. SFS 2025:840"}

==================================================

Förordning (2018:1939) om invasiva främmande arter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2018:1939
Departement/myndighet
:   
Klimat- och näringslivsdepartementet
Utfärdad
:   
2018-11-22
Ändrad
:   
t.o.m. SFS 2025:840
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser om invasiva  främmande arter. Den kompletterar Europaparlamentets och  rådets förordning (EU) nr 1143/2014 av den 22 oktober 2014 om  förebyggande och hantering av introduktion och spridning av  invasiva främmande arter.
Förordningen är meddelad med stöd av
- 8 kap. 4 § miljöbalken i fråga om 10 och 19 §§, 22 § första  stycket, 26 §, 27 § första stycket, 28 § första stycket, 35 §  första stycket, 39 §, 46 § första stycket, 48 §, 49 § första  stycket, 50 § och 51 § första stycket,
- 8 kap. 11 § regeringsformen i fråga om 9 § första stycket  och 55 §, och
- 8 kap. 7 § regeringsformen i fråga om övriga bestämmelser.
Förordning (2025:840).
Ordförklaringar
2 §
Ord och uttryck i denna förordning har samma betydelse  som i förordning (EU) nr 1143/2014.
3 §
Med den ansvariga myndigheten avses i denna  förordning 1. Naturvårdsverket i fråga om arter som lever på land, och
2. Havs- och vattenmyndigheten i fråga om arter som lever i  vatten.
4 §
I denna förordning avses med
unionsförteckningen: den förteckning över invasiva främmande  arter av unionsbetydelse som avses i artikel 4 i förordning 
(EU) nr 1143/2014, och
den nationella förteckningen: den förteckning över invasiva  främmande arter av medlemsstatsbetydelse för Sverige som  bestäms enligt denna förordning.
Riskbedömning
5 §
Den ansvariga myndigheten ska göra de riskbedömningar  som behövs enligt artikel 5.2 andra stycket i förordning (EU)  nr 1143/2014.
När en riskbedömning görs ska den ansvariga myndigheten ge  berörda myndigheter tillfälle att yttra sig.
6 §
Om en riskbedömning visar att en art bör tas upp i  unionsförteckningen, ska den ansvariga myndigheten lämna  riskbedömningen till regeringen tillsammans med uppgifter om
1. hur kriterierna i artikel 4.3 i förordning (EU) nr 
1143/2014 uppfylls, och
2. hur ett upptagande i unionsförteckningen är förenligt med  Världshandelsorganisationens (WTO:s) avtal om sanitära och  fytosanitära åtgärder (SPS-avtalet).
Innan uppgifter enligt första stycket 2 lämnas till  regeringen ska den ansvariga myndigheten ge Kommerskollegium  tillfälle att yttra sig.
Förbud och undantag för arter i unionsförteckningen
7 §
Bestämmelser om förbud som avser invasiva främmande  arter i unionsförteckningen finns i artikel 7.1 i förordning 
(EU) nr 1143/2014.
I samma förordning finns det bestämmelser om att det trots  förbuden är möjligt att
1. ge tillstånd till viss hantering av sådana arter 
(artiklarna 8 och 9),
2. i enlighet med beslutade hanteringsåtgärder hantera sådana  arter som omfattas av ett beslut om att avstå från utrotning  och sådana arter som konstaterats ha stor spridning 
(artiklarna 18 och 19), och
3. under särskilda förutsättningar ha sådana arter som  sällskapsdjur eller kommersiellt hantera sådana arter 
(artiklarna 31 och 32).
Tillstånd till viss hantering av arter i  unionsförteckningen
8 §
Den ansvariga myndigheten
1. får ge tillstånd som avses i artiklarna 8.1 och 9.1 i  förordning (EU) nr 1143/2014,
2. får återkalla ett sådant tillstånd enligt artikel 8.5 i  förordningen, och
3. ska offentliggöra information om givna tillstånd enligt  artikel 8.7 i förordningen.
9 §
Den ansvariga myndigheten får inom sitt ansvarsområde  meddela föreskrifter om verkställigheten av 8 §.
Myndigheten ska ge Tullverket tillfälle att yttra sig innan  föreskrifterna meddelas.
10 §
Om ett tillstånd enligt 8 § 1 har återkallats eller  löpt ut eller om verksamhetsutövaren bryter mot ett villkor i  tillståndet, får länsstyrelsen besluta att delar av eller  hela exemplar av ett djur, en växt eller en organism som  omfattas av tillståndet ska avlivas, förstöras eller hanteras  på något annat sätt som förhindrar introduktion eller  begränsar spridning av arten.
Om beslutet inte följs, får länsstyrelsen se till att det  verkställs på verksamhetsutövarens bekostnad.
Nödåtgärder i fråga om arter som inte finns i  unionsförteckningen
11 §
Om det i fråga om en art som inte finns i  unionsförteckningen uppkommer en sådan situation som avses i  artikel 10.1 i förordning (EU) nr 1143/2014, ska den  ansvariga myndigheten underrätta regeringen och föreslå vilka  nödåtgärder i form av förbud enligt artikel 7 i samma  förordning som bör gälla för arten.
12 §
Den ansvariga myndigheten ska underrätta Europeiska  kommissionen och Europeiska unionens medlemsstater enligt  artikel 10.2 och göra den riskbedömning som krävs enligt  artikel 10.3 i förordning (EU) nr 1143/2014.
13 §
Om en art som avses i 11 § inte kan tas upp i  unionsförteckningen men situationen i övrigt är sådan att  nödåtgärder bör vidtas, ska den ansvariga myndigheten
1. i underrättelsen till regeringen informera om detta, och
2. vidta de åtgärder som behövs för att arten ska kunna tas  upp i den nationella förteckningen.
13 a §
Har upphävts genom förordning (2025:840).
Arter som bör tas upp i den nationella förteckningen
14 §
Den ansvariga myndigheten ska till regeringen föreslå
1. de arter som bör tas upp i den nationella förteckningen  och vad som bör gälla för dem, och
2. de arter i den nationella förteckningen som bör omfattas  av ett utökat regionalt samarbete enligt artikel 11 i  förordning (EU) nr 1143/2014.
För varje art som föreslås enligt första stycket 1 ska den  ansvariga myndigheten göra en riskbedömning motsvarande den  som avses i artikel 5.1 i förordning (EU) nr 1143/2014.  Myndigheten ska redovisa skälen för att bedöma arten som en  invasiv främmande art och för att ta upp den i den nationella  förteckningen.
För förslag om vad som ska gälla för en art ska det finnas en  konsekvensutredning och en bedömning av förslagets  förenlighet med Världshandelsorganisationens (WTO:s) avtal om  sanitära och fytosanitära åtgärder (SPS-avtalet).
15 §
Innan den ansvariga myndigheten föreslår vad som ska  gälla för en art som bör tas upp i den nationella  förteckningen ska myndigheten ge
1. Skogsstyrelsen, Statens jordbruksverk och andra berörda  myndigheter tillfälle att yttra sig, och
2. Sametinget tillfälle att yttra sig, om förslaget kan antas  ha betydelse för rennäringen eller samisk kultur.
I 5 § förordningen (1994:2029) om tekniska regler finns  bestämmelser om skyldighet att samråda med Kommerskollegium  om utformningen av en teknisk regel, när det kan finnas risk  för att regeln får handelshindrande verkningar.
16 §
Om en skogsträdart som används för virkesproduktion  bör tas upp i den nationella förteckningen eller omfattas av  ett utökat regionalt samarbete, ska
1. Skogsstyrelsen ta fram ett förslag om vad som ska gälla  för den arten på mark som omfattas av skogsvårdslagen 
(1979:429) och lämna förslaget till den ansvariga  myndigheten, och
2. den ansvariga myndigheten i sitt förslag till regeringen  också redovisa Skogsstyrelsens förslag, eventuella skillnader  mellan myndigheternas förslag och skälen för förslagen.
Arters spridningsvägar
17 §
Den ansvariga myndigheten ska vidta de åtgärder i  fråga om arters spridningsvägar som krävs enligt artikel 13 i  förordning (EU) nr 1143/2014.
Innan myndigheten beslutar att anta eller ändra en  handlingsplan för en arts spridningsvägar ska myndigheten ge
1. Skogsstyrelsen, Statens jordbruksverk och andra berörda  myndigheter tillfälle att yttra sig, och
2. Sametinget tillfälle att yttra sig, om handlingsplanen kan  antas ha betydelse för rennäringen eller samisk kultur.
Bestämmelser om allmänhetens deltagande finns i artikel 26 i  förordning (EU) nr 1143/2014. Bestämmelser om strategiska  miljöbedömningar finns i 6 kap. miljöbalken och i  miljöbedömningsförordningen (2017:966).
Övervakningssystem
18 §
Den ansvariga myndigheten ska se till att det för  arter i unionsförteckningen finns ett sådant  övervakningssystem som avses i artikel 14 i förordning (EU)  nr 1143/2014.
19 §
Om en statlig förvaltningsmyndighet eller kommun som  ansvarar för eller utför miljöövervakning får kännedom om att  en art i unionsförteckningen finns i miljön, ska myndigheten  eller kommunen skyndsamt underrätta den ansvariga  myndigheten.
Offentliga kontroller
20 §
Livsmedelsverket ska utföra de kontroller som avses i  artikel 15.2 i förordning (EU) nr 1143/2014 i fråga om de  kategorier av varor som
1. är levande animaliska livsmedel för omedelbar konsumtion,  eller
2. ska anmälas till Livsmedelsverket enligt föreskrifter  meddelade med stöd av denna förordning eller enligt  nödåtgärder som regeringen har beslutat om enligt artikel 
10.1 i förordning (EU) nr 1143/2014.
21 §
Statens jordbruksverk ska utföra de kontroller som  avses i artikel 15.2 i förordning (EU) nr 1143/2014 i fråga  om de kategorier av varor som
1. är föremål för växtskyddskontroll eller veterinär  gränskontroll inför import, eller
2. ska anmälas till Jordbruksverket enligt föreskrifter  meddelade med stöd av denna förordning eller enligt  nödåtgärder som regeringen har beslutat om enligt artikel 
10.1 i förordning (EU) nr 1143/2014.
22 §
Livsmedelsverket och Statens jordbruksverk får i  samband med kontroll enligt artikel 15 i förordning (EU) nr 
1143/2014 hålla kvar en art som
1. finns i unionsförteckningen, eller
2. omfattas av nödåtgärder som regeringen beslutat.
När Livsmedelsverket eller Jordbruksverket håller kvar en art  ska myndigheten utan dröjsmål underrätta den ansvariga  myndigheten.
23 §
När oförtullade arter som omfattas av införselförbud  enligt artikel 7 i förordning (EU) nr 1143/2014 hålls kvar,  ska Tullverket utan dröjsmål underrätta
1. Livsmedelverket och Statens jordbruksverk enligt den  fördelning av kontrollansvar som följer av 20 och 21 §§,  och
2. den ansvariga myndigheten.
24 §
Oförtullade levande djur som hålls kvar på grund av  att de omfattas av införselförbud enligt artikel 7 i  förordning (EU) nr 1143/2014 ska förvaras i en anläggning som  är godtagbar från djurskyddssynpunkt och som är utformad och  hålls i sådant skick att djuret inte kan slippa ut eller  reproducera sig.
25 §
Oförtullade växter och organismer som hålls kvar på  grund av att de omfattas av införselförbud enligt artikel 7 i  förordning (EU) nr 1143/2014 ska förvaras på en plats som är  lämplig för växten eller organismen och som är inrättad så  att frö, sporer eller livskraftiga delar inte kan slippa ut  eller reproducera sig.
26 §
Livsmedelsverket och Statens jordbruksverk får i  samband med kontroll eller kvarhållande på ägarens bekostnad  besluta om och verkställa åtgärder för att förhindra  introduktion eller begränsa spridning av en art som
1. finns i unionsförteckningen, eller
2. omfattas av nödåtgärder som regeringen beslutat.
Åtgärderna kan avse förstöring, avlivning, avvisning eller  annat som behövs för att förhindra introduktion eller  begränsa spridning.
27 §
Livsmedelsverket får i fråga om de kategorier av  varor som är levande animaliska livsmedel för omedelbar  konsumtion meddela föreskrifter för genomförande av offentlig  kontroll enligt artikel 15 i förordning (EU) nr 1143/2014  samt om avgifter för dessa kontroller.
Livsmedelsverket ska ge de ansvariga myndigheterna, Statens  jordbruksverk och Tullverket tillfälle att yttra sig innan  föreskrifterna meddelas.
28 §
Statens jordbruksverk får i fråga om andra kategorier  av varor än levande animaliska livsmedel för omedelbar  konsumtion meddela föreskrifter för genomförande av offentlig  kontroll enligt artikel 15 i förordning (EU) nr 1143/2014  samt om avgifter för dessa kontroller.
Jordbruksverket ska ge de ansvariga myndigheterna,  Livsmedelsverket och Tullverket tillfälle att yttra sig innan  föreskrifterna meddelas.
Anmälan och information när en invasiv främmande art  upptäcks 29 § När en invasiv främmande art som finns i  unionsförteckningen upptäcks, ska den ansvariga myndigheten  fullgöra den anmälnings- och informationsskyldighet som  följer av artikel 16.2 i förordning (EU) nr 1143/2014.
Utrotningsåtgärder
30 §
Länsstyrelsen ska besluta om utrotningsåtgärder som  avses i artikel 17.1 i förordning (EU) nr 1143/2014 för arter  som
1. finns i unionsförteckningen, eller
2. omfattas av nödåtgärder som regeringen beslutat enligt  artikel 10.1 i den förordningen.
Länsstyrelsen får överlåta åt en kommun som begär det att  besluta om sådana åtgärder inom kommunen.
31 §
Länsstyrelsen ska ansvara för att  utrotningsåtgärderna verkställs och underrätta den ansvariga  myndigheten om åtgärderna.
Länsstyrelsen får överlåta åt en kommun som begär det att  ansvara för verkställighet inom kommunen och underrätta den  ansvariga myndigheten om åtgärderna.
32 §
Den ansvariga myndigheten ska övervaka att  utrotningen är effektiv enligt artikel 17.3 i förordning (EU)  nr 1143/2014 och vid behov se till att åtgärderna samordnas  nationellt.
33 §
Om det behövs för effektiv utrotning på nationell  nivå, får den ansvariga myndigheten besluta att överta  länsstyrelsens ansvar enligt 30 och 31 §§.
34 §
Den ansvariga myndigheten ska fullgöra den  anmälnings- och informationsskyldighet som följer av artikel 
17.1 och 17.4 i förordning (EU) nr 1143/2014.
35 §
Den ansvariga myndigheten får inom sitt ansvarsområde  meddela föreskrifter om metoder för att utrota invasiva  främmande arter.
Myndigheten ska ge Statens jordbruksverk tillfälle att yttra  sig innan föreskrifterna meddelas.
Möjlighet att inte utrota arter som finns i  unionsförteckningen
36 §
Om den ansvariga myndigheten bedömer att en art som  finns i unionsförteckningen inte bör utrotas på grund av  sådana förhållanden som avses i artikel 18.1 i förordning 
(EU) nr 1143/2014, ska myndigheten underrätta regeringen om  detta och i övrigt vidta de åtgärder och fatta de beslut som  krävs enligt artikeln.
Arter i unionsförteckningen med stor spridning i Sverige
37 §
Den ansvariga myndigheten ska identifiera vilka arter  i unionsförteckningen som har stor spridning i Sverige i  enlighet med artikel 19.1 i förordning (EU) nr 1143/2014.
Hanteringsåtgärder för arter i unionsförteckningen
38 §
Om en art i unionsförteckningen inte ska utrotas  enligt 36 § eller har stor spridning i Sverige, ska den  ansvariga myndigheten
1. utreda vilka hanteringsåtgärder som krävs enligt artikel 
18.4 eller 19.1-19.3 i förordning (EU) nr 1143/2014,
2. lämna motiverade och konsekvensutredda författningsförslag  till regeringen i fråga om hanteringsåtgärder som förutsätter  ny eller ändrad reglering i lag eller förordning, och
3. besluta om de hanteringsåtgärder som inte förutsätter ny  eller ändrad reglering i lag eller förordning.
39 §
Den ansvariga myndigheten får inom sitt ansvarsområde  meddela föreskrifter om
1. inneslutningsåtgärder som ska vidtas i fall som avses i  artikel 18.4 i förordning (EU) nr 1143/2014, och
2. hanteringsområden och hanteringsåtgärder enligt artikel 19  i samma förordning för arter som finns i unionsförteckningen  och har stor spridning i Sverige.
40 §
Innan den ansvariga myndigheten lämnar förslag eller  beslutar enligt 38 § eller meddelar föreskrifter enligt 39 §  ska myndigheten ge
1. Skogsstyrelsen, Statens jordbruksverk och andra berörda  myndigheter tillfälle att yttra sig, och
2. Sametinget tillfälle att yttra sig, om beslutet eller  förslaget kan antas ha betydelse för rennäringen eller samisk  kultur.
Bestämmelser om allmänhetens deltagande finns i artikel 26 i  förordning (EU) nr 1143/2014. Bestämmelser om strategiska  miljöbedömningar finns i 6 kap. miljöbalken och i  miljöbedömningsförordningen (2017:966).
41 §
Den ansvariga myndigheten ska i ett hanteringsprogram  redovisa de hanteringsåtgärder som till följd av 38 och 39 §§  gäller för en art. Programmet ska hållas aktuellt.
42 §
Länsstyrelsen ska se till att beslutade  hanteringsåtgärder vidtas, om inte annat anges i beslutet  eller i föreskrifter som gäller hanteringen.
Länsstyrelsen får överlåta åt en kommun som begär det att se  till att beslutade hanteringsåtgärder vidtas inom kommunen.
43 §
I fråga om hanteringsåtgärder på mark som omfattas av  skogsvårdslagen (1979:429) och som gäller skogsträdarter som  används för virkesproduktion ska
1. det som sägs i 38-41 §§ om den ansvariga myndigheten och  det som sägs i 42 § om länsstyrelsen i stället gälla  Skogsstyrelsen, och
2. det som sägs i 40 § första stycket 1 om Skogsstyrelsen i  stället gälla den ansvariga myndigheten.
Information om spridningsrisk
44 §
Den ansvariga myndigheten ska fullgöra de  skyldigheter i fråga om underrättelser och information som  följer av artikel 19.5 i förordning (EU) nr 1143/2014. Om det  finns en betydande risk att spridningen av en art påverkar  Norge, ska Norge underrättas.
Återställandeåtgärder
45 §
Länsstyrelsen ska vidta de återställandeåtgärder som  krävs enligt artikel 20 i förordning (EU) nr 1143/2014.
Länsstyrelsen får överlåta åt en kommun som begär det att  vidta återställandeåtgärder inom kommunen.
46 §
Den ansvariga myndigheten får inom sitt ansvarsområde  meddela föreskrifter om åtgärder för att återställa skadade  ekosystem enligt artikel 20 i förordning (EU) nr 1143/2014.
Myndigheten ska ge Statens jordbruksverk tillfälle att yttra  sig innan föreskrifterna meddelas.
Sällskapsdjur som finns i unionsförteckningen
47 §
I fråga om ett sällskapsdjur av en art som finns i  unionsförteckningen, ska den ansvariga myndigheten fullgöra  den informationsskyldighet som följer av artikel 31.2 i  förordning (EU) nr 1143/2014. Informationen ska också riktas  till den som utan att vara ägare är djurhållare.
48 §
Länsstyrelsen ska besluta att ett sällskapsdjur av en  art som finns i unionsförteckningen ska avlivas eller  hanteras på något annat sätt som förhindrar introduktion  eller begränsar spridning, om ägaren inte kan
1. säkerställa att de villkor för att hålla djuret som anges  i artikel 31.1 i förordning (EU) nr 1143/2014 uppfylls, eller
2. överlämna djuret enligt artikel 31.3 och 31.4 i samma  förordning.
Om beslutet inte följs, får länsstyrelsen se till att det  verkställs på ägarens bekostnad.
49 §
Den ansvariga myndigheten får inom sitt ansvarsområde  meddela föreskrifter om att hålla sällskapsdjur med anledning  av artikel 31 i förordning (EU) nr 1143/2014.
Myndigheten ska ge Statens jordbruksverk tillfälle att yttra  sig innan föreskrifterna meddelas.
Kommersiella lager av arter som finns i unionsförteckningen
50 §
Om ett exemplar eller en del av ett exemplar av en  art i unionsförteckningen har reproduktionsförmåga och lagras  kommersiellt med stöd av artikel 32 i förordning (EU) nr 
1143/2014 och den som lagrar inte kan säkerställa att kraven  i den artikeln följs, ska länsstyrelsen besluta att  exemplaret eller delen ska avlivas, förstöras eller hanteras  på något annat sätt som förhindrar introduktion eller  begränsar spridning.
Om beslutet inte följs, får länsstyrelsen se till att det  verkställs på lagerinnehavarens bekostnad.
51 §
Den ansvariga myndigheten får inom sitt ansvarsområde  meddela föreskrifter om att hålla lager med anledning av  artikel 32 i förordning (EU) nr 1143/2014.
Myndigheten ska ge Statens jordbruksverk tillfälle att yttra  sig innan föreskrifterna meddelas.
Rapportering till Europeiska kommissionen
52 §
Naturvårdsverket ska rapportera till Europeiska  kommissionen enligt artikel 24.1 i förordning (EU) nr 
1143/2014 och de genomförandeakter som kommissionen antar  enligt artikel 24.4 samma förordning.
53 §
Havs- och vattenmyndigheten ska i fråga om arter inom  myndighetens ansvarsområde förse Naturvårdsverket med den  information som verket behöver för att fullgöra  rapporteringen enligt 52 §.
54 §
Länsstyrelsen ska bistå med de uppgifter som behövs  för att den ansvariga myndigheten ska kunna fullgöra sitt  ansvar enligt 52 och 53 §§.
55 §
Den ansvariga myndigheten får inom sitt ansvarsområde  meddela föreskrifter för verkställigheten av 52-54 §§.
De ansvariga myndigheternas föreskrifter
56 §
Naturvårdsverket och Havs- och vattenmyndigheten ska  ge varandra tillfälle att yttra sig innan de meddelar  föreskrifter enligt denna förordning.
Tillsyn
57 §
Bestämmelser om tillsyn finns i 26 kap. miljöbalken  och 2 kap. 6, 8 och 10 §§ miljötillsynsförordningen 
(2011:13).
Tillsynsmyndigheten ska utföra de inspektioner som avses i  artikel 8.8 i förordning (EU) nr 1143/2014.
Avgifter
58 §
Bestämmelser om avgifter finns i förordningen 
(1998:940) om avgifter för prövning och tillsyn enligt  miljöbalken.
Straff och förverkande
59 §
Bestämmelser om straff och förverkande finns i 29  kap. miljöbalken.
Överklagande
60 §
Bestämmelser om överklagande finns i 19 kap. 1 §  miljöbalken.
Bilaga Har upphävts genom förordning (2025:840).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.