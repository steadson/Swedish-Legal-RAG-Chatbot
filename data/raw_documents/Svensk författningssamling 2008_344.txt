Title: Lag (2008:344) om hälso- och sjukvård åt asylsökande m.fl.
SFS Number: Svensk författningssamling 2008:344
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008344-om-halso-och-sjukvard-at_sfs-2008-344/
Source Link: http://rkrattsbaser.gov.se/sfst?bet=2008:344
Amendment Register Link: http://rkrattsbaser.gov.se/sfsr?bet=2008:344
Ministry/Authority: Justitiedepartementet L7
Issued: 2008-05-22
Metadata: {"Utfärdad": "2008-05-22", "Ändrad": "t.o.m. SFS 2022:1007"}

==================================================

Lag (2008:344) om hälso- och sjukvård åt asylsökande m.fl.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:344
Departement/myndighet
:   
Justitiedepartementet L7
Utfärdad
:   
2008-05-22
Ändrad
:   
t.o.m. SFS 2022:1007
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna lag finns bestämmelser om regionernas skyldigheter  att, utöver vad som följer av hälso- och sjukvårdslagen 
(2017:30) och tandvårdslagen (1985:125), erbjuda hälso- och  sjukvård och tandvård åt asylsökande och vissa andra  utlänningar.
Lag (2019:930)
.
1 a §
Särskilda bestämmelser om regionernas skyldighet att  erbjuda hälso- och sjukvård samt tandvård till personer som  vistas i Sverige utan stöd av myndighetsbeslut eller  författning finns i lagen (2013:407) om hälso- och sjukvård  till vissa utlänningar som vistas i Sverige utan nödvändiga  tillstånd.
Lag (2019:930)
.
2 §
De föreskrifter som gäller för vård som ges med stöd av  hälso- och sjukvårdslagen (2017:30) eller tandvårdslagen 
(1985:125) gäller även för vård som ges enligt denna lag, om  inte något annat föreskrivs.
Lag (2017:59)
.
3 §
En regions skyldigheter enligt denna lag gäller endast  utlänningar som vistas inom regionen.
Med region avses i denna lag även kommun som inte ingår i en  region.
Lag (2019:930)
.
4 §
Denna lag omfattar utlänningar som
1. har ansökt om uppehållstillstånd i Sverige som flykting  enligt 4 kap. 1 § eller som alternativt skyddsbehövande enligt 
4 kap. 2 § utlänningslagen (2005:716) eller motsvarande äldre  bestämmelser och som inte är folkbokförda här i landet,
2. har ansökt om eller beviljats uppehållstillstånd med  tillfälligt skydd eller uppehållstillstånd efter tillfälligt  skydd med stöd av bestämmelserna i 21 kap. 2, 3, 4 eller 6 §  utlänningslagen och som inte är folkbokförda här i landet,
3. hålls i förvar enligt 10 kap. 1 eller 2 § utlänningslagen  och som inte har placerats i kriminalvårdsanstalt, häkte eller  polisarrest, eller
4. vistas här med stöd av tidsbegränsat uppehållstillstånd  enligt 5 kap. 15 eller 15 d § utlänningslagen.
Sådana utlänningar som avses i första stycket 1 eller 2  omfattas av lagen även om de har meddelats ett beslut om  avvisning eller utvisning. Det gäller dock inte en utlänning  som håller sig undan så att beslutet inte kan verkställas.
Lag (2022:1007)
.
Vårdens omfattning
5 §
En region ska erbjuda sådana utlänningar som avses i 4 §  första stycket 1-3 och som inte har fyllt 18 år, vård i samma  omfattning som erbjuds den som är bosatt inom regionen.
Vård i den omfattning som avses i första stycket ska även  erbjudas utlänningar som avses i 4 § första stycket 4.
Lag (2019:930)
.
6 §
En region ska erbjuda utlänningar som avses i 4 § första  stycket 1-3 och som har fyllt 18 år, vård som inte kan anstå,  mödrahälsovård, vård vid abort och preventivmedelsrådgivning.
Lag (2019:930)
.
Hälsoundersökning
7 §
En region ska, om det inte är uppenbart obehövligt,  erbjuda utlänningar som avses i 4 § en hälsoundersökning. Ett  sådant erbjudande ska lämnas när en utlänning som avses i 4 §  första stycket 1 eller 2 har etablerat boende inom regionen.  Övriga utlänningar ska erbjudas hälsoundersökning så snart det  lämpligen kan ske.
Lag (2019:930)
.
8 §
Regeringen eller den myndighet som regeringen bestämmer meddelar föreskrifter om hälsoundersökningar.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.