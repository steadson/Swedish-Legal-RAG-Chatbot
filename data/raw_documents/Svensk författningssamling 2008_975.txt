Title: Förordning (2008:975) om uppgiftsskyldighet i vissa fall på 
socialtjänstens område
SFS Number: Svensk författningssamling 2008:975
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2008975-om-uppgiftsskyldighet-i_sfs-2008-975/
Source Link: http://rkrattsbaser.gov.se/sfst?bet=2008:975
HTML Document Link: None
Amendment Register Link: http://rkrattsbaser.gov.se/sfsr?bet=2008:975
Ministry/Authority: Socialdepartementet
Issued: 2008-11-20
Metadata: {"Utfärdad": "2008-11-20", "Ändrad": "t.o.m. SFS 2025:488"}

==================================================

Förordning (2008:975) om uppgiftsskyldighet i vissa fall på 
socialtjänstens område
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
: 
2008:975
Departement/myndighet
: 
Socialdepartementet
Utfärdad
: 
2008-11-20
Ändrad
: 
t.o.m. SFS 2025:488
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller bestämmelser om vilka uppgifter som Centrala studiestödsnämnden, Försäkringskassan, arbetslöshetskassorna, Arbetsförmedlingen, Skatteverket och Pensionsmyndigheten ska lämna till socialnämnden enligt 
15 kap. 10-12 §§ socialtjänstlagen (2025:400).
Förordning (2025:488).
2 §
Socialnämnden har rätt att hos Centrala studiestödsnämnden ta del av följande uppgifter om enskilda:
1. namn, personnummer och i förekommande fall samordningsnummer,
2. att en ansökan om studiestöd har lämnats in,
3. vilken form av studiestöd som har sökts, beviljats respektive betalats ut,
4. för vilken tidsperiod studiestöd har sökts, beviljats respektive betalats ut,
5. omfattningen av studiestöd,
6. med vilket belopp studiestöd har beviljats eller betalats ut fördelat på form av stöd,
7. med vilket belopp lån till hemutrustning för flyktingar och vissa andra utlänningar har beviljats eller betalats ut,
8. datum för utbetalning av studiestöd eller lån till hemutrustning för flyktingar och vissa andra utlänningar, och
9. att beviljat eller utbetalt studiestöd i form av studiemedel avser studier på grundskolenivå.
Om det finns skäl för det ska Centrala studiestödsnämnden på eget initiativ lämna uppgifter som avses i första stycket till socialnämnden. Förordning (2022:870).
3 §
Socialnämnden har rätt att hos Försäkringskassan ta del av följande uppgifter om enskilda:
1. namn, personnummer och i förekommande fall samordningsnummer,
2. att en anmälan eller ansökan om förmån, ersättning eller annat stöd har lämnats in,
3. vilken förmån, ersättning eller annat stöd som har beviljats,
4. under vilken tidsperiod och i vilken omfattning en förmån, ersättning eller annat stöd utges eller har utgetts,
5. vilket belopp som har betalats ut, och
6. datum för utbetalning.
Om det finns skäl för det ska Försäkringskassan på eget initiativ lämna uppgifter som avses i första stycket till socialnämnden.
4 §
Socialnämnden har rätt att hos en arbetslöshetskassa ta del av följande uppgifter om enskilda:
1. namn, personnummer och i förekommande fall samordningsnummer,
2. att en ansökan om arbetslöshetsersättning har lämnats in och vilken månad den avser,
3. beslut om rätt till arbetslöshetsersättning, ersättningsperiodens längd och antalet förbrukade ersättningsdagar i ersättningsperioden,
4. med vilket belopp arbetslöshetsersättning har betalats ut eller ska betalas ut,
5. vilken månad utbetalningen enligt 4 avser och hur många ersättningsdagar som förbrukades under månaden,
6. datum för utbetalning av arbetslöshetsersättning, och
7. beslut om avstängning från rätt till arbetslöshetsersättning enligt 7 kap. 2-4 §§ lagen (2024:506) om arbetslöshetsförsäkring och beslut om frånkännande av rätt till arbetslöshetsersättning enligt 7 kap. 12 § samma lag.
Om det finns skäl för det ska en arbetslöshetskassa på eget initiativ lämna uppgifter som avses i första stycket till socialnämnden. Förordning (2024:1362).
5 §
Socialnämnden har rätt att hos Arbetsförmedlingen ta del av följande uppgifter om enskilda:
1. namn, personnummer och i förekommande fall samordningsnummer,
2. från och med vilken dag en person är anmäld eller inte längre anmäld som arbetssökande hos Arbetsförmedlingen,
3. en arbetssökandes tillhörighet till arbetslöshetskassa enligt registrering,
4. om en person är registrerad som öppet arbetslös eller som arbetssökande med förhinder alternativt, om personen är registrerad under annan sökandekategori,
5. om en person deltar i ett arbetsmarknadspolitiskt program och under vilken tidsperiod, och
6. datum när en persons senaste aktivitetsrapport kom in till Arbetsförmedlingen.
Om det finns skäl för det ska Arbetsförmedlingen på eget initiativ lämna uppgifter som avses i första stycket till socialnämnden. Förordning (2017:836).
6 §
Socialnämnden har rätt att hos Skatteverket ta del av följande uppgifter om enskilda:
1. namn, personnummer och i förekommande fall samordningsnummer,
2. sammanlagda intäktsposter och överskott i inkomstslaget kapital enligt inkomstskattelagen (1999:1229), och
3. belopp och datum för återbetalning av skatt enligt skatteförfarandelagen (2011:1244).
Om det finns skäl för det ska Skatteverket på eget initiativ lämna uppgifter som avses i första stycket till socialnämnden. Förordning (2011:1470).
7 §
Socialnämnden har rätt att hos Pensionsmyndigheten ta del av följande uppgifter om enskilda:
1. namn, personnummer och i förekommande fall samordningsnummer,
2. att en anmälan eller ansökan om förmån, ersättning eller annat stöd har lämnats in,
3. vilken förmån, ersättning eller annat stöd som har beviljats,
4. under vilken tidsperiod och i vilken omfattning en förmån, ersättning eller annat stöd utges eller har utgetts,
5. vilket belopp som har betalats ut, och
6. datum för utbetalning.
Om det finns skäl för det ska Pensionsmyndigheten på eget initiativ lämna uppgifter som avses i första stycket till socialnämnden. Förordning (2009:1200).
Övergångsbestämmelser
2011:1470
1. Denna förordning träder i kraft den 1 januari 2012.
2. Äldre bestämmelser gäller fortfarande för uppgifter om belopp och datum för återbetalning av skatt enligt skattebetalningslagen (1997:483).
2017:836
1. Denna förordning träder i kraft den 1 januari 2018.
2. För uppgifter om etableringsersättning enligt den upphävda lagen (2010:197) om etableringsinsatser för vissa nyanlända invandrare gäller 5 § i den äldre lydelsen.
2024:1362
1. Denna förordning träder i kraft den 1 oktober 2025.
2. Äldre bestämmelser gäller fortfarande för uppgifter om arbetslöshetsersättning enligt den upphävda lagen (1997:238) om arbetslöshetsförsäkring.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.