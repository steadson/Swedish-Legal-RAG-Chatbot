Title: Förordning (2007:991) med instruktion för Överklagandenämnden för högskolan
SFS Number: Svensk författningssamling 2007:991
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007991-med-instruktion-for_sfs-2007-991/
Source Link: http://rkrattsbaser.gov.se/sfst?bet=2007:991
Amendment Register Link: http://rkrattsbaser.gov.se/sfsr?bet=2007:991
Ministry/Authority: Utbildningsdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2015:547"}

==================================================

Förordning (2007:991) med instruktion för Överklagandenämnden för högskolan
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:991
Departement/myndighet
:   
Utbildningsdepartementet
Utfärdad
:   
2007-11-22
Ändrad
:   
t.o.m. SFS 2015:547
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Överklagandenämnden för högskolan har till uppgift att  pröva överklaganden av vissa beslut
1. inom universitetens och högskolornas område,
2. inom yrkeshögskolan, och
3. om kvalifikationer enligt förordningen (2015:545) om  referensram för kvalifikationer för livslångt lärande.
Förordning (2015:547).
Ledning
2 §
Myndigheten leds av en nämnd.
3 §
Vid prövning av överklaganden av beslut enligt 1 § 1 och 
2 ska nämnden bestå av åtta ledamöter.
Vid prövning av överklaganden av beslut enligt 1 § 3 ska  nämnden bestå av tio ledamöter. Förordning (2015:547).
4 §
Ordföranden och vice ordföranden ska vara eller ha varit  ordinarie domare. Av de andra ledamöterna ska minst tre vara  jurister. Regeringen utser vice ordföranden.
Det ska finnas högst tre ersättare som kan träda in i nämnden  när någon annan ledamot än ordföranden har förhinder. En av  dessa ersättare ska vara jurist. Ersättarna utses av  regeringen för en bestämd tid.
Vid prövning av överklaganden av beslut enligt 1 § 3 ska,  utöver vad som anges i första och andra styckena, minst två  av ledamöterna ha särskild sakkunskap om utbildning inom den  privata sektorn eller inom folkbildningen. För dessa  ledamöter ska det finnas minst en ersättare.
Förordning (2015:547).
Organisation
5 §
Universitetskanslersämbetet upplåter lokaler och sköter administrativa, föredragande och handläggande uppgifter åt nämnden. Förordning (2012:722).
Beslutförhet
6 §
Vid prövning av överklaganden av beslut enligt 1 § 1 och 
2 är nämnden beslutsför när ordföranden och minst tre andra  ledamöter, varav minst en jurist, är närvarande.
Vid prövning av överklaganden av beslut enligt 1 § 3 är  nämnden beslutsför när ordföranden och minst tre andra  ledamöter, varav minst en jurist och minst en som har  särskild sakkunskap om utbildning inom den privata sektorn  eller inom folkbildningen, är närvarande.  Förordning (2015:547).
Undantag från myndighetsförordningen
7 §
Följande bestämmelser i myndighetsförordningen (2007:515)
ska inte tillämpas på nämnden:
7 § om medverkan i EU-arbetet och annat internationellt samarbete,
15 § om beslutförhet,
23 och 24 §§ om anställningar,
27 § om rätt att företräda staten vid domstol, och
28 § om åtgärder med anledning av Riksrevisionens revisionsberättelse.
Övergångsbestämmelser
2009:138
Denna förordning träder i kraft den 15 april 2009. Äldre bestämmelser gäller fortfarande för beslut inom kvalificerad yrkesutbildning som bedrivs med stöd av punkten 2 eller 3 i ikraftträdande- och övergångsbestämmelserna till lagen
(2009:128) om yrkeshögskolan.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.