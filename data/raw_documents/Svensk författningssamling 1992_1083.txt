Title: Förordning (1992:1083) om viss uppgiftsskyldighet för huvudmännen inom skolväsendet m.m.
SFS Number: Svensk författningssamling 1992:1083
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19921083-om-viss-uppgiftsskyldighet_sfs-1992-1083/
Source Link: http://rkrattsbaser.gov.se/sfst?bet=1992:1083
Amendment Register Link: http://rkrattsbaser.gov.se/sfsr?bet=1992:1083
Ministry/Authority: Utbildningsdepartementet
Issued: 1992-11-19
Metadata: {"Utfärdad": "1992-11-19", "Ändrad": "t.o.m. SFS 2017:1110"}

==================================================

Förordning (1992:1083) om viss uppgiftsskyldighet för huvudmännen inom skolväsendet m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:1083
Departement/myndighet
:   
Utbildningsdepartementet
Utfärdad
:   
1992-11-19
Ändrad
:   
t.o.m. SFS 2017:1110
Övrig text
:   
Rättelseblad 2004:597 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Statens skolverk får meddela föreskrifter om vilka uppgifter och vilken verksamhetsredovisning som ska lämnas för uppföljning och utvärdering enligt 26 kap. 25 § skollagen
(2010:800).
Föreskrifterna ska begränsas till vad som behövs för en effektiv uppföljning och utvärdering av de mål som har bestämts av riksdagen eller regeringen för utbildning inom skolväsendet och i särskilda utbildningsformer samt för annan pedagogisk verksamhet. Förordning (2011:570).
1 a §
Ny beteckning 3 § genom förordning (2012:167).
2 §
Statens skolverk får meddela ytterligare föreskrifter om skyldigheten enligt 26 kap. 28 § första stycket skollagen
(2010:800) för huvudmannen för en fristående skola att bevara elevlösningar av de nationella proven. Förordning (2012:167).
3 §
Statens skolinspektion får besluta att huvudmän inom  skolväsendet ska lämna uppgifter om vid en skolenhet  genomförda och rättade eller bedömda nationella prov som  avses i 9 kap., 11 kap. eller 12 kap. skolförordningen 
(2011:185) och i 8 kap. gymnasieförordningen (2010:2039).
Uppgiftsskyldigheten ska fullgöras genom att huvudmännen  överlämnar kopior av rättade eller bedömda elevlösningar av  prov som har genomförts vid skolenheten till  Skolinspektionen.
Skolinspektionen får meddela föreskrifter om verkställigheten  av denna paragraf. Förordning (2017:1110).
4 §
Om en huvudman inte fullgör sina skyldigheter enligt 3 §
får Statens skolinspektion vid vite förelägga huvudmannen att fullgöra sina skyldigheter.
Ett beslut om vitesföreläggande får överklagas hos regeringen.
Förordning (2012:167).
Övergångsbestämmelser
2008:404
1. Denna förordning träder i kraft den 1 juli 2008.
2. Äldre bestämmelser gäller fortfarande för uppgifter som lämnas av huvudmannen för sådan utbildning vid resurscenter som anordnas för elever som före den 1 juli 2008 har tagits emot för att fullgöra utbildning enligt 10 kap. 3 a § skollagen
(1985:1100).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.