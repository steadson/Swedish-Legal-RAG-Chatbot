Title: Förordning (1977:440) om kommunal energiplanering
SFS Number: Svensk författningssamling 1977:440
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1977440-om-kommunal-energiplanering_sfs-1977-440/
Source Link: http://rkrattsbaser.gov.se/sfst?bet=1977:440
Amendment Register Link: http://rkrattsbaser.gov.se/sfsr?bet=1977:440
Ministry/Authority: Klimat- och näringslivsdepartementet RSE
Issued: 1977-06-09
Metadata: {"Utfärdad": "1977-06-09", "Ändrad": "t.o.m. SFS 1997:883"}

==================================================

Förordning (1977:440) om kommunal energiplanering
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1977:440
Departement/myndighet
:   
Klimat- och näringslivsdepartementet RSE
Utfärdad
:   
1977-06-09
Ändrad
:   
t.o.m. SFS 1997:883
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Kommunernas skyldigheter att lämna uppgifter enligt 7 §
lagen (1977:439) om kommunal energiplanering skall fullgöras då Statens energimyndighet begär det.
Uppgifterna skall lämnas på det sätt som energimyndigheten bestämmer efter samråd med berörda myndigheter och organisationer.
Energimyndigheten får endast efter tillstånd av regeringen i varje särskilt fall fordra in mer omfattande uppgifter om kommunernas energiplanering. Förordning (1997:883).
2 §
Uppgift som begäres enligt 1 § skall vara av väsentlig betydelse för statlig central eller regional planering och avse
1. rådande förhållanden av väsentlig betydelse för energiförbrukningen, energitillförseln eller energihushållningen,
2. kommunens bedömning av utvecklingen på energiområdet,
3. de åtgärder som kommunen avser att vidtaga och som i väsentlig mån påverkar energiförbrukningen, energitillförseln eller energihushållningen.
3 §
Statens energimyndighet skall underrätta kommunerna om innehållet i de riktlinjer för energipolitiken som statsmakterna fastställer samt bistå dem med råd och upplysningar i frågor som gäller tillämpningen av lagen
(1977:439) om kommunal energiplanering. Förordning (1997:883).
4 §
Statens energimyndighet skall delge berörd länsstyrelse uppgift som har inhämtats enligt 1 §. Förordning (1997:883).
5 §
Mot beslut varigenom kommun har ålagts att lämna uppgifter enligt 7 § lagen (1977:439) om kommunal energiplanering föres talan hos regeringen genom besvär.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.