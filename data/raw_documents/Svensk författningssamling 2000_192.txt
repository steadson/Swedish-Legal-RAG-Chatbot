Title: Lag (2000:192) om allmänna pensionsfonder (AP-fonder)
SFS Number: Svensk författningssamling 2000:192
URL: https://www.riksdagen.se/sv/dokument-och-lagar/dokument/svensk-forfattningssamling/lag-2000192-om-allmanna-pensionsfonder_sfs-2000-192/
Source Link: http://rkrattsbaser.gov.se/sfst?bet=2000:192
Amendment Register Link: http://rkrattsbaser.gov.se/sfsr?bet=2000:192
Ministry/Authority: Finansdepartementet FMA FPM
Issued: 2000-04-13
Metadata: {"Utfärdad": "2000-04-13", "Ändrad": "t.o.m. SFS 2025:377"}

==================================================

Lag (2000:192) om allmänna pensionsfonder (AP-fonder)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2000:192
Departement/myndighet
:   
Finansdepartementet FMA FPM
Utfärdad
:   
2000-04-13
Ändrad
:   
t.o.m. SFS 2025:377
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
FÖRSTA  AVDELNINGEN
1 kap. Inledande bestämmelser
ANDRA  AVDELNINGEN
2 kap. Medelstilldelning och pensionsutbetalningar m.m.
3 kap. Fondernas ledning
4 kap. Medelsförvaltningen
TREDJE  AVDELNINGEN
5 kap. Förvaltningen av premiepensionsmedel
FJÄRDE  AVDELNINGEN
6 kap. Redovisning och revision m.m.
7 kap. Övriga bestämmelser
Övergångsbestämmelser
FÖRSTA  AVDELNINGEN
1 kap. Inledande bestämmelser
Allmänna pensionsfonder
1 §
/Upphör att gälla U:2026-01-01/
I denna lag finns bestämmelser om fem från varandra oberoende statliga myndigheter som förvaltar medel inom försäkringen för inkomstgrundad ålderspension. Dessa är Första AP-fonden, Andra AP-fonden, Tredje AP-fonden, Fjärde AP-fonden och Sjunde AP-fonden.
Dessutom finns Sjätte AP-fonden som förvaltar medel inom försäkringen för inkomstgrundad ålderspension. Den fondens verksamhet regleras i lagen (2000:193) om Sjätte AP-fonden.
1 §
/Träder i kraft I:2026-01-01/
I denna lag finns bestämmelser om fyra från varandra  oberoende statliga myndigheter som förvaltar medel inom  försäkringen för inkomstgrundad ålderspension. Dessa är Andra  AP-fonden, Tredje AP-fonden, Fjärde AP-fonden och Sjunde AP-
fonden.
Lag (2025:376)
.
2 §
/Upphör att gälla U:2026-01-01/
Första-Fjärde AP-fonderna förvaltar de medel som enligt 6 § lagen (2000:981) om fördelning av socialavgifter, 8 § lagen (1998:676) om statlig ålderspensionsavgift och 6 § lagen (1994:1744) om allmän pensionsavgift ska föras till Första-Fjärde AP-fonderna.
Sjunde AP-fonden förvaltar de medel som enligt 64 kap. 18 §
första stycket 2 socialförsäkringsbalken ska föras till fonder som förvaltas av Sjunde AP-fonden.
Lag (2010:1281)
.
2 §
/Träder i kraft I:2026-01-01/
Andra-Fjärde AP-fonderna förvaltar de medel som enligt 6 §  lagen (2000:981) om fördelning av socialavgifter, 8 § lagen 
(1998:676) om statlig ålderspensionsavgift och 6 § lagen 
(1994:1744) om allmän pensionsavgift ska föras till Andra-
Fjärde AP-fonderna.
Sjunde AP-fonden förvaltar de medel som enligt 64 kap. 18 §  första stycket 2 socialförsäkringsbalken ska föras till fonder  som förvaltas av Sjunde AP-fonden.
Lag (2025:376)
.
Ansvar för AP-fondernas förbindelser
3 §
Avtal och andra rättshandlingar som en AP-fond ingår är bindande för staten. Detta gäller dock inte om motparten insåg eller borde ha insett att avtalet eller rättshandlingen inte föll inom fondens verksamhetsområde eller att den som handlat för fonden överskred sin befogenhet.
Innebörden av vissa uttryck
4 §
I denna lag betyder
1. EES: Europeiska ekonomiska samarbetsområdet,
2. fastighetsbolag: ett bolag som har till huvudsakligt  ändamål att äga eller förvalta fast egendom eller tomträtt,  och
3. riskkapitalföretag: ett företag som har till huvudsakligt  ändamål att
- äga och förvalta aktier eller andra andelar som inte handlas  på en handelsplats eller en motsvarande marknadsplats utanför  EES, eller
- lämna och förvalta krediter till andra än konsumenter.
Lag (2022:1547)
.
ANDRA  AVDELNINGEN
/Rubriken upphör att gälla U:2026-01-01/
BESTÄMMELSER OM FÖRSTA-FJÄRDE AP-FONDERNA
/Rubriken träder i kraft I:2026-01-01/
BESTÄMMELSER OM ANDRA-FJÄRDE AP-FONDERNA
2 kap. Medelstilldelning och pensionsutbetalningar m.m.
Medelstilldelning
1 §
/Upphör att gälla U:2026-01-01/
Försäkringskassan ska omgående till Pensionsmyndigheten överföra de medel som enligt 6 § lagen (2000:981) om fördelning av socialavgifter ska föras till Första-Fjärde AP-
fonderna. Pensionsmyndigheten ska omgående till var och en av Första-Fjärde AP-fonderna överföra en fjärdedel av de medel som enligt 6 § lagen om fördelning av socialavgifter, 8 §
lagen (1998:676) om statlig ålderspensionsavgift och 6 § lagen
(1994:1744) om allmän pensionsavgift ska föras till dessa fonder.
Lag (2011:1074)
.
1 §
/Träder i kraft I:2026-01-01/
Försäkringskassan ska omgående till Pensionsmyndigheten  överföra de medel som enligt 6 § lagen (2000:981) om  fördelning av socialavgifter ska föras till Andra-Fjärde AP-
fonderna. Pensionsmyndigheten ska omgående till var och en av  Andra-Fjärde AP-fonderna överföra en tredjedel av de medel som  enligt 6 § lagen om fördelning av socialavgifter, 8 § lagen 
(1998:676) om statlig ålderspensionsavgift och 6 § lagen 
(1994:1744) om allmän pensionsavgift ska föras till dessa  fonder.
Lag (2025:376)
.
Pensionsutbetalningar
2 §
/Upphör att gälla U:2026-01-01/
Pensionsmyndigheten ska, i den mån andra medel inte står till förfogande, från Första-Fjärde AP-fonderna rekvirera de medel som behövs för att finansiera försäkringen för inkomstpension och tilläggspension enligt socialförsäkringsbalken.
Pensionsmyndigheten ska också från fonderna rekvirera de medel som behövs för att föra över värdet av pensionsrätt för inkomstpension och värdet av rätt till tilläggspension enligt lagen (2002:125) om överföring av värdet av pensionsrättigheter till och från Europeiska gemenskaperna.
Vid tillämpningen av första och andra styckena ska var och en av fonderna tillskjuta en fjärdedel av medlen.
Lag (2010:1281)
.
2 §
/Träder i kraft I:2026-01-01/
Pensionsmyndigheten ska, om andra medel inte står till  förfogande, från Andra-Fjärde AP-fonderna rekvirera de medel  som behövs för att finansiera försäkringen för inkomstpension  och tilläggspension enligt socialförsäkringsbalken.
Pensionsmyndigheten ska också från fonderna rekvirera de medel  som behövs för att föra över värdet av pensionsrätt för  inkomstpension och värdet av rätt till tilläggspension enligt  lagen (2002:125) om överföring av värdet av  pensionsrättigheter till och från Europeiska gemenskaperna.
Vid tillämpningen av första och andra styckena ska var och en  av fonderna tillskjuta en tredjedel av medlen.
Lag (2025:376)
.
Kostnaderna för verksamheten
3 §
/Upphör att gälla U:2026-01-01/
Var och en av Första-Fjärde AP-fonderna skall med de medel fonden förvaltar svara för kostnaderna för sin verksamhet och för revision av fondförvaltningen.
3 §
/Träder i kraft I:2026-01-01/
Var och en av Andra-Fjärde AP-fonderna ska med de medel  fonden förvaltar svara för kostnaderna för sin verksamhet och  för revision av fondförvaltningen.
Lag (2025:376)
.
Lånerätt
4 §
/Upphör att gälla U:2026-01-01/
Om de medel som någon av Första-Fjärde AP-fonderna förvaltar inte räcker till för att fonden skall kunna fullgöra sina skyldigheter enligt denna lag, får fonden låna medel i Riksgäldskontoret.
4 §
/Träder i kraft I:2026-01-01/
Om de medel som någon av Andra-Fjärde AP-fonderna  förvaltar inte räcker till för att fonden ska kunna fullgöra  sina skyldigheter enligt denna lag, får fonden låna medel i  Riksgäldskontoret.
Lag (2025:376)
.
3 kap. Fondernas ledning
Styrelsen
1 §
/Upphör att gälla U:2026-01-01/
För var och en av Första-Fjärde AP-fonderna skall det finnas en styrelse. Varje styrelse skall bestå av nio ledamöter.
Styrelsen ansvarar för fondens organisation och förvaltningen av fondens medel.
Styrelsen företräder fonden. Detta gäller också inför domstol.
1 §
/Träder i kraft I:2026-01-01/
För var och en av Andra-Fjärde AP-fonderna ska det finnas  en styrelse. Varje styrelse ska bestå av högst nio ledamöter.
Styrelsen ansvarar för fondens organisation och förvaltningen  av fondens medel.
Styrelsen företräder fonden. Detta gäller också inför domstol.
Lag (2025:376)
.
Hur ledamöter utses
2 §
/Upphör att gälla U:2026-01-01/
Styrelsens ledamöter utses av regeringen.
Ledamöterna ska utses på grundval av sin kompetens att främja fondförvaltningen.
Ledamöterna ska vara svenska medborgare. Den som är underårig eller som har förvaltare enligt 11 kap. 7 § föräldrabalken får inte vara ledamot. Detsamma gäller den som är i konkurs eller har näringsförbud enligt lagen (2014:836) om näringsförbud.
Lag (2014:847)
.
2 §
/Träder i kraft I:2026-01-01/
Styrelsens ledamöter utses av regeringen.
Ledamöterna ska utses på grundval av sin kompetens att främja  fondförvaltningen. Styrelsen i sin helhet ska ha hög kompetens  i kapitalförvaltning och tillräcklig kompetens inom områdena
- finansiell ekonomi,
- hållbarhet,
- illikvida tillgångar,
- intern styrning och kontroll,
- ledarskap,
- makroekonomi,
- offentlig förvaltning,
- pensionssystem, och
- ägarstyrning.
Ledamöterna ska vara svenska medborgare. Den som är underårig  eller som har förvaltare enligt 11 kap. 7 § föräldrabalken får  inte vara ledamot. Detsamma gäller den som är i konkurs eller  har näringsförbud enligt lagen (2014:836) om näringsförbud.
Lag (2025:376)
.
3 §
Av styrelseledamöterna föreslås två av organisationer som företräder arbetstagarintressen och två av organisationer som företräder arbetsgivarintressen. Om sådant förslag inte lämnas, får regeringen ändå utse ledamot. Dessförinnan skall organisationen ha getts tillfälle att lämna ett förslag.
Motsvarande gäller om en organisation föreslår någon som inte uppfyller kraven i 2 § andra och tredje styckena.
Regeringen utser bland de ledamöter som inte har föreslagits av organisationer en till ordförande och en till vice ordförande.
Mandattid
4 §
En styrelseledamot utses längst för tiden till dess resultaträkning och balansräkning fastställts under tredje kalenderåret efter det år då ledamoten utsågs.
Hur ledamöter entledigas
5 §
Regeringen får entlediga en ledamot i förtid. En ledamot skall entledigas i förtid, om ledamoten eller den som enligt 3 § första stycket föreslagit ledamoten, begär det. Om en ledamot entledigas eller hans uppdrag annars upphör i förtid, skall en ny ledamot utses enligt 2 och 3 §§ för den återstående tiden.
Sammanträden
6 §
Ordföranden skall se till att styrelsen sammanträder i den omfattning som behövs. Om en styrelseledamot begär det, skall ordföranden sammankalla styrelsen.
Kallelse till sammanträde utfärdas av ordföranden. I kallelsen skall de ärenden anges som skall förekomma vid sammanträdet.
Beslut
7 §
/Upphör att gälla U:2026-01-01/
En styrelse är beslutför om fler än hälften av antalet ledamöter är närvarande. Vid bedömningen av om styrelsen är beslutför skall styrelseledamöter som är jäviga enligt 8 §
anses som inte närvarande. Beslut får inte fattas i ett ärende, om inte såvitt möjligt samtliga ledamöter dels har fått tillfälle att delta i ärendets behandling, dels har fått ett tillfredsställande underlag för att avgöra ärendet.
Som styrelsens beslut gäller den mening som fler än hälften av de närvarande röstar för vid sammanträdet eller, vid lika röstetal, den mening som ordföranden ansluter sig till. Är styrelsen inte fulltalig, skall de som röstar för beslutet dock utgöra fler än en tredjedel av hela antalet styrelseledamöter.
Vid styrelsens sammanträden skall protokoll föras. Protokollet undertecknas av ordföranden och den ledamot som styrelsen utser. Om någon ledamot i samband med beslut anmäler skiljaktig mening, skall denna antecknas i protokollet.
7 §
/Träder i kraft I:2026-01-01/
En styrelse är beslutsför om fler än hälften av antalet  ledamöter är närvarande. Vid bedömningen av om styrelsen är  beslutsför ska styrelseledamöter som är jäviga enligt 8 §  anses som inte närvarande. Beslut får inte fattas i ett  ärende, om inte samtliga ledamöter, för det fall det är  möjligt, har
1. fått tillfälle att delta i ärendets behandling, och
2. fått ett tillfredsställande underlag för att avgöra  ärendet.
Som styrelsens beslut gäller den mening som fler än hälften av  de närvarande röstar för vid sammanträdet eller, vid lika  röstetal, den mening som ordföranden ansluter sig till. Är  styrelsen inte fulltalig, ska de som röstar för beslutet dock  utgöra fler än en tredjedel av hela antalet styrelseledamöter.
Vid styrelsens sammanträden ska protokoll föras. Protokollet  undertecknas av ordföranden och den ledamot som styrelsen  utser. Om någon ledamot i samband med beslut anmäler  skiljaktig mening, ska denna antecknas i protokollet.  Protokollet får undertecknas med en sådan avancerad  elektronisk underskrift som avses i artikel 3 i  Europaparlamentets och rådets förordning (EU) nr 910/2014 av  den 23 juli 2014 om elektronisk identifiering och betrodda  tjänster för elektroniska transaktioner på den inre marknaden  och om upphävande av direktiv 1999/93/EG.
Lag (2025:376)
.
Jäv
8 §
En styrelseledamot får inte handlägga en fråga om
1. avtal mellan styrelseledamoten och fonden,
2. avtal mellan fonden och tredje man, om styrelseledamoten i frågan har ett väsentligt intresse som kan strida mot fondens, eller
3. avtal mellan fonden och en juridisk person som styrelseledamoten ensam eller tillsammans med någon annan får företräda.
Bestämmelsen i första stycket 3 gäller inte om fondens motpart är ett företag i vilket fonden innehar fler än hälften av rösterna för samtliga aktier eller andelar i den juridiska personen.
Med avtal som avses i första och andra styckena jämställs rättegång eller annan talan.
Uppdrag att handla på styrelsens vägnar
9 §
/Upphör att gälla U:2026-01-01/
Styrelsen skall utse en person som skall ha hand om den löpande förvaltningen enligt styrelsens riktlinjer och anvisningar. Denne skall utses på grundval av sin kompetens att främja fondförvaltningen.
9 §
/Träder i kraft I:2026-01-01/
Styrelsen ska utse en verkställande direktör som ska ha  hand om den löpande förvaltningen enligt styrelsens riktlinjer  och anvisningar. Den verkställande direktören ska utses på  grundval av sin kompetens att främja fondförvaltningen.
Lag (2025:376)
.
10 §
/Upphör att gälla U:2026-01-01/
Styrelsen får uppdra åt en enskild ledamot, åt den som enligt 9 § skall ha hand om den löpande förvaltningen eller åt någon annan att avgöra ärenden. Styrelsen skall ange vilken behörighet som ett sådant uppdrag medför. Beträffande den som inte är styrelseledamot gäller vad som sägs i 2 § tredje stycket andra och tredje meningarna samt 8 §.
10 §
/Träder i kraft I:2026-01-01/
Styrelsen får uppdra åt en enskild ledamot, åt den  verkställande direktören eller åt någon annan att avgöra  ärenden. Styrelsen ska ange vilken behörighet som ett sådant  uppdrag medför. För den som inte är styrelseledamot gäller vad  som sägs i 2 § tredje stycket andra och tredje meningarna samt 
8 §.
Lag (2025:376)
.
Ersättning
11 §
Regeringen bestämmer arvoden och andra ersättningar till ledamöterna i styrelserna.
4 kap. Medelsförvaltningen
Mål för placeringsverksamheten
1 §
/Upphör att gälla U:2026-01-01/
Första-Fjärde AP-fonderna ska förvalta fondmedlen på  sådant sätt att de blir till största möjliga nytta för  försäkringen för inkomstgrundad ålderspension.
Den totala risknivån i fondernas placeringar ska vara låg.  Fondmedlen ska, vid vald risknivå, placeras så att  långsiktigt hög avkastning uppnås.
Lag (2018:2013)
.
1 §
/Träder i kraft I:2026-01-01/
Andra-Fjärde AP-fonderna ska förvalta fondmedlen på sådant  sätt att de blir till största möjliga nytta för försäkringen  för inkomstgrundad ålderspension.
Den totala risknivån i fondernas placeringar ska vara låg.  Fondmedlen ska, vid vald risknivå, placeras så att långsiktigt  hög avkastning uppnås.
Lag (2025:376)
.
1 a §
/Upphör att gälla U:2026-01-01/
Första-Fjärde AP-fonderna ska förvalta fondmedlen på  ett föredömligt sätt genom ansvarsfulla investeringar och  ansvarsfullt ägande. Vid förvaltningen ska särskild vikt  fästas vid hur en hållbar utveckling kan främjas utan att det  görs avkall på målet i 1 §.
Lag (2018:2013)
.
1 a §
/Träder i kraft I:2026-01-01/
Andra-Fjärde AP-fonderna ska förvalta fondmedlen på ett  föredömligt sätt genom ansvarsfulla investeringar och  ansvarsfullt ägande. Vid förvaltningen ska särskild vikt  fästas vid hur en hållbar utveckling kan främjas utan att det  görs avkall på målet i 1 §.
Lag (2025:376)
.
1 b §
/Upphör att gälla U:2026-01-01/
Första-Fjärde AP-fonderna ska i sin  placeringsverksamhet ha nödvändig beredskap för att kunna  överföra medel till Pensionsmyndigheten enligt 2 kap. 2 §.
Lag (2018:2013)
.
1 b §
/Träder i kraft I:2026-01-01/
Andra-Fjärde AP-fonderna ska i sin placeringsverksamhet  ha nödvändig beredskap för att kunna överföra medel till  Pensionsmyndigheten enligt 2 kap. 2 §.
Lag (2025:376)
.
1 c §
Har betecknats 1 kap. 4 § genom
lag (2022:1547)
.
Verksamhetsplan
2 §
/Upphör att gälla U:2026-01-01/
Var och en av Första-Fjärde AP-fonderna ska årligen  fastställa en verksamhetsplan. Denna ska innehålla riktlinjer  för placeringsverksamheten och för utövande av rösträtt i  enskilda företag samt en riskhanteringsplan.
Riktlinjerna för placeringsverksamheten ska innehålla  strategier för hur målen i 1 och 1 a §§ ska uppnås.
Riskhanteringsplanen ska beskriva de huvudsakliga risker som  är förenade med placeringsverksamheten och hur dessa risker  ska hanteras. Det ska vidare finnas interna instruktioner för  hantering av dessa risker. Riskhanteringsplanen och  instruktionerna ska följas upp löpande.
Lag (2018:2013)
.
2 §
/Träder i kraft I:2026-01-01/
Var och en av Andra-Fjärde AP-fonderna ska årligen  fastställa en verksamhetsplan. Denna ska innehålla riktlinjer  för placeringsverksamheten och för utövande av rösträtt i  enskilda företag samt en riskhanteringsplan.
Riktlinjerna för placeringsverksamheten ska innehålla  strategier för hur målen i 1 och 1 a §§ ska uppnås.
Riskhanteringsplanen ska beskriva de huvudsakliga risker som  är förenade med placeringsverksamheten och hur dessa risker  ska hanteras. Det ska vidare finnas interna instruktioner för  hantering av dessa risker. Riskhanteringsplanen och  instruktionerna ska följas upp löpande.
Lag (2025:376)
.
Samverkan
2 a §
/Upphör att gälla U:2026-01-01/
Första-Fjärde AP-fonderna ska samverka med varandra och  med Sjunde AP-fonden när det gäller målet i 1 a §. Samverkan  ska omfatta åtminstone att de tar fram
1. en gemensam värdegrund för förvaltningen av fondmedlen, och
2. gemensamma riktlinjer för vilka tillgångar som fondmedel  inte bör placeras i.
Lag (2022:1547)
.
2 a §
/Träder i kraft I:2026-01-01/
Andra-Fjärde AP-fonderna ska samverka med varandra och  med Sjunde AP-fonden när det gäller målet i 1 a §. Samverkan  ska omfatta åtminstone att de tar fram
1. en gemensam värdegrund för förvaltningen av fondmedlen, och
2. gemensamma riktlinjer för vilka tillgångar som fondmedel  inte bör placeras i.
Lag (2025:376)
.
2 b §
/Upphör att gälla U:2026-01-01/
Första-Fjärde AP-fonderna ska samverka med varandra och  med Sjätte och Sjunde AP-fonderna när det gäller redovisning  av hur målet i 1 a § har uppnåtts. Samverkan ska omfatta  åtminstone att fonderna tar fram gemensamma riktlinjer för  redovisningen.
Lag (2022:1547)
.
2 b §
/Träder i kraft I:2026-01-01/
Andra-Fjärde AP-fonderna ska samverka med varandra och  med Sjunde AP-fonden när det gäller redovisning av hur målet i 
1 a § har uppnåtts. Samverkan ska omfatta åtminstone att  fonderna tar fram gemensamma riktlinjer för redovisningen.
Lag (2025:376)
.
Allmänna placeringsbestämmelser
3 §
/Upphör att gälla U:2026-01-01/
Första-Fjärde AP-fonderna skall förvalta fondmedlen genom att göra placeringar och ingå andra avtal på kapitalmarknaden, om inte annat föreskrivs i detta kapitel. Första-Fjärde AP-
fonderna får också ta på sig förpliktelser som är förenade med sådana avtal.
3 §
/Träder i kraft I:2026-01-01/
Andra-Fjärde AP-fonderna ska förvalta fondmedlen genom att  göra placeringar och ingå andra avtal på kapitalmarknaden, om  inte annat föreskrivs i detta kapitel. Andra-Fjärde AP-
fonderna får också ta på sig förpliktelser som är förenade med  sådana avtal.
Lag (2025:376)
.
4 §
/Upphör att gälla U:2026-01-01/
Minst 20 procent av marknadsvärdet av de tillgångar  som var och en av Första-Fjärde AP-fonderna innehar ska vara  placerade i fordringsrätter med låg kredit- och  likviditetsrisk.
Lag (2018:2013)
.
4 §
/Träder i kraft I:2026-01-01/
Minst 20 procent av marknadsvärdet av de tillgångar som  var och en av Andra-Fjärde AP-fonderna innehar ska vara  placerade i fordringsrätter med låg kredit- och  likviditetsrisk.
Lag (2025:376)
.
Förvärv och innehav av likvida och illikvida tillgångar
5 §
/Upphör att gälla U:2026-01-01/
Första-Fjärde AP-fonderna ska huvudsakligen förvärva eller  inneha sådana tillgångar som är likvida. Med likvida  tillgångar avses
1. penningmarknadsinstrument eller överlåtbara värdepapper som  är, eller inom ett år från emissionen avses bli, föremål för  handel på en handelsplats eller en motsvarande marknadsplats  utanför EES,
2. fondandelar som kan lösas in med kort varsel,
3. kontoplaceringar i kreditinstitut eller andra liknande  kortfristiga likviditetsplaceringar, och
4. derivatinstrument.
Första-Fjärde AP-fonderna får, med de begränsningar som följer  av denna lag, även förvärva eller inneha illikvida tillgångar.  Med illikvida tillgångar avses tillgångar som inte är likvida.
Lag (2020:144)
.
5 §
/Träder i kraft I:2026-01-01/
Andra-Fjärde AP-fonderna ska huvudsakligen förvärva eller  inneha sådana tillgångar som är likvida. Med likvida  tillgångar avses
1. penningmarknadsinstrument eller överlåtbara värdepapper som  är, eller inom ett år från emissionen avses bli, föremål för  handel på en handelsplats eller en motsvarande marknadsplats  utanför EES,
2. fondandelar som kan lösas in med kort varsel,
3. kontoplaceringar i kreditinstitut eller andra liknande  kortfristiga likviditetsplaceringar, och
4. derivatinstrument.
Andra-Fjärde AP-fonderna får, med de begränsningar som följer  av denna lag, även förvärva eller inneha illikvida tillgångar.  Med illikvida tillgångar avses tillgångar som inte är likvida.
Lag (2025:376)
.
5 a §
/Upphör att gälla U:2026-01-01/
Ingen av Första-Fjärde AP-fonderna får vara  komplementär i ett svenskt eller utländskt kommanditbolag.
Lag (2018:2013)
.
5 a §
/Träder i kraft I:2026-01-01/
Ingen av Andra-Fjärde AP-fonderna får vara komplementär  i ett svenskt eller utländskt kommanditbolag.
Lag (2025:376)
.
5 b §
/Upphör att gälla U:2026-01-01/
Första-Fjärde AP-fonderna får inte ta på sig det  operativa företagsledningsansvaret i ett riskkapitalföretag  vars aktier eller andra andelar inte är upptagna till handel  på en handelsplats eller en motsvarande marknadsplats utanför  EES.
Lag (2020:144)
.
5 b §
/Träder i kraft I:2026-01-01/
Andra-Fjärde AP-fonderna får inte ta på sig det  operativa företagsledningsansvaret i ett riskkapitalföretag  vars aktier eller andra andelar inte är upptagna till handel  på en handelsplats eller en motsvarande marknadsplats utanför  EES.
Lag (2025:376)
.
6 §
/Upphör att gälla U:2026-01-01/
Var och en av Första-Fjärde AP-fonderna får inneha sådana  aktier i svenska aktiebolag som är upptagna till handel på en  reglerad marknad i Sverige till ett marknadsvärde som uppgår  till högst 2 procent av det totala marknadsvärdet av sådana  aktier i bolagen.
Vid tillämpning av första stycket ska en AP-fond inte beakta
1. sådana aktier i bolagen som ingår i svenska eller utländska  fonder i vilka AP-fonden innehar andelar som inte medför rätt  att rösta för aktierna, och
2. aktier i fastighetsbolag i vilka AP-fonden innehar så många  aktier att röstetalet för dem överstiger 10 procent av  röstetalet för samtliga aktier i bolaget.
Lag (2020:144)
.
6 §
/Träder i kraft I:2026-01-01/
Var och en av Tredje och Fjärde AP-fonderna får inneha  sådana aktier i svenska aktiebolag som är upptagna till handel  på en reglerad marknad i Sverige till ett marknadsvärde som  uppgår till högst 3 procent av det totala marknadsvärdet av  sådana aktier i bolagen. För Andra AP-fonden gäller i stället  att innehavet av sådana aktier får uppgå till högst 2 procent.
Vid tillämpning av första stycket ska en AP-fond inte beakta
1. sådana aktier i bolagen som ingår i svenska eller utländska  fonder i vilka AP-fonden innehar andelar som inte medför rätt  att rösta för aktierna, och
2. aktier i fastighetsbolag i vilka AP-fonden innehar så många  aktier att röstetalet för dem överstiger 10 procent av  röstetalet för samtliga aktier i bolaget.
Lag (2025:376)
.
Förvärv av obligationer och andra fordringsrätter
7 §
/Upphör att gälla U:2026-01-01/
Första-Fjärde AP-fonderna får endast förvärva obligationer  och andra fordringsrätter som är utgivna för allmän  omsättning. Denna begränsning gäller inte
1. placeringar som syftar till att tillgodose en fonds behov  av likviditet,
2. krediter till ett fastighetsbolag, om fonden innehar aktier  eller andra andelar i bolaget,
3. krediter till ett riskkapitalföretag, om fonden innehar  aktier eller andra andelar i företaget och dessa inte är  upptagna till handel på en handelsplats eller en motsvarande  marknadsplats utanför EES, och
4. placeringar genom fonder eller riskkapitalföretag.
Lag (2020:144)
.
7 §
/Träder i kraft I:2026-01-01/
Andra-Fjärde AP-fonderna får endast förvärva obligationer  och andra fordringsrätter som är utgivna för allmän  omsättning. Denna begränsning gäller inte
1. placeringar som syftar till att tillgodose en fonds behov  av likviditet,
2. krediter till ett fastighetsbolag, om fonden innehar aktier  eller andra andelar i bolaget,
3. krediter till ett riskkapitalföretag, om fonden innehar  aktier eller andra andelar i företaget och dessa inte är  upptagna till handel på en handelsplats eller en motsvarande  marknadsplats utanför EES, och
4. placeringar genom fonder eller riskkapitalföretag.
Lag (2025:376)
.
Begränsning av förvärv och innehav av illikvida tillgångar
8 §
/Upphör att gälla U:2026-01-01/
Var och en av Första-Fjärde AP-fonderna får investera  i illikvida tillgångar endast om fondens innehav av illikvida  tillgångar vid investeringstillfället uppgår till högst 40  procent av det verkliga värdet av fondens samtliga  tillgångar, inbegripet värdet av den aktuella  investeringen.
Lag (2018:2013)
.
8 §
/Träder i kraft I:2026-01-01/
/Upphör att gälla U:2037-01-01/
Var och en av Tredje och Fjärde AP-fonderna får investera  i illikvida tillgångar endast om fondens innehav av illikvida  tillgångar vid investeringstillfället uppgår till högst 
40 procent av det verkliga värdet av fondens samtliga  tillgångar, inbegripet värdet av den aktuella investeringen.
Andra AP-fondens innehav av illikvida tillgångar får högst  uppgå till 50 procent av det verkliga värdet av fondens  samtliga tillgångar.
Lag (2025:376)
.
8 §
/Träder i kraft I:2037-01-01/
Var och en av Andra-Fjärde AP-fonderna får investera i  illikvida tillgångar endast om fondens innehav av illikvida  tillgångar vid investeringstillfället uppgår till högst 
40 procent av det verkliga värdet av fondens samtliga  tillgångar, inbegripet värdet av den aktuella investeringen.
Lag (2025:377)
.
8 a §
/Upphör att gälla U:2026-01-01/
Första-Fjärde AP-fonderna får förvärva eller inneha  aktier eller andra andelar som inte handlas på en handelsplats  eller en motsvarande marknadsplats utanför EES bara genom
1. fonder,
2. fastighetsbolag, eller
3. riskkapitalföretag.
Sådana aktier eller andra andelar i ett företag får också  förvärvas eller innehas av Första-Fjärde AP-fonderna om en  fond som AP-fonden förvärvar eller innehar aktier eller andra  andelar i också förvärvar eller innehar aktier eller andra  andelar i företaget. En AP-fond får inte ta på sig det opera-
tiva företagsledningsansvaret i ett sådant företag.
Lag (2020:144)
.
8 a §
/Träder i kraft I:2026-01-01/
Andra-Fjärde AP-fonderna får förvärva eller inneha  aktier eller andra andelar som inte handlas på en handelsplats  eller en motsvarande marknadsplats utanför EES bara genom
1. fonder,
2. fastighetsbolag, eller
3. riskkapitalföretag.
Sådana aktier eller andra andelar i ett företag får också  förvärvas eller innehas av Andra-Fjärde AP-fonderna om en fond  som AP-fonden förvärvar eller innehar aktier eller andra  andelar i också förvärvar eller innehar aktier eller andra  andelar i företaget. En AP-fond får inte ta på sig det  operativa företagsledningsansvaret i ett sådant företag.
Lag (2025:376)
.
Röstandelsbegränsning
9 §
/Upphör att gälla U:2026-01-01/
Ingen av Första-Fjärde AP-fonderna får inneha så många  aktier eller andra andelar i ett företag att röstetalet för  dem överstiger 10 procent eller, beträffande sådana aktier  eller andra andelar i riskkapitalföretag som inte är upptagna  till handel på en handelsplats eller en motsvarande  marknadsplats utanför EES, 35 procent av röstetalet för  samtliga aktier eller andra andelar i företaget.
Begränsningen i första stycket gäller inte
1. sådana aktier eller andra andelar i fastighetsbolag som  inte är upptagna till handel på en handelsplats eller en  motsvarande marknadsplats utanför EES,
2. sådana aktier eller andra andelar i fastighetsbolag som är  upptagna till handel på en handelsplats eller en motsvarande  marknadsplats utanför EES och i vilka bolag fonden innehade  aktier eller andra andelar i bolaget när aktierna eller de  andra andelarna togs upp till handel,
3. sådana aktier eller andra andelar i riskkapitalföretag som  är upptagna till handel på en handelsplats eller en  motsvarande marknadsplats utanför EES och i vilka företag  fonden innehade aktier eller andra andelar i företaget när  aktierna eller de andra andelarna togs upp till handel, och
4. andelar i svenska och utländska fonder som inte medför rätt  att utöva rösträtt för de aktier eller andra andelar i företag  som ingår i dessa fonder.
Ingen av Första-Fjärde AP-fonderna får öka sitt innehav i ett  sådant fastighetsbolag som avses i andra stycket 2 så länge  fondens innehav överstiger begränsningen i första stycket.
När aktierna eller de andra andelarna i ett sådant  riskkapitalföretag som avses i andra stycket 3 har tagits upp  till handel ska fonden avveckla den del av innehavet som  överstiger begränsningen i första stycket så snart det är  lämpligt med hänsyn till marknadsförhållandena.
Lag (2020:144)
.
9 §
/Träder i kraft I:2026-01-01/
Ingen av Andra-Fjärde AP-fonderna får inneha så många  aktier eller andra andelar i ett företag att röstetalet för  dem överstiger 10 procent eller, beträffande sådana aktier  eller andra andelar i riskkapitalföretag som inte är upptagna  till handel på en handelsplats eller en motsvarande  marknadsplats utanför EES, 35 procent av röstetalet för  samtliga aktier eller andra andelar i företaget.
Begränsningen i första stycket gäller inte
1. sådana aktier eller andra andelar i fastighetsbolag som  inte är upptagna till handel på en handelsplats eller en  motsvarande marknadsplats utanför EES,
2. sådana aktier eller andra andelar i fastighetsbolag som är  upptagna till handel på en handelsplats eller en motsvarande  marknadsplats utanför EES, om fonden innehade aktier eller  andra andelar i bolaget när aktierna eller de andra andelarna  togs upp till handel,
3. sådana aktier eller andra andelar i riskkapitalföretag som  inte är upptagna till handel på en handelsplats eller en  motsvarande marknadsplats utanför EES, om fonden och en av  eller båda de andra fonderna innehar så många aktier eller  andra andelar i företaget att röstetalet för fondernas aktier  eller andra andelar uppgår till 100 procent av röstetalet för  samtliga aktier eller andra andelar i företaget,
4. sådana aktier eller andra andelar i riskkapitalföretag som  är upptagna till handel på en handelsplats eller en  motsvarande marknadsplats utanför EES, om fonden innehade  aktier eller andra andelar i företaget när aktierna eller de  andra andelarna togs upp till handel, och
5. andelar i svenska och utländska fonder som inte medför rätt  att utöva rösträtt för de aktier eller andra andelar i företag  som ingår i dessa fonder.
När aktierna eller de andra andelarna i ett sådant  riskkapitalföretag som avses i andra stycket 4 har tagits upp  till handel ska fonden avveckla den del av innehavet som  överstiger begränsningen i första stycket så snart det är  lämpligt med hänsyn till marknadsförhållandena.
Lag (2025:376)
.
9 a §
Har upphävts genom
lag (2020:852)
.
9 a §
/Träder i kraft I:2026-01-01/
Ingen av Andra-Fjärde AP-fonderna får
1. öka sitt innehav i ett sådant fastighetsbolag som avses i 
9 § andra stycket 2 så länge fondens innehav överstiger  begränsningen i 9 § första stycket,
2. inneha så många aktier eller andra andelar i ett sådant  riskkapitalföretag som avses i 9 § andra stycket 3 att  röstetalet för dem överstiger 50 procent av röstetalet för  samtliga aktier eller andra andelar i företaget.
Lag (2025:376)
.
Valutakursrisk
10 §
/Upphör att gälla U:2026-01-01/
Av var och en av Första-Fjärde AP-fondernas tillgångar, värderade till marknadsvärdet, får högst fyrtio procent vara utsatt för valutakursrisk.
10 §
/Träder i kraft I:2026-01-01/
Av var och en av Andra-Fjärde AP-fondernas tillgångar,  värderade till marknadsvärdet, får högst 40 procent vara  utsatt för valutakursrisk.
Lag (2025:376)
.
Exponeringsbegränsning
11 §
/Upphör att gälla U:2026-01-01/
Av var och en av Första-Fjärde AP-fondernas tillgångar,  värderade till marknadsvärdet, får högst tio procent utgöras  av fondpapper eller andra finansiella instrument utfärdade av  en emittent eller av en grupp av emittenter med inbördes  anknytning. Denna begränsning gäller inte
1. svenska staten, en svensk kommun eller därmed jämförlig  samfällighet, och
2. utländska stater, centralbanker, utländska kommuner eller  därmed jämförliga samfälligheter, och andra emittenter, som  får noll procent riskvikt med stöd av schablonmetoden som  enligt artikel 107 i Europaparlamentets och rådets förordning 
(EU) nr 575/2013 av den 26 juni 2013 om tillsynskrav för  kreditinstitut och om ändring av förordning (EU) nr 648/2012  ska tillämpas för att beräkna kapitalkravet för kreditrisker.
Med grupp av emittenter med inbördes anknytning avses två  eller flera fysiska eller juridiska personer som utgör en  helhet från risksynpunkt därför att
1. någon av dem har direkt eller indirekt ägarinflytande över  en eller flera av de övriga i gruppen, eller
2. de utan att stå i sådant förhållande som avses i 1 har  sådan inbördes anknytning att någon eller samtliga av de  övriga kan befaras råka i betalningssvårigheter om en av dem  drabbas av finansiella problem.
Lag (2021:490)
.
11 §
/Träder i kraft I:2026-01-01/
Av var och en av Andra-Fjärde AP-fondernas tillgångar,  värderade till marknadsvärdet, får högst 10 procent utgöras av  fondpapper eller andra finansiella instrument utfärdade av en  emittent eller av en grupp av emittenter med inbördes  anknytning. Denna begränsning gäller inte
1. svenska staten, en svensk kommun eller därmed jämförlig  samfällighet, och
2. utländska stater, centralbanker, utländska kommuner eller  därmed jämförliga samfälligheter, och andra emittenter, som  får 0 procent riskvikt med stöd av schablonmetoden som enligt  artikel 107 i Europaparlamentets och rådets förordning (EU) nr 
575/2013 av den 26 juni 2013 om tillsynskrav för  kreditinstitut och om ändring av förordning (EU) nr 648/2012  ska tillämpas för att beräkna kapitalkravet för kreditrisker.
Med grupp av emittenter med inbördes anknytning avses två  eller flera fysiska eller juridiska personer som utgör en  helhet från risksynpunkt därför att
1. någon av dem har direkt eller indirekt ägarinflytande över  en eller flera av de övriga i gruppen, eller
2. de utan att stå i sådant förhållande som avses i 1 har  sådan inbördes anknytning att någon eller samtliga av de  övriga kan befaras råka i betalningssvårigheter om en av dem  drabbas av finansiella problem.
Lag (2025:376)
.
Råvaruderivat
12 §
/Upphör att gälla U:2026-01-01/
Första-Fjärde AP-fonderna får inte placera fondmedlen i optioner, terminer eller andra likartade finansiella instrument med råvaror som underliggande tillgång.
12 §
/Träder i kraft I:2026-01-01/
Andra-Fjärde AP-fonderna får inte placera fondmedlen i  optioner, terminer eller andra likartade finansiella  instrument med råvaror som underliggande tillgång.
Lag (2025:376)
.
Skyddande av fordran
13 §
/Upphör att gälla U:2026-01-01/
För att skydda en fordran får Första-Fjärde AP-fonderna
1. köpa egendom som är utmätt eller utgör säkerhet för fordran, och
2. som betalning för fordran överta egendom, som utgör säkerhet för fordran, eller annan egendom, om det finns anledning att anta att fonden annars skulle lida avsevärd förlust.
I utbyte mot egendom som har köpts eller övertagits enligt första stycket får en fond förvärva aktier i ett bolag, som bildats för att förvalta egendomen eller för att fortsätta en verksamhet som drivs med den.
Har aktier förvärvats enligt första eller andra stycket får fonden, om det finns uppenbar risk för att fonden annars lider förlust, förvärva ytterligare aktier i samma bolag.
13 §
/Träder i kraft I:2026-01-01/
För att skydda en fordran får Andra-Fjärde AP-fonderna
1. köpa egendom som är utmätt eller utgör säkerhet för  fordran, och
2. som betalning för fordran överta egendom som utgör säkerhet  för fordran, eller annan egendom, om det finns anledning att  anta att fonden annars skulle lida avsevärd förlust.
I utbyte mot egendom som har köpts eller övertagits enligt  första stycket får en fond förvärva aktier i ett bolag som  bildats för att förvalta egendomen eller för att fortsätta en  verksamhet som drivs med den.
Har aktier förvärvats enligt första eller andra stycket får  fonden, om det finns uppenbar risk för att fonden annars lider  förlust, förvärva ytterligare aktier i samma bolag.
Lag (2025:376)
.
14 §
Har aktier i ett bolag förvärvats enligt 13 § får fonden, om bolaget överlåter sina tillgångar till ett annat bolag, byta ut dessa aktier mot aktier i det andra bolaget.
Avveckling av vissa innehav
15 §
/Upphör att gälla U:2026-01-01/
Om någon av de begränsningar som anges i 6, 8, 9, 10  eller 11 § överskrids, ska fonden avveckla den överskjutande  delen av innehavet så snart det med hänsyn till  marknadsförhållandena är lämpligt. Den delen ska dock  avvecklas senast när det kan göras utan förlust för fonden.  Motsvarande gäller egendom som en fond förvärvat enligt 13  eller 14 §.
Lag (2018:2013)
.
15 §
/Träder i kraft I:2026-01-01/
Om någon av de begränsningar som anges i 6 §, 8 §, 9 §, 
9 a § 1, 10 eller 11 § överskrids, ska fonden avveckla den  överskjutande delen av innehavet så snart det med hänsyn till  marknadsförhållandena är lämpligt. Den delen ska dock  avvecklas senast när det kan göras utan förlust för fonden.  Motsvarande gäller egendom som en fond förvärvat enligt 13  eller 14 §.
Lag (2025:376)
.
Fast egendom m.m.
16 §
/Upphör att gälla U:2026-01-01/
Var och en av Första-Fjärde AP-fonderna får förvärva fast egendom, tomträtt eller bostadsrätt för att skaffa lokaler som behövs för verksamheten eller tillgodose därmed sammanhängande behov.
16 §
/Träder i kraft I:2026-01-01/
Var och en av Andra-Fjärde AP-fonderna får förvärva fast  egendom, tomträtt eller bostadsrätt för att skaffa lokaler som  behövs för verksamheten eller tillgodose därmed sammanhängande  behov.
Lag (2025:376)
.
Krediter
17 §
/Upphör att gälla U:2026-01-01/
Första-Fjärde AP-fonderna får låna medel för att tillgodose ett tillfälligt penningbehov och åta sig förpliktelser som är förenade med ett sådant lån.
17 §
/Träder i kraft I:2026-01-01/
Andra-Fjärde AP-fonderna får låna medel för att  tillgodose ett tillfälligt penningbehov och åta sig  förpliktelser som är förenade med ett sådant lån.
Lag (2025:376)
.
Förvaltningsuppdrag
18 §
/Upphör att gälla U:2026-01-01/
Första-Fjärde AP-fonderna får uppdra åt ett  värdepappersinstitut eller någon annan kapitalförvaltare, som  i sitt hemland står under betryggande tillsyn av en myndighet  eller något annat behörigt organ, att förvalta fondens  tillgångar.
Lag (2018:2013)
.
18 §
/Träder i kraft I:2026-01-01/
Andra-Fjärde AP-fonderna får uppdra åt ett  värdepappersinstitut eller någon annan kapitalförvaltare som i  sitt hemland står under betryggande tillsyn av en myndighet  eller något annat behörigt organ, att förvalta fondens  tillgångar.
Lag (2025:376)
.
TREDJE  AVDELNINGEN
BESTÄMMELSER OM SJUNDE AP-FONDEN
5 kap. Förvaltningen av premiepensionsmedel
Ändamål
1 §
Sjunde AP-fonden förvaltar fonder för de ändamål som  framgår av bestämmelserna om premiepension i  socialförsäkringsbalken. Förvaltningen ska ske uteslutande i  pensionsspararnas intresse.
De medel som enligt 64 kap. 18 § första stycket 2  socialförsäkringsbalken förs över till fonder som Sjunde AP-
fonden förvaltar ska placeras så att långsiktigt hög  avkastning uppnås vid den valda risknivån.
Medlen i de fonder som Sjunde AP-fonden förvaltar ska  förvaltas på ett föredömligt sätt genom ansvarsfulla  investeringar och ansvarsfullt ägande. Vid förvaltningen ska  Sjunde AP-fonden fästa särskild vikt vid hur en hållbar  utveckling kan främjas utan att det görs avkall på målet i  andra stycket.
Lag (2022:1547)
.
Överföring av medel
1 a §
När medel förs över med stöd av 64 kap. 23 § tredje  stycket socialförsäkringsbalken, ska pensionsspararen kunna  bestämma att medlen ska
1. placeras i en eller flera angivna fonder,
2. fördelas mellan fonderna efter pensionsspararens ålder,  eller
3. fördelas mellan fonderna efter den risknivå som  pensionsspararen anger.
När medel förs över med stöd av 64 kap. 24 §, 26 § andra  stycket eller 27 b § socialförsäkringsbalken, ska medlen  fördelas mellan fonderna efter pensionsspararens ålder.
Sjunde AP-fonden ska ta emot medel till och betala ut medel  från fonderna enligt de anvisningar som Pensionsmyndigheten  lämnar.
Lag (2022:1547)
.
1 b §
Sjunde AP-fonden ska i sin placeringsverksamhet ha  nödvändig beredskap för att kunna överföra medel till  Pensionsmyndigheten enligt 1 a § tredje stycket.
Lag (2022:1547)
.
Uttag av medel för kostnadstäckning
1 c §
Sjunde AP-fonden får ur var och en av de fonder som  fonden förvaltar ta ut medel för de förvaltningskostnader som  uppkommit för respektive fond. Om kostnaderna avser flera av  fonderna, ska de fördelas mellan fonderna på ett skäligt sätt.
Lag (2022:1547)
.
Samarbetsavtal med Pensionsmyndigheten m.m.
2 §
Sjunde AP-fonden ska ingå samarbetsavtal enligt 64 kap. 
3 § andra stycket 2 socialförsäkringsbalken med  Pensionsmyndigheten.
Fondbestämmelserna för de fonder som förvaltas av Sjunde AP-
fonden får inte tillåta att medel delas ut till någon annan än  Pensionsmyndigheten.
Lag (2022:1547)
.
Verksamhetsplan
2 a §
Sjunde AP-fonden ska årligen fastställa en  verksamhetsplan. Denna ska innehålla riktlinjer för  placeringsverksamheten och en riskhanteringsplan.
Riktlinjerna för placeringsverksamheten ska innehålla  strategier för hur målen i 1 § andra och tredje styckena ska  uppnås.
Riskhanteringsplanen ska beskriva de huvudsakliga risker som  är förenade med placeringsverksamheten och hur dessa risker  ska hanteras. Det ska vidare finnas interna instruktioner för  hantering av dessa risker. Riskhanteringsplanen och  instruktionerna ska följas upp löpande.
Lag (2022:1547)
.
Samverkan
2 b §
/Upphör att gälla U:2026-01-01/
Sjunde AP-fonden ska samverka med Första-Fjärde AP-
fonderna när det gäller målet i 1 § tredje stycket. Samverkan  ska omfatta åtminstone de områden som anges i 4 kap. 2 a §.
Sjunde AP-fonden ska samverka med Första-Fjärde och Sjätte AP-
fonderna när det gäller redovisning av hur målet i 1 § tredje  stycket har uppnåtts. Samverkan ska omfatta åtminstone att  fonderna tar fram gemensamma riktlinjer för redovisningen.
Lag (2022:1547)
.
2 b §
/Träder i kraft I:2026-01-01/
Sjunde AP-fonden ska samverka med Andra-Fjärde AP-
fonderna när det gäller målet i 1 § tredje stycket. Samverkan  ska omfatta åtminstone de områden som anges i 4 kap. 2 a §.
Sjunde AP-fonden ska samverka med Andra-Fjärde AP-fonderna när  det gäller redovisning av hur målet i 1 § tredje stycket har  uppnåtts. Samverkan ska omfatta åtminstone att fonderna tar  fram gemensamma riktlinjer för redovisningen.
Lag (2025:376)
.
Röstandelsbegränsning
3 §
Sjunde AP-fonden får inte till fonderna förvärva så många  aktier i ett svenskt eller utländskt aktiebolag att röstetalet  för dem tillsammans med dessa fonders övriga aktier i samma  bolag överstiger 10 procent av röstetalet för samtliga aktier  i bolaget eller, beträffande sådana aktier eller andra andelar  i riskkapitalföretag som inte är upptagna till handel på en  handelsplats eller en motsvarande marknadsplats utanför EES, 
35 procent av röstetalet för samtliga aktier eller andra  andelar i företaget.
Begränsningen i första stycket gäller inte
1. sådana aktier eller andra andelar i fastighetsbolag som  inte är upptagna till handel på en handelsplats eller en  motsvarande marknadsplats utanför EES,
2. sådana aktier eller andra andelar i fastighetsbolag som är  upptagna till handel på en handelsplats eller en motsvarande  marknadsplats utanför EES och i vilka bolag fonden innehade  aktier eller andra andelar i bolaget när aktierna eller de  andra andelarna togs upp till handel,
3. sådana aktier eller andra andelar i riskkapitalföretag som  är upptagna till handel på en handelsplats eller en  motsvarande marknadsplats utanför EES och i vilka företag  fonden innehade aktier eller andra andelar i företaget när  aktierna eller de andra andelarna togs upp till handel, och
4. andelar i svenska och utländska fonder som inte medför rätt  att utöva rösträtt för de aktier eller andra andelar i företag  som ingår i dessa fonder.
Sjunde AP-fonden får inte öka innehavet i ett sådant  fastighetsbolag som avses i andra stycket 2 så länge innehavet  överstiger begränsningen i första stycket.
När aktierna eller de andra andelarna i ett sådant  riskkapitalföretag som avses i andra stycket 3 har tagits upp  till handel ska fonden avveckla den del av innehavet som  överstiger begränsningen i första stycket så snart det är  lämpligt med hänsyn till marknadsförhållandena.
Lag (2022:1547)
.
Utövande av rösträtt
4 §
Sjunde AP-fonden får rösta för sådana aktier i ett svenskt aktiebolag som den förvärvat till fonderna endast när kravet på långsiktigt hög avkastning eller behovet av att trygga placeringarnas säkerhet inte kan tillgodoses på annat sätt.
Lag (2009:1460)
.
Fondandelar och inlösen av fondandelar
5 §
De fonder som förvaltas av Sjunde AP-fonden ska vara indelade i fondandelar. Alla fondandelar i en fond ska vara lika stora.
Värdet av en fondandel i en fond är fondens värde delat med antalet fondandelar. Fondernas tillgångar ska värderas med ledning av gällande marknadsvärde. Sjunde AP-fonden ska dagligen beräkna fondandelsvärdet och underrätta Pensionsmyndigheten om värdet.
När medel tillförs någon av fonderna, ska Sjunde AP-fonden utfärda fondandelar till Pensionsmyndigheten. När medel betalas ur någon av fonderna, ska det ske genom inlösen av fondandelar.
Lag (2009:1460)
.
Hållbarhetsrelaterade upplysningar
5 a §
Sjunde AP-fonden ska tillämpa de bestämmelser som gäller  för utvecklare av pensionsprodukter i Europaparlamentets och  rådets förordning (EU) 2019/2088 av den 27 november 2019 om  hållbarhetsrelaterade upplysningar som ska lämnas inom den  finansiella tjänstesektorn.
Upplysningar ska för varje fond som Sjunde AP-fonden förvaltar  lämnas
1. i respektive fonds informationsbroschyr när det gäller  upplysningar som lämnas enligt artikel 6.3 i  Europaparlamentets och rådets förordning (EU) 2019/2088, och
2. i respektive fonds årsberättelse när det gäller  upplysningar som lämnas enligt artikel 11.2 i samma  förordning.
Lag (2023:809)
.
6 §
/Upphör att gälla U:2026-01-01/
Bestämmelserna i 3 kap. om Första-Fjärde AP-fondernas  ledning ska, med undantag av 3 § första stycket, gälla också i  fråga om Sjunde AP-fonden.
Följande bestämmelser om medelsförvaltningen hos Första-Fjärde  AP-fonderna ska gälla också för Sjunde AP-fondens förvaltning  av fonder:
- 4 kap. 3 § om att göra placeringar och ingå andra avtal på  kapitalmarknaden samt att också ta på sig förpliktelser som är  förenade med sådana avtal,
- 4 kap. 5-5 b §§ om förvärv och innehav av likvida och  illikvida tillgångar,
- 4 kap. 7 § om förvärv av obligationer och andra  fordringsrätter,
- 4 kap. 8 a § om begränsning av förvärv och innehav av  illikvida tillgångar,
- 4 kap. 11 § om exponeringsbegränsning,
- 4 kap. 12 § om råvaruderivat,
- 4 kap. 13 och 14 §§ om skyddande av fordran,
- 4 kap. 17 § om krediter, och
- 4 kap. 18 § om förvaltningsuppdrag.
Lag (2022:1547)
.
6 §
/Träder i kraft I:2026-01-01/
Bestämmelserna i 3 kap. om Andra-Fjärde AP-fondernas  ledning ska, med undantag av 3 § första stycket, gälla också i  fråga om Sjunde  AP-fonden.
Följande bestämmelser om medelsförvaltningen hos Andra-Fjärde   AP-fonderna ska gälla också för Sjunde AP-fondens förvaltning  av fonder:
- 4 kap. 3 § om att göra placeringar och ingå andra avtal på  kapitalmarknaden samt att också ta på sig förpliktelser som är  förenade med sådana avtal,
- 4 kap. 5-5 b §§ om förvärv och innehav av likvida och  illikvida tillgångar,
- 4 kap. 7 § om förvärv av obligationer och andra  fordringsrätter,
- 4 kap. 8 a § om begränsning av förvärv och innehav av  illikvida tillgångar,
- 4 kap. 11 § om exponeringsbegränsning,
- 4 kap. 12 § om råvaruderivat,
- 4 kap. 13 och 14 §§ om skyddande av fordran,
- 4 kap. 17 § om krediter, och
- 4 kap. 18 § om förvaltningsuppdrag.
Lag (2025:376)
.
Begränsning av förvärv och innehav av illikvida tillgångar
6 a §
Sjunde AP-fonden får till en fond som AP-fonden  förvaltar förvärva illikvida tillgångar endast om den  förvaltade fondens innehav av sådana tillgångar vid förvärvet  uppgår till högst 20 procent av det verkliga värdet av den  fondens samtliga tillgångar, inbegripet värdet av det aktuella  förvärvet.
Lag (2022:1547)
.
Avveckling av vissa innehav
6 b §
Om någon av de begränsningar som anges i 3 eller 6 a §  eller i 4 kap. 11 § överskrids för en fond som Sjunde AP-
fonden förvaltar, ska den överskjutande delen av innehavet  avvecklas så snart det med hänsyn till marknadsförhållandena  är lämpligt. Den delen ska dock avvecklas senast när det kan  göras utan förlust för den berörda fonden. Motsvarande gäller  egendom som har förvärvats enligt 4 kap. 13 eller 14 §.
Lag (2022:1547)
.
Bestämmelser i lagen om värdepappersfonder som ska gälla vid  förvaltningen
7 §
Följande bestämmelser i lagen (2004:46) om  värdepappersfonder ska gälla för Sjunde AP-fondens förvaltning  av fonder:
- 2 kap. 18 § om förbud för vissa personer med insynsställning  att handla med en värdepappersfond,
- 2 kap. 21 § om skadestånd,
- 4 kap. 2 § om företrädare för andelsägarna i en  värdepappersfond m.m.,
- 4 kap. 8 och 9 §§ om upprättande och godkännande av  fondbestämmelser,
- 4 kap. 13 § första stycket om inlösen av fondandelar,
- 4 kap. 15 § första och andra styckena, 16 § 1 och 2, 16 a §   första-tredje styckena, 17 §, 18 §, 19-22 §§, 23 § andra  stycket och  
25-28 §§ om information om en värdepappersfond,
- 5 kap. 1 § första stycket om placeringsinriktning enligt  fondbestämmelserna, och
- 10 kap. 8 § om skyldighet för revisor att anmäla vissa  förhållanden till Finansinspektionen.
Vid tillämpningen av de bestämmelser som anges i första  stycket ska fonderna anses som värdepappersfonder och  Pensionsmyndigheten som fondandelsägare. Det som föreskrivs om  fondbolag ska avse Sjunde AP-fonden.
Regeringen eller den myndighet som regeringen bestämmer får,  utom såvitt avser 2 kap. 18 § om förbud för vissa personer med  insynsställning att handla med en värdepappersfond och 2 kap. 
21 § om skadestånd, meddela föreskrifter om avvikelser från de  bestämmelser som anges i första stycket och i ett enskilt fall  besluta om undantag från dessa bestämmelser.
Lag (2022:1547)
.
Finansinspektionens tillsyn
8 §
Sjunde AP-fonden ska stå under tillsyn av Finansinspektionen. För tillsynen gäller bestämmelserna i 10 kap. 1 § första och andra styckena, 2, 4, 7, 10 och 11 §§
samt 14 kap. 1 § lagen (2004:46) om värdepappersfonder.
Vid tillämpningen av de bestämmelser som anges i första stycket ska det som sägs om fondbolag avse Sjunde AP-fonden.
Lag (2013:571)
.
FJÄRDE  AVDELNINGEN
6 kap. Redovisning och revision m.m.
Räkenskapsår
1 §
AP-fondernas räkenskapsår är kalenderår.
Löpande bokföring, verifikationer och arkivering
2 §
En AP-fond skall, i överensstämmelse med god redovisningssed,
1. löpande bokföra alla affärshändelser,
2. se till att det finns verifikationer för alla bokföringsposter samt systemdokumentation och behandlingshistorik,
3. bevara all räkenskapsinformation och sådan utrustning och sådana system som behövs för att presentera räkenskapsinformationen, samt
4. för varje räkenskapsår avsluta den löpande bokföringen med en årsredovisning enligt bestämmelserna i 3 §.
Årsredovisning
3 §
En årsredovisning skall bestå av
1. en balansräkning,
2. en resultaträkning,
3. noter, och
4. en förvaltningsberättelse.
Balansräkningen, resultaträkningen och noterna skall upprättas som en helhet och ge en rättvisande bild av AP-fondens ställning och resultat. Förvaltningsberättelsen skall innehålla en rättvisande översikt över utvecklingen av fondens verksamhet, ställning och resultat.
De tillgångar i vilka fondmedel placerats skall i årsredovisningen upptas till marknadsvärdet.
4 §
/Upphör att gälla U:2026-01-01/
Fondens samtliga styrelseledamöter skall skriva under årsredovisningen. Har en avvikande mening om årsredovisningen antecknats till styrelsens protokoll, skall yttrandet fogas till redovisningen.
Årsredovisningen skall senast den 15 februari året efter räkenskapsåret överlämnas till revisorerna.
Sedan revisionsberättelse enligt 8 § kommit fonden till handa, skall den och årsredovisningen genast överlämnas till regeringen.
4 §
/Träder i kraft I:2026-01-01/
Fondens samtliga styrelseledamöter ska underteckna  årsredovisningen. Har en avvikande mening om årsredovisningen  antecknats till styrelsens protokoll, ska meningen fogas till  redovisningen. Årsredovisningen får undertecknas med en sådan  avancerad elektronisk underskrift som avses i artikel 3 i  Europaparlamentets och rådets förordning (EU) nr 910/2014.
Årsredovisningen ska senast den 15 februari året efter  räkenskapsåret överlämnas till revisorerna.
Sedan revisionsberättelsen enligt 8 § kommit fonden till  handa, ska den och årsredovisningen genast överlämnas till  regeringen.
Lag (2025:376)
.
Revisorer
5 §
Regeringen utser för varje AP-fond två revisorer som granskar förvaltningen av fondmedlen. En revisor skall vara gemensam för fonderna. Revisorerna skall vara auktoriserade.
Den revisor som är gemensam för fonderna skall samordna revisionen av fondernas förvaltning.
Revisorerna får anlita biträde när de fullgör sitt uppdrag.
6 §
En revisor skall utses längst för tiden till dess resultaträkning och balansräkning fastställts under tredje kalenderåret efter det år då revisorn fick förordnandet.
Regeringen får entlediga en revisor i förtid. En revisor skall entledigas i förtid om revisorn begär det.
Om en revisors uppdrag upphör i förtid, skall en ny revisor utses för den återstående tiden.
7 §
Regeringen bestämmer arvoden och andra ersättningar till revisorerna.
Revisionsberättelse
8 §
För varje räkenskapsår skall revisorerna lämna en revisionsberättelse.
Revisionsberättelsen skall innehålla en redogörelse för omfattningen och resultatet av revisorernas granskning och inventering av de tillgångar som AP-fonderna förvaltar samt uppgift om huruvida det finns någon anmärkning mot årsredovisningen, bokföringen eller i övrigt mot förvaltningen.
Revisorerna får också framställa de erinringar som de anser nödvändiga.
En revisor som är av skiljaktig mening eller i övrigt anser det nödvändigt med ett särskilt uttalande får ange detta i revisionsberättelsen, om han inte lämnar en egen revisionsberättelse.
Revisorerna skall överlämna revisionsberättelsen till styrelsen senast fjorton dagar efter det att de fick årsredovisningen enligt 4 §.
Fastställelse av resultaträkning och balansräkning
9 §
Regeringen skall senast den 1 juni året efter räkenskapsåret fastställa resultaträkning och balansräkning.
7 kap. Övriga bestämmelser
Regeringens sammanställning och utvärdering
1 §
Regeringen skall årligen göra en sammanställning av AP-
fondernas årsredovisningar och göra en utvärdering av förvaltningen av fondmedlen.
Regeringen skall senast den 1 juni året efter räkenskapsåret överlämna fondernas årsredovisningar samt regeringens sammanställning och utvärdering till riksdagen.
Om regeringen vid utvärderingen anlitat någon med särskild fackkunskap, skall kostnaden för detta betalas av den eller de fonder som är berörda. Kostnaden skall fördelas mellan fonderna efter vad regeringen bedömer skäligt.
Anmälningsskyldighet
2 §
Styrelseledamöter och revisorer i AP-fonderna samt de arbetstagare och uppdragstagare hos en fond som styrelsen i fonden bestämmer skall skriftligen anmäla sitt innehav av finansiella instrument som anges i 1 kap. 1 § lagen (1991:980)
om handel med finansiella instrument och förändringar i innehavet.
Styrelsen bestämmer hur anmälan enligt första stycket skall ske.
Övergångsbestämmelser
2000:192
Föreskrifter om ikraftträdande av denna lag meddelas i lagen
(2000:194) om införande av ny lagstiftning för allmänna pensionsfonder.
2009:1460
1. Denna lag träder i kraft den 3 maj 2010.
2. Premiesparfonden och Premievalsfonden ska avvecklas senast den 31 maj 2010.
2020:852
1. Denna lag träder i kraft den 1 juli 2021.
2. Den upphävda paragrafen gäller dock fortfarande för innehav  av aktier som förvärvats under perioden den 1 november 2020-30 juni 2021.
2023:809
1. Denna lag träder i kraft den 1 januari 2024.
2. Äldre föreskrifter gäller fortfarande för information om  hållbarhet i årsberättelser som lämnas före utgången av 2024.
2025:376
1. Denna lag träder i kraft den 1 januari 2026.
2. Första AP-fonden ska upphöra med sin verksamhet vid  utgången av december 2025. Tillgångar och förpliktelser ska  vid den tidpunkten föras över till Tredje och Fjärde AP-
fonderna. Så långt det är möjligt ska tillgångar och  förpliktelser fördelas lika mellan fonderna.
3. Regeringen får besluta att vissa av tillgångarna hos Första  AP-fonden ska förvaltas avskilt från övriga tillgångar. Sådana  tillgångar ska förvaltas av Fjärde AP-fonden. Tillgångar och  medel som inflyter från tillgångar som förvaltas avskilt ska,  efter avdrag för kostnaderna för förvaltningen, fördelas lika  mellan Tredje och Fjärde AP-fonderna. Fjärde AP-fonden ska  svara för kostnader hänförliga till Första AP-fonden, om medel  som inflyter från de tillgångar som förvaltas avskilt inte  räcker för att täcka kostnaderna.
4. För Första AP-fondens verksamhet som rör de tillgångar som  enligt punkt 3 ska förvaltas avskilt gäller 1 kap. 1-4 §§, 
2 kap. 3 §, 3 kap. 1, 6-8 och 10 §§, 4 kap. 1 § första  stycket, 1 a, 2-2 b, 13, 14, 17 och 18 §§ och 6 och 7 kap. i  lydelsen den 31 december 2025. De uppgifter som ska utföras av  styrelsen ska utföras av styrelsen i Fjärde AP-fonden.
5. Kostnaderna för upphörandet av Första AP-fondens verksamhet  och omorganisationen av Tredje och Fjärde AP-fonderna ska  betalas av fonderna. Regeringen får besluta hur kostnaderna  ska fördelas mellan fonderna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.