Title: Lag (1995:1559) om årsredovisning i kreditinstitut och värdepappersbolag
SFS Number: Svensk författningssamling 1995:1559
URL: https://www.riksdagen.se/sv/dokument-och-lagar/dokument/svensk-forfattningssamling/lag-19951559-om-arsredovisning-i-kreditinstitut_sfs-1995-1559/
Source Link: http://rkrattsbaser.gov.se/sfst?bet=1995:1559
Amendment Register Link: http://rkrattsbaser.gov.se/sfsr?bet=1995:1559
Ministry/Authority: Finansdepartementet FMA FPM
Issued: 1995-12-20
Metadata: {"Utfärdad": "1995-12-20", "Ändrad": "t.o.m. SFS 2024:1116"}

==================================================

Lag (1995:1559) om årsredovisning i kreditinstitut och värdepappersbolag
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1559
Departement/myndighet
:   
Finansdepartementet FMA FPM
Utfärdad
:   
1995-12-20
Ändrad
:   
t.o.m. SFS 2024:1116
Övrig text
:   
Rättelseblad 2004:1175 och 2016:948 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Allmänna bestämmelser om årsredovisningen
3 kap. Balansräkning och resultaträkning
4 kap. Värderingsregler
5 kap. Noter m.m.
6 kap. Förvaltningsberättelse m.m.
7 kap. Koncernredovisning
8 kap. Offentlighet
9 kap. Delårsrapport
10 kap. Överklagande
Övergångsbestämmelser
1 kap. Inledande bestämmelser
Lagens tillämpningsområde
1 §
Denna lag är tillämplig på kreditinstitut och  värdepappersbolag. Med kreditinstitut avses bankaktiebolag,  sparbanker, medlemsbanker, kreditmarknadsföretag 
(kreditmarknadsbolag respektive kreditmarknadsföreningar) och  Svenska skeppshypotekskassan. Med värdepappersbolag avses det  som sägs i 1 kap. 4 b § lagen (2007:528) om  värdepappersmarknaden.
Bestämmelserna om koncernredovisning i 7 kap. ska tillämpas  på finansiella holdingföretag som uteslutande eller  huvudsakligen förvaltar andelar i dotterföretag som är  kreditinstitut eller värdepappersbolag eller utländska  företag av motsvarande slag. Med finansiellt holdingföretag  avses ett aktiebolag, ett handelsbolag eller en ekonomisk  förening vars verksamhet uteslutande eller så gott som  uteslutande består i att i vinstsyfte förvärva och förvalta  andelar i dotterföretag.
Lag (2017:683)
.
Hänvisningarna till årsredovisningslagen
2 §
När det i denna lag hänvisas till en bestämmelse i årsredovisningslagen (1995:1554) ska bestämmelsen tillämpas även om den anges gälla för aktiebolag, om inte annat särskilt föreskrivs.
Bestämmelser i årsredovisningslagen som ska tillämpas på större företag och större koncerner ska tillämpas på kreditinstitut och värdepappersbolag som omfattas av denna lag, om inte annat särskilt föreskrivs.
Bestämmelser i årsredovisningslagen som gäller ekonomiska föreningar ska tillämpas på medlemsbanker och kreditmarknadsföreningar, om inte annat särskilt föreskrivs.
Om bestämmelsen i årsredovisningslagen hänvisar till en annan bestämmelse i årsredovisningslagen eller till årsredovisningslagen i dess helhet, ska även hänvisningen tillämpas, om inte annat följer av bestämmelserna i denna lag eller i föreskrifter som meddelats med stöd av denna lag.
Lag (2011:764)
.
Definitioner
3 §
Med bank avses vid tillämpningen av denna lag bankaktiebolag, sparbank och medlemsbank.
Med hypoteksinstitut avses Svenska skeppshypotekskassan.
Lag (2011:458)
.
4 §
Följande bestämmelser i 1 kap. årsredovisningslagen
(1995:1554) ska tillämpas:
3 § första stycket 2 om definition av andelar,
4 § om vad som avses med koncern, moderföretag, dotterföretag och koncernföretag,
4 a § om vad som avses med ägarintresse,
5 § om vad som avses med intresseföretag,
5 a § om vad som avses med gemensamt styrt företag,
6 § om hänsynstagande till vissa rättigheter hos mellanman m.m.,
7 § om skyldighet för moderföretag och dotterföretag att lämna varandra upplysningar, och
8 och 9 §§ om vad som avses med närstående.
Lag (2015:817)
.
4 a §
Vid tillämpningen av 6 kap. 10 § årsredovisningslagen 
(1995:1554) och 7 kap. 31 a § samma lag ska nettoomsättning  avse summan av posterna Ränteintäkter (post 1),  Leasingintäkter (post 2), Erhållna utdelningar (post 4),  Provisionsintäkter (post 5), Nettoresultat av finansiella  transaktioner (post 7), om det är positivt, och Övriga  rörelseintäkter (post 8) i bilaga 2.
Lag (2024:348)
.
Normgivningsbemyndigande
5 §
Regeringen eller, efter regeringens bemyndigande, Finansinspektionen får meddela närmare föreskrifter om
1. kreditinstituts och värdepappersbolags löpande bokföring, årsbokslut, årsredovisning, koncernredovisning och delårsrapporter, och
2. den koncernredovisning som finansiella holdingföretag skall upprätta enligt denna lag.
6 §
Regeringen eller, efter regeringens bemyndigande, Finansinspektionen får föreskriva att denna lags bestämmelser, eller föreskrifter som meddelats med stöd av denna lag, om koncerner skall gälla för en grupp av företag, som inte utgör en koncern enligt 4 §, men som har en gemensam eller i huvudsak gemensam ledning.
Räkenskapsår för vissa kreditinstitut
7 §
För banker och hypoteksinstitut är kalenderår räkenskapsår om inte annat följer av 3 kap. 3 § bokföringslagen (1999:1078).
Lag (1999:1113)
.
2 kap. Allmänna bestämmelser om årsredovisningen
Årsredovisningens upprättande
1 §
I kreditinstitut och värdepappersbolag som omfattas av lagen (2014:968) om särskild tillsyn över kreditinstitut och värdepappersbolag ska en kapitaltäckningsanalys ingå i årsredovisningen.
Lag (2014:975)
.
Årsredovisningslagens tillämpning
2 §
Följande bestämmelser om årsredovisningens innehåll i 
2 kap. årsredovisningslagen (1995:1554) ska tillämpas:
1 § om årsredovisningens delar,
2 § om överskådlighet och god redovisningssed,
3 § om rättvisande bild,
3 a § om väsentlighet,
4 § om andra grundläggande redovisningsprinciper,
5 § om form m.m.,
6 § om valuta, och
7 § första och femte-åttonde styckena om årsredovisningens  undertecknande och datering.
Lag (2024:348)
.
3 kap. Balansräkning och resultaträkning
Uppställningsformer för balans- och resultaträkningarna
1 §
Balansräkningen ska upprättas enligt den uppställningsform som anges i bilaga 1 till denna lag.
Resultaträkningen ska upprättas enligt den uppställningsform som anges i bilaga 2. Hänvisningar i denna lag till poster gäller poster i dessa uppställningsformer, om inte något annat framgår.
Trots första stycket samt 2 och 3 §§ får kreditinstitut och värdepappersbolag som avses i tredje stycket dela upp posterna med hänsyn till deras karaktär och relativa likviditet, om det är förenligt med 2 kap. 2 och 3 §§
årsredovisningslagen (1995:1554).
Bestämmelserna i andra stycket gäller
1. företag som omfattas av en koncernredovisning som upprättas med tilllämpning av de internationella redovisningsstandarder som avses i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder, i lydelsen enligt Europaparlamentets och rådets förordning (EU)
297/2008, och
2. andra företag vars överlåtbara värdepapper är upptagna till handel på en reglerad marknad.
Regeringen eller, efter regeringens bemyndigande, Finansinspektionen får meddela föreskrifter om avvikande uppställningsformer för balansräkningen och resultaträkningen för värdepappersbolag, om avvikelserna är nödvändiga med hänsyn till dessa bolags särskilda verksamhetsinriktning.
Lag (2015:817)
.
Årsredovisningslagens tillämpning
2 §
Följande bestämmelser om balansräkningen och  resultaträkningen i 3 kap. årsredovisningslagen (1995:1554)  ska tillämpas:
1 § om balansräkningens innehåll,
2 § om resultaträkningens innehåll,
4 § första, tredje och fjärde styckena om uppställning och  sammanslagning av poster m.m.,
5 § första-tredje styckena om jämförelsetal,
5 a § om överkursfonder,
8 § om specificering av större periodiseringsposter,
9 § om avsättningar, och
10 § om specificering av vissa större avsättningar.
Vid tillämpningen av 3 kap. 4 § årsredovisningslagen ska det  som sägs där om sammanslagning av poster som föregås av  arabiska siffror i stället gälla poster som föregås av små  bokstäver.
Lag (2020:988)
.
Särskilda regler om indelningen av eget kapital
3 §
Eget kapital ska delas upp på följande sätt:
1. I bankaktiebolag och andra aktiebolag som omfattas av denna  lag ska eget kapital delas upp i bundet eget kapital och fritt  eget kapital eller ansamlad förlust. Under bundet eget kapital  ska det tas upp Aktiekapital, Bunden överkursfond,  Uppskrivningsfond, Fond för utvecklingsutgifter, Reservfond  och Kapitalandelsfond. Under fritt eget kapital ska det tas  upp fria fonder, var för sig, balanserad vinst eller förlust  och vinst eller förlust för räkenskapsåret. Balanserad förlust  och förlust för räkenskapsåret tas då upp som avdragsposter.
2. I sparbanker ska eget kapital delas upp i fonder och vinst  eller förlust för räkenskapsåret. Med fonder avses Grundfond,  Uppskrivningsfond, Reservfond, Kapitalandelsfond, Fond för  verkligt värde, Garantifond och Fond för utvecklingsutgifter.  Benämningen fond får inte användas för något annat belopp i  balansräkningen. Förlust för räkenskapsåret tas upp som  avdragspost.
3. I medlemsbanker och kreditmarknadsföreningar ska eget  kapital delas upp i bundet eget kapital och fritt eget kapital  eller ansamlad förlust. Under bundet eget kapital ska det tas  upp Insatskapital, Uppskrivningsfond, Fond för  utvecklingsutgifter, Reservfond och Kapitalandelsfond.  Medlemsinsatser och förlagsinsatser ska redovisas var för sig.  Under fritt eget kapital ska det tas upp fria fonder, var för  sig, balanserad vinst eller förlust och vinst eller förlust  för räkenskapsåret. Balanserad förlust och förlust för  räkenskapsåret tas då upp som avdragsposter.
4. Aktiebolag, medlemsbanker och ekonomiska föreningar som  omfattas av denna lag ska lämna närmare upplysningar om det  belopp av fritt eget kapital som inte kan anses utdelningsbart  med hänsyn till tillämpliga bestämmelser om kapitalskydd  enligt rörelselagarna för kreditinstitut och  värdepappersbolag, och om de förhållanden som motiverar  bedömningen.
5. Om en sparbank har bidrag till garantifonden i en annan  valuta än i redovisningsvalutan, ska dessa räknas om enligt  växelkursen på balansdagen. Skillnaden mellan det omräknade  beloppet och motsvarande belopp vid räkenskapsårets ingång ska  föras mot Andra fonder.
Lag (2020:988)
.
4 kap. Värderingsregler
Årsredovisningslagens tillämpning
1 §
Följande bestämmelser om värderingen i 4 kap.
årsredovisningslagen (1995:1554) ska tillämpas:
1 § första stycket och 2 § om vad som är anläggningstillgångar och omsättningstillgångar,
3 § om anskaffningsvärde för anläggningstillgångar,
4 § om avskrivning av anläggningstillgångar,
5 § om nedskrivning av anläggningstillgångar,
6 § om uppskrivning av anläggningstillgångar,
7 och 8 §§ om ianspråktagande av uppskrivningsfonden och fonden för utvecklingsutgifter,
9 § första-fjärde styckena om värdering av omsättningstillgångar,
10 § om värdering av pågående arbeten,
11 § om varulagrets anskaffningsvärde,
12 § om redovisning till bestämd mängd och fast värde,
13 a § om redovisning enligt kapitalandelsmetoden,
14 § om egna aktier,
14 a-14 d §§ om värdering av finansiella instrument,
14 e § om värdering av säkrade poster,
15 § om periodisering av vissa belopp vid upptagande av lån,
15 a § om avsättningar, och
16 § om omräkning av förlagsinsatser.
Lag (2015:817)
.
Särskilda regler om tillgångar och skulder
2 §
De i 1 § angivna bestämmelserna i 4 kap.
årsredovisningslagen (1995:1554) ska tillämpas med följande avvikelser:
1. I en bank krävs för uppskrivning av anläggningstillgång enligt 6 § första stycket Finansinspektionens medgivande.
2. I en sparbank får uppskrivningsbeloppet, vid uppskrivning enligt 6 § första stycket, tas i anspråk för avsättning till reservfond, och uppskrivningsfonden, i stället för vad som sägs i 7 §, tas i anspråk för avsättning till reservfond.
3. En bank får inte tillämpa 7 § första stycket 2 om användande av uppskrivningsfonden för täckande av förlust.
4. För ett kreditmarknadsbolag prövar allmän domstol ett ärende enligt 7 § andra stycket om att ta uppskrivningsfonden i anspråk. I fråga om domstolens tillstånd gäller 10 kap. 14 §
lagen (2004:297) om bank- och finansieringsrörelse i tillämpliga delar.
5. Om det finns särskilda skäl, får Finansinspektionen medge att även andra kreditinstitut och värdepappersbolag än sådana företag som avses i 3 kap. 1 § tredje stycket denna lag får tillämpa bestämmelsen i 13 a §.
6. Finansiella instrument ska tas upp till sitt verkliga värde om det är förenligt med 14 a §.
7. Kreditinstitut och värdepappersbolag som omfattas av denna lag får tilllämpa 14 b § tredje stycket.
Lag (2011:1555)
.
Vad som är finansiella anläggningstillgångar
3 §
Med finansiell anläggningstillgång förstås
1. andelar i koncernföretag,
2. andelar i intresseföretag och gemensamt styrda företag,
3. ägarintressen i övriga företag,
4. värdepapper, och
5. annan tillgång än tillgång som ska tas upp i posterna Immateriella anläggningstillgångar (post 10) och Materiella tillgångar (post 11), allt under förutsättning att tillgångarna är avsedda att stadigvarande innehas i den ordinarie verksamheten.
Lag (2015:817)
.
Utgifter för bildande av garantifond i sparbank
4 §
Utgifter för bildande av garantifond enligt 5 kap. 1 §
sparbankslagen (1987:619) får inte tas upp som tillgång.
Periodisering av överkurs och underkurs
5 §
Om erlagt belopp för räntebärande värdepapper eller lånefordringar som inte tas upp till sitt verkliga värde enligt 4 kap. 14 a § årsredovisningslagen (1995:1554) överstiger eller underskrider det belopp som skall erhållas på förfallodagen
(överkurs respektive underkurs), skall mellanskillnaden periodiseras.
Vid beräkning av anskaffningsvärdet för räntebärande värdepapper och lånefordringar skall sådan periodisering av över- eller underkurs som avses i första stycket beaktas.
En periodisering enligt första stycket får underlåtas under samma förutsättningar som de som anges i 4 kap. 15 § andra meningen årsredovisningslagen. Om en periodisering underlåts skall upplysning om förhållandet lämnas i en not.
Lag (2003:772)
.
Omräkning av tillgångar och skulder
6 §
Tillgångar och skulder i annan valuta än redovisningsvalutan som inte tas upp till sitt verkliga värde enligt 4 kap. 14 a § årsredovisningslagen (1995:1554) skall omräknas enligt växelkursen på balansdagen, om de inte genom särskilda åtgärder skyddas mot eller utgör skydd mot valutakursförändringar.
Materiella och immateriella anläggningstillgångar samt sådana finansiella anläggningstillgångar som utgörs av andelar får utan hinder av första stycket omräknas efter anskaffningskursen vid förvärvet.
Lag (2003:772)
.
7 §
Har upphävts genom
lag (2003:772)
.
5 kap. Noter m.m.
Årsredovisningslagens tillämpning
1 §
Följande bestämmelser om upplysningar i noter i 5 kap.  årsredovisningslagen (1995:1554) ska tillämpas:
3 § om noternas ordningsföljd,
4 § om värderingsprinciper,
5 § om avvikelser från grundläggande redovisningsprinciper,
7 § om jämförelsetal,
8 § om anläggningstillgångar,
9 § om goodwill,
10 § om finansiella instrument,
11 § om uppskrivningsfond,
12 § om fond för verkligt värde,
14 § om ställda säkerheter,
15 § om eventualförpliktelser,
16 § om åtaganden till förmån för koncernföretag m.fl.,
17 § första stycket om ekonomiska arrangemang som inte  redovisas i balansräkningen,
18§ om lån till ledande befattningshavare,
19 § om exceptionella intäkter och kostnader,
20 § om medelantalet anställda under räkenskapsåret,
21 § om moderföretag,
22 § om väsentliga händelser efter räkenskapsårets slut,
23 § första stycket och 24 § om transaktioner med närstående,
25 § om ytterligare upplysningar om anläggningstillgångar,
26 § om omsättningstillgångar,
27 § om ytterligare upplysningar om finansiella instrument,
29 och 30 §§ om dotterföretag och vissa andra företag,
32 § om ytterligare upplysningar om lån till ledande  befattningshavare,
33 § om konvertibla lån,
34 § om aktiekapitalet,
35 § om disposition av vinst eller förlust,
36 § om skatter,
37 § om ytterligare upplysningar om anställda,
38 § första stycket om könsfördelningen bland ledande  befattningshavare,
39 och 40 §§ om löner, andra ersättningar och sociala  kostnader,
41 § om pensioner och liknande förmåner,
42 § om tidigare styrelse och verkställande direktör,
43 § om suppleanter och vice verkställande direktör,
44 § om avtal om avgångsvederlag,
45 § om ytterligare upplysningar om moderföretag,
46 § om ytterligare upplysningar om ställda säkerheter,
48 § om ersättningar till revisorer och revisionsföretag, och
49 § om europabolag och europakooperativ.
Vid tillämpningen av 5 kap. 40 och 41 §§ årsredovisningslagen  ska samtliga företag som omfattas av denna lag anses som  publika aktiebolag.
Bankaktiebolag, kreditmarknadsbolag och värdepappersbolag ska  även tillämpa 5 kap. 38 § andra stycket årsredovisningslagen  om könsfördelning i styrelsen.
Upplysningarna ska lämnas i noter.
Lag (2024:348)
.
Särskilda regler om upplysningar i noter
2 §
De i 1 § angivna bestämmelserna i 5 kap.
årsredovisningslagen (1995:1554) ska tillämpas med följande avvikelser:
1. Vid tillämpningen av 15 § ska upplysning lämnas särskilt om
a) accepterade och endosserade växlar,
b) garantier,
c) oåterkalleliga åtaganden som innebär risktagande, varvid åtaganden till följd av återköpstransaktioner ska anges särskilt, och
d) övriga eventualförpliktelser.
2. Vid tillämpningen av 18 § andra stycket första meningen om lån till ledande befattningshavare får upplysning om huvudsakliga lånevillkor, räntesatser samt under räkenskapsåret återbetalda belopp utelämnas.
3. Fråga om tillstånd enligt 30 § första stycket att utelämna uppgifter om dotterföretag och vissa andra företag prövas av Finansinspektionen.
4. Uppgifter som ska lämnas enligt 40 § första stycket 2 om löner och ersättningar till anställda ska även omfatta löner och ersättningar till delegater i banker.
Lag (2015:817)
.
Särskilda regler om övriga upplysningar
2 a §
Utöver det som följer av övriga bestämmelser i denna lag ska årsredovisningen innehålla de upplysningar som anges i 3-6 §§. Upplysningarna ska lämnas i noter. Om det inte står i strid med kravet på överskådlighet, får upplysningarna i stället lämnas i balansräkningen eller resultaträkningen.
Lag (2015:817)
.
Upplysningar om tillgångar
3 §
Utöver det som följer av 1 § ska följande uppgifter lämnas om tillgångar:
1. För överlåtbara värdepapper som inte tas upp till sitt verkliga värde enligt 4 kap. 14 a § årsredovisningslagen
(1995:1554) ska uppgift lämnas om skillnaden mellan anskaffningsvärde och verkligt värde. Den del som avser värdepapper som tas upp till det lägsta av anskaffningsvärdet och nettoförsäljningsvärdet enligt 9 § samma kapitel ska anges särskilt.
2. Om det bokförda värdet för räntebärande värdepapper som inte tas upp till sitt verkliga värde enligt 4 kap. 14 a §
årsredovisningslagen överstiger eller underskrider det belopp som ska infrias på förfallodagen, ska mellanskillnaden anges.
Summan av överstigande belopp ska anges för sig och summan av underskridande belopp ska anges för sig.
3. Större belopp i posten Övriga tillgångar (post 13) ska specificeras till sin storlek och art.
4. Varje tillgångspost ska delas upp i sådana tillgångar som enligt 4 kap. årsredovisningslagen tas upp
a) med utgångspunkt i anskaffningsvärdet enligt 3 §,
b) till det lägsta av anskaffningsvärdet och nettoförsäljningsvärdet enligt 9 §, och
c) till sitt verkliga värde enligt 14 a §.
Lag (2015:817)
.
Upplysningar om skulder
4 §
Utöver det som följer av 1 § ska följande upplysningar lämnas om skulder:
1. För varje efterställd skuld som uppgår till mer än tio procent av samtliga efterställda skulder, ska upplysning lämnas om lånebelopp, lånevaluta, räntesats, förfallodag, omständigheter som kan medföra förtida återbetalning, efterställningsvillkoren samt förutsättningar och villkor för betalning på förfallodagen eller för konvertering. Vidare ska sammanfattande upplysningar lämnas om vilka regler som gäller för övriga efterställda skulder.
2. Större belopp i posten Övriga skulder (post 4) ska specificeras till sin storlek och art.
Lag (2015:817)
.
Upplysningar om resultaträkningens poster
5 §
Utöver vad som följer av 1 § skall följande uppgifter lämnas om resultaträkningens poster:
1. Större belopp i posterna Övriga rörelseintäkter (post 8) och Övriga rörelsekostnader (post 11) skall specificeras till sin storlek och art.
2. Posten Kreditförluster, netto (post 12) skall delas upp i nedskrivningar respektive återföringar av nedskrivningar.
Upplysningar om koncernföretag och vissa andra företag
6 §
Utöver det som följer av 1 § ska följande upplysningar lämnas om koncernföretag, intresseföretag, gemensamt styrda företag och övriga företag som det finns ett ägarintresse i.
1. För var och en av tillgångsposterna Belåningsbara statsskuldförbindelser m.m. (post 2), Utlåning till kreditinstitut (post 3), Utlåning till allmänheten (post 4)
och Obligationer och andra räntebärande värdepapper (post 5)
ska upplysning lämnas om de fordringar som avser koncernföretag, intresseföretag, gemensamt styrda företag respektive övriga företag som det finns ett ägarintresse i.
2. För var och en av skuldposterna Skulder till kreditinstitut (post 1), In- och upplåning från allmänheten
(post 2), Emitterade värdepapper m.m. (post 3) och Efterställda skulder (post 7) ska upplysning lämnas om de skulder som avser koncernföretag, intresseföretag, gemensamt styrda företag respektive övriga företag som det finns ett ägarintresse i.
3. Upplysning om efterställda tillgångar för koncernföretag, intresseföretag, gemensamt styrda företag respektive övriga företag som det finns ett ägarintresse i ska lämnas särskilt för varje tillgångspost.
Lag (2015:817)
.
Upplysningar om kapitaltäckningen m.m.
7 §
Vid tillämpningen av denna lag ska artikel 434.1 i  Europaparlamentets och rådets förordning (EU) nr 575/2013 av  den 26 juni 2013 om tillsynskrav för kreditinstitut och om  ändring av förordning (EU) nr 648/2012 beaktas.
Lag (2021:501)
.
6 kap. Förvaltningsberättelse m.m.
Årsredovisningslagens tillämpning
1 §
Följande bestämmelser i 6 kap. årsredovisningslagen 
(1995:1554) ska tillämpas:
1 § första-fjärde styckena om förvaltningsberättelsens  innehåll,
2 § om förslag till dispositioner av vinst eller förlust m.m.,
2 a § om vissa upplysningar i förvaltningsberättelsen i  aktiebolag vars aktier är upptagna till handel på en reglerad  marknad eller en motsvarande marknad utanför Europeiska  ekonomiska samarbetsområdet,
3 § första stycket om vissa upplysningar om ekonomiska  föreningar,
5 § om kassaflödesanalys, och
10-14 §§ om hållbarhetsrapport.
Bankaktiebolag, kreditmarknadsbolag och värdepappersbolag,  vars aktier är upptagna till handel på en reglerad marknad i  Sverige, ska även tillämpa 6 kap. 1 a § årsredovisningslagen  om förvaltningsberättelsens innehåll.
Värdepappersbolag ska även tillämpa det som sägs i 6 kap. 
1 b § årsredovisningslagen om immateriella nyckelresurser.
Bankaktiebolag, kreditmarknadsbolag och värdepappersbolag,  vars överlåtbara värdepapper är upptagna till handel på en  reglerad marknad, ska även tillämpa 6 kap. 6-9 §§  årsredovisningslagen om bolagsstyrningsrapport.
Sådana små och icke-komplexa institut som avses i artikel 
4.1.145 i Europaparlamentets och rådets förordning (EU) nr 
575/2013 och som är företag av sådan storlek som avses i 
6 kap. 10 § första stycket årsredovisningslagen får begränsa  innehållet i hållbarhetsrapporten enligt 6 kap. 12 g § samma  lag.
Vid tillämpningen av 6 kap. 11 a § årsredovisningslagen ska  kreditinstitut som är permanent underställda ett centralt  organ som övervakar dem på de villkor som anges i artikel 10 i  förordning (EU) nr 575/2013 anses som dotterföretag till det  centrala organet.
Lag (2024:348)
.
1 a §
Bestämmelserna i 6 kap. 10-14 §§ årsredovisningslagen 
(1995:1554) om hållbarhetsrapport ska inte tillämpas av  Svenska skeppshypotekskassan.
Lag (2024:348)
.
Särskilda upplysningar i förvaltningsberättelsen
2 §
Utöver vad som följer av 1 § ska följande upplysningar  lämnas i förvaltningsberättelsen:
1. En medlemsbank ska ange summorna av insatsbelopp som ska  återbetalas under nästa räkenskapsår enligt 10 kap. 11, 12, 16  och 17 §§ lagen (2018:672) om ekonomiska föreningar.
2. I ett förslag till dispositioner enligt 6 kap. 2 § första  meningen årsredovisningslagen (1995:1554) ska styrelsen ange  de överväganden som gjorts med hänsyn till tillämpliga  bestämmelser om kapitalskydd enligt rörelselagarna för  kreditinstitut och värdepappersbolag.
Lag (2020:667)
.
Kapitaltäckningsanalys
3 §
I kapitaltäckningsanalysen ska uppgifter lämnas om  kapitalbasen och kapitalbaskraven i enlighet med det som  följer av
1. Europaparlamentets och rådets förordning (EU) nr 575/2013,  eller
2. Europaparlamentets och rådets förordning (EU) 2019/2033 av  den 27 november 2019 om tillsynskrav för värdepappersföretag  och om ändring av förordningarna (EU) nr 1093/2010, (EU)  nr 575/2013, (EU) nr 600/2014 och (EU) nr 806/2014.
Moderföretag som enligt någon av förordningarna ska uppfylla  kraven i förordningen på grundval av en grupps konsoliderade  situation, ska lämna de uppgifter som anges i första stycket  beträffande gruppen.
Lag (2021:488)
.
7 kap. Koncernredovisning
Koncernredovisningens upprättande
1 §
Kreditinstitut och värdepappersbolag som är moderföretag och sådana finansiella holdingföretag som avses i 1 kap. 1 §
andra stycket ska för varje räkenskapsår upprätta koncernredovisning enligt denna lag, om inte annat följer av 5 eller 6 a §.
För finansiella holdingföretag som omfattas av lagen
(2014:968) om särskild tillsyn över kreditinstitut och värdepappersbolag ska en kapitaltäckningsanalys enligt 6 kap.
3 § ingå i koncernredovisningen.
Lag (2014:975)
.
Årsredovisningslagens tillämpning
2 §
Följande bestämmelser om koncernredovisning i 7 kap.  årsredovisningslagen (1995:1554) ska tillämpas:
4 § om koncernredovisningens delar,
5 § om dotterföretag som ska omfattas av koncernredovisningen,
6 § om överskådlighet, god redovisningssed och rättvisande  bild,
7 § andra stycket om valuta,
8 § första meningen om allmänna krav på koncernbalansräkningen  och koncernresultaträkningen,
9 § om innehav utan bestämmande inflytande,
10 § om balansdag,
12 § om enhetliga principer för koncernredovisningen och  årsredovisningen,
13 § om elimineringar mellan koncernföretag,
15 § om förändringar i koncernens sammansättning,
16 och 17 §§ om dotterföretag och vissa andra företag,
18-23 §§ om hur dotterföretag ska räknas in i  koncernredovisningen,
25-30 §§ om hur andelar i intresseföretag och gemensamt styrda  företag ska räknas in i koncernredovisningen,
31 § andra och tredje styckena om koncernens system för intern  kontroll och riskhantering, och
31 a-31 e §§ om hållbarhetsrapport för koncernen.
Vid tillämpningen av 7 kap. 31 b § årsredovisningslagen ska  kreditinstitut som är permanent underställda ett centralt  organ som övervakar dem på de villkor som anges i artikel 10 i  förordning (EU) nr 575/2013 anses som dotterföretag till det  centrala organet.
Lag (2024:348)
.
Särskilda regler för andelar i dotterföretag i vissa fall
3 §
De i 2 § angivna bestämmelserna i 7 kap.
årsredovisningslagen (1995:1554) ska tillämpas med följande avvikelser:
1. Tillämpas 5 § andra stycket 3 om utelämnande av vissa dotterföretag för andelar som innehas som ett led i en finansiell stödaktion för en rekonstruktion eller räddning av ett dotterföretag som är ett kreditinstitut eller värdepappersbolag, ska moderföretaget
- i en not upplysa om arten av och villkoren för den finansiella stödaktionen, och
- till sin koncernredovisning foga dotterföretagets årsredovisning.
2. Frågor om tillstånd enligt 17 § att utelämna uppgifter om dotterföretag och vissa andra företag prövas av Finansinspektionen.
Lag (2015:817)
.
Allmänna regler för koncernredovisningen
4 §
För koncernredovisningen gäller i tillämpliga delar
1. de allmänna bestämmelserna om årsredovisningen i 2 kap.
2 §, med undantag för hänvisningarna till 2 kap. 1-3 §§
årsredovisningslagen (1995:1554),
2. bestämmelserna om balansräkning och resultaträkning i 3 kap.,
3. bestämmelserna om värderingsregler i 4 kap.,
4. bestämmelserna om noter m.m. i 5 kap., med undantag för 2 § 1 och hänvisningarna till 5 kap. 21, 29, 30 och 45 §§
årsredovisningslagen, och
5. bestämmelserna om förvaltningsberättelse och kassaflödesanalys i 6 kap. 1 § första stycket, med undantag för hänvisningen till 6 kap. 2 § första stycket och 3 §
årsredovisningslagen.
Trots första stycket 4 får uppgifter enligt 5 kap. 40 §
tredje stycket tredje meningen och 5 kap. 41 § andra stycket tredje meningen årsredovisningslagen utelämnas i fråga om dotterföretag. Vid tillämpningen av dessa bestämmelser ska dock de lämnade uppgifterna innefatta även löner och andra förmåner från koncernföretag.
Lag (2015:817)
.
När koncernredovisning inte behöver upprättas
5 §
Ett moderföretag som är dotterföretag behöver inte upprätta koncernredovisning om förutsättningarna enligt 7 kap. 2 §
första eller andra styckena årsredovisningslagen (1995:1554)
finns, samt
1. det undantagna företagets åtaganden har garanterats av dess moderföretag, och
2. detta moderföretag är ett institut i vars verksamhet ingår att från allmänheten låna medel och att bevilja krediter för egen räkning.
Moderföretag som med stöd av första stycket inte har upprättat någon koncernredovisning ska i enlighet med bestämmelserna i 8 kap. 5 och 5 a §§ denna lag eller 8 kap. 3 och 3 a §§
årsredovisningslagen offentliggöra den koncernredovisning som avses i 7 kap. 2 § första stycket 1 årsredovisningslagen samt koncernrevisionsberättelsen. Handlingar som har getts in till registreringsmyndigheten ska kungöras enligt 8 kap. 6 § denna lag. Registreringsmyndigheten får förelägga moderföretaget att ge in en bestyrkt översättning till svenska av handlingarna.
Sådant föreläggande ska utfärdas av registreringsmyndigheten om någon begär det.
Första stycket gäller inte i fall som anges i 7 kap. 2 § fjärde stycket årsredovisningslagen.
Upplysning om förhållande som avses i första stycket 1 ska lämnas i det undantagna företagets årsredovisning.
Lag (2007:1461)
.
6 §
Om 5 § första stycket tillämpas, skall i en not till det undantagna företagets årsredovisning, utöver sådana uppgifter som anges i 7 kap. 2 § femte stycket årsredovisningslagen (1995:1554), sammantaget för det undantagna företaget och dess dotterföretag även anges:
1. Summan av resultaträkningsposterna Ränteintäkter (post 1), Leasingintäkter (post 2), Provisionsintäkter (post 5), Nettoresultat av finansiella transaktioner (post 7) och Övriga rörelseintäkter
(post 8),
2. Årets resultat,
3. Summan av eget kapital, samt
4. Medelantalet anställda under räkenskapsåret.
6 a §
Ett moderföretag behöver inte upprätta någon koncernredovisning om samtliga dotterföretag, såväl var för sig som tillsammans, är utan väsentlig betydelse.
Ett moderföretag behöver inte heller upprätta någon koncernredovisning om moderföretagets samtliga dotterföretag inte behöver omfattas av en koncernredovisning av skäl som anges i 7 kap. 5 § andra stycket årsredovisningslagen
(1995:1554).
Lag (2015:817)
.
Koncernredovisning i moderföretag som omfattas av IAS-
förordningen
7 §
Företag som avses i 1 § och som omfattas av artikel 4 i  Europaparlamentets och rådets förordning (EG) nr 1606/2002 av  den 19 juli 2002 om tillämpning av internationella  redovisningsstandarder, i lydelsen enligt Europaparlamentets  och rådets förordning (EU) 297/2008, ska tillämpa enbart  följande bestämmelser i detta kapitel:
1. 1 § om skyldighet att upprätta koncernredovisning och i  vissa fall kapitaltäckningsanalys,
2. 2 § när det gäller hänvisningarna till
a) 7 kap. 4 § 4 årsredovisningslagen (1995:1554) om  förvaltningsbe-rättelse,
b) 7 kap. 12 § första stycket samma lag om enhetliga  värderingsprinciper,
c) 7 kap. 31 § andra och tredje styckena samma lag om  koncernens system för intern kontroll och riskhantering,
d) 7 kap. 31 a-31 e §§ samma lag om hållbarhetsrapport för  koncernen,
3. 4 § när det gäller hänvisningarna till
a) 2 kap. 2 § denna lag, i den del som paragrafen hänvisar  till årsredovisningslagens bestämmelser i 2 kap. 5 § om form  m.m. och 2 kap. 7 § om undertecknande och datering,
b) 3 kap. 3 § 1-4 denna lag om indelningen av eget kapital,
c) 5 kap. 1 § denna lag, i den del som paragrafen hänvisar  till följande bestämmelser i 5 kap. årsredovisningslagen:
- 18 § om lån till ledande befattningshavare,
- 20 § om medelantalet anställda under räkenskapsåret,
- 32 § om ytterligare upplysningar om lån till ledande  befattningshavare,
- 37 § om ytterligare upplysningar om anställda,
- 38 § första stycket om könsfördelningen bland ledande  befattningshavare,
- 40 § första stycket 1 och andra och tredje styckena om löner  och andra ersättningar,
- 41 § om pensioner och liknande förmåner,
- 42 § om tidigare styrelse och verkställande direktör,
- 43 § om suppleanter och vice verkställande direktör,
- 44 § om avtal om avgångsvederlag, och
- 48 § om ersättningar till revisorer och revisionsföretag,
d) 5 kap. 2 § 2 denna lag med särskilda regler om upplysningar  i noter,
e) 6 kap. 1 § denna lag, i den del som paragrafen hänvisar  till 6 kap. 1 § första-tredje styckena årsredovisningslagen om  förvalt-ningsberättelsens innehåll och till 6 kap. 2 a §  årsredovisningslagen om vissa upplysningar i  förvaltningsberättelsen,
f) 6 kap. 2 § denna lag om särskilda upplysningar i  förvaltningsberättelsen, och
4. 5-6 a §§ om när koncernredovisning inte behöver upprättas.
Företaget behöver inte lämna upplysningar enligt 6 kap. 1 § om  upplysningarna lämnas på någon annan plats i redovisningen. I  sådant fall ska förvaltningsberättelsen innehålla en  hänvisning till den plats där uppgifterna har lämnats.
Lag (2024:348)
.
8 §
Företag som avses i 1 § men som inte omfattas av artikel 4 i Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder får upprätta koncernredovisning i enlighet med dessa internationella redovisningsstandarder. I sådant fall tillämpas 7 §.
Lag (2004:1175)
.
9 §
Bestämmelserna i 7 kap. 31 a-31 e §§ årsredovisningslagen 
(1995:1554) om hållbarhetsrapport för koncernen ska inte  tillämpas av andra finansiella holdingföretag än sådana som  bedrivs i den form som avses i 6 kap. 10 §  årsredovisningslagen eller Svenska skeppshypotekskassan.
Lag (2024:348)
.
8 kap. Offentlighet
Registreringsmyndighet
1 §
Bolagsverket är registreringsmyndighet för företag som  omfattas av denna lag.
För andra företag som avses i denna lag än banker och  hypoteksinstitut ska 8 kap. årsredovisningslagen (1995:1554)  tillämpas, i stället för 2-8 §§ nedan, med följande  avvikelser:
1. Vid tillämpningen av 8 kap. 3 § och 4 § första och tredje  styckena årsredovisningslagen om offentliggörande ska  kreditmarknadsföreningar omfattas av bestämmelserna för  aktiebolag.
2. Vid tillämpningen av 8 kap. 6 och 6 a §§  årsredovisningslagen om förseningsavgifter ska  kreditmarknadsföretag och värdepappersbolag alltid anses som  publika företag.
Lag (2024:1116)
.
Årsredovisningslagens tillämpning
2 §
Följande bestämmelser i 8 kap. årsredovisningslagen 
(1995:1554) ska tillämpas:
14 och 15 §§ om publicering av årsredovisningen,
15 a § om offentliggörande av bolagsstyrningsrapport, och
16 § 2 om utelämnande av uppgift i koncernredovisningen.
Banker som omfattas av skyldigheten att upprätta  hållbarhetsrapport ska även tillämpa 8 kap. 3 b och 15 b §§  årsredovisningslagen om offentliggörande och  tillgängliggörande av årsredovisningen och  granskningsberättelsen.
Lag (2024:348)
.
Uppgifter om anmärkningar
3 §
En årsredovisning som publiceras i ofullständigt skick  enligt 8 kap. 15 § årsredovisningslagen (1995:1554) ska även  innehålla uppgift om anmärkningar enligt 4 a kap. 13-15 §§  sparbankslagen (1987:619).
Lag (2020:667)
.
Årsredovisningens avlämnande till revisorerna
4 §
Årsredovisningen för det förflutna räkenskapsåret skall lämnas till revisorerna och lekmannarevisorerna
1. i ett bankaktiebolag eller i en medlemsbank senast en månad före ordinarie stämma,
2. i en sparbank senast en månad före ordinarie stämma, dock senast den 31 mars,
3. i ett hypoteksinstitut senast fyra månader efter räkenskapsårets utgång.
Lag (1999:913)
.
Ingivande till registreringsmyndighet
5 §
En bank och ett hypoteksinstitut ska ge in bestyrkta  kopior av årsredovisningen, revisionsberättelsen och  granskningsberättelsen för det förflutna räkenskapsåret till  registreringsmyndigheten inom en månad efter det att  balansräkningen och resultaträkningen blivit fastställda.
På kopian av årsredovisningen ska en styrelseledamot eller den  verkställande direktören intyga att balansräkningen och  resultaträkningen har fastställts. Uppgift ska också lämnas om  fastställelsedagen. Intyget ska även innehålla uppgift om  stämmans beslut när det gäller bankens eller institutets vinst  eller förlust.
Med en bestyrkt kopia jämställs vid tillämpningen av denna lag  ett elektroniskt original.
Lag (2024:348)
.
5 a §
Handlingar som avses i 5 § får överföras  elektroniskt till registreringsmyndigheten.
Ett bevis om fastställelse enligt 5 § andra stycket får  undertecknas med en elektronisk underskrift.
Regeringen eller den myndighet som regeringen bestämmer  meddelar närmare föreskrifter om
1. elektronisk överföring till registreringsmyndigheten av  sådana handlingar som avses i 5 §,
2. bestyrkande av att en elektronisk kopia överensstämmer med  originalet, och
3. den elektroniska underskriften enligt andra stycket.
Lag (2016:566)
.
5 b §
Har upphävts genom
lag (2013:437)
.
Registrering i bankregistret
5 c §
Registreringsmyndigheten ska registrera årsredovisning och revisionsberättelse för bankaktiebolag i bankregistret.
Registreringen ska göras på svenska. Om ett bankaktiebolag som en registrering avser begär det, ska registreringen dessutom göras på något annat officiellt språk inom Europeiska unionen eller på norska eller isländska.
Den som begär att en registrering ska göras på något annat språk än svenska ska, om inte registreringsmyndigheten beslutar något annat, ge in en översättning till det språket av de uppgifter eller handlingar som ska registreras. Översättningen ska vara gjord av en översättare som är auktoriserad eller har motsvarande utländsk behörighet.
Lag (2007:1461)
.
Kungörande
6 §
När årsredovisning och revisionsberättelse enligt 5 och 5 a §§ har getts in till registreringsmyndigheten, ska myndigheten kungöra detta i en tidning.
I fråga om bankaktiebolag ska en kungörelse skrivas på samma språk som registreringen i bankregistret.
Lag (2007:1461)
.
Vite
7 §
Verkställande direktör eller styrelseledamot i en bank eller ett hypoteksinstitut som enligt denna lag skall ge in redovisningshandling eller revisionsberättelse till registreringsmyndigheten, kan av myndigheten föreläggas vid vite att fullgöra denna skyldighet.
Fråga om utdömande av vitet prövas av registreringsmyndigheten.
Lag (2000:823)
.
Koncernredovisning, koncernrevisionsberättelse och  granskningsberättelse för koncernen
8 §
Detta kapitel ska tillämpas också på koncernredovisning,  koncernrevisionsberättelse och granskningsberättelse för  koncernen.
Lag (2024:348)
.
9 kap. Delårsrapport
Skyldighet att lämna delårsrapport
1 §
Minst en gång under ett räkenskapsår som omfattar mer än tio månader skall en särskild redovisning (delårsrapport) avges enligt denna lag.
Lag (2006:872)
.
Årsredovisningslagens tillämpning
2 §
Med beaktande av vad som föreskrivs i 3 § ska bestämmelserna om delårsrapport i 9 kap. årsredovisningslagen
(1995:1554) tillämpas med undantag för 1 § första stycket och hänvisningen i 2 § första stycket till 8 kap. 3 b §
årsredovisningslagen.
Lag (2007:1461)
.
Särskilda regler om delårsrapportens tillhandahållande och innehåll
3 §
Utöver vad som följer av 9 kap. 2 § första stycket årsredovisningslagen (1995:1554) om tillhandahållande av delårsrapport m.m. ska delårsrapporten i sparbanker genast lämnas även till de huvudmän som begär det.
I delårsrapporten ska, utöver vad som anges i 9 kap. 3 §
årsredovisningslagen, uppgifter lämnas om utvecklingen av inlåningen och utlåningen sedan föregående räkenskapsårs utgång.
Sådana uppgifter om koncernen som anges i 9 kap. 3 § femte stycket årsredovisningslagen behöver inte lämnas, om
1. företaget i enlighet med 7 kap. 2 § årsredovisningslagen inte har upprättat någon koncernredovisning för närmast föregående räkenskapsår,
2. det moderföretag vars koncernredovisning har getts in till registreringsmyndigheten enligt 7 kap. 2 § årsredovisningslagen har upprättat en delårsrapport som omfattar samma rapportperiod som företagets delårsrapport,
3. moderföretagets delårsrapport innehåller likvärdiga uppgifter som omfattar även koncernen,
4. företaget i sin egen delårsrapport lämnar uppgift om moderföretagets namn, organisationsnummer eller, i förekommande fall, personnummer samt säte, och
5. förutsättningarna i 7 kap. 5 § första stycket 1 och 2 denna lag är uppfyllda.
Om uppgifter om koncernen utelämnas enligt tredje stycket gäller bestämmelserna i 9 kap. 2 § årsredovisningslagen för den delårsrapport som avses i tredje stycket 2. Är den delårsrapporten inte upprättad på svenska, får registreringsmyndigheten, om rapporten ska sändas in till registreringsmyndigheten, förelägga företaget att sända in också en bestyrkt översättning till svenska. Ett sådant föreläggande ska utfärdas om någon begär det.
En delårsrapport i ett bankaktiebolag som ges in till registreringsmyndigheten ska registreras enligt 8 kap. 5 c §
denna lag.
Lag (2009:35)
.
Vite
4 §
Bestämmelserna i 8 kap. 7 § om vite gäller även delårsrapport.
10 kap. Överklagande
1 §
Finansinspektionens beslut i frågor om medgivande eller tillstånd enligt 4 kap. 2 § 1, 5 kap. 2 § 1 och 7 kap. 3 § 2 samt registreringsmyndighetens beslut i frågor om
1. föreläggande enligt 7 kap. 5 § andra stycket, 8 kap. 7 §
första stycket och 9 kap. 4 §, samt
2. utdömande av vite enligt 8 kap. 7 § andra stycket och 9 kap.
4 §, får överklagas hos allmän förvaltningsdomstol.
Prövningstillstånd krävs vid överklagande till kammarrätten.
Lag (2000:823)
.
Övergångsbestämmelser
1995:1559
1.Denna lag träder i kraft den 1 januari 1996 och tillämpas första gången för räkenskapsår som inleds närmast efter den 31 december 1995.
2. Förekommer i lag eller annan författning hänvisning till föreskrift i 4 kap. bankrörelselagen (1987:617) som ersatts genom bestämmelse i denna lag, tillämpas i stället den nya bestämmelsen.
3. Bestämmelsen i 4 kap. 5 § tredje stycket årsredovisningslagen
(1995:1554) skall inte tillämpas på nedskrivning som har gjorts före lagens ikraftträdande.
4. Belopp som har avsatts till uppskrivningsfond före lagens ikraftträdande får användas för erforderlig nedskrivning av värdet på andra anläggningstillgångar eller för nedskrivning av bankens innehav av fordringsbevis som är avsedda för den allmänna marknaden, allt under förutsättning att det finns särskilda skäl för en sådan utjämning. I så fall skall upplysning om detta lämnas i en not.
5. Regeringen eller, efter regeringens bemyndigande, Finansinspektionen får för den första års- eller koncernredovisning som upprättas enligt denna lag föreskriva att 3 kap. 5 § andra stycket årsredovisningslagen (1995:1554) inte skall tillämpas samt meddela närmare föreskrifter om vilka jämförande upplysningar som i stället skall lämnas.
1996:1145
Denna lag träder i kraft den 1 januari 1997 och tillämpas första gången i fråga om det räkenskapsår som inleds närmast efter den 31 december 1996.
1997:454
Denna lag träder i kraft den 1 juli 1997 och tillämpas första gången för räkenskapsår som inleds närmast efter den 30 juni 1997.
1998:10
Denna lag träder i kraft den 1 januari 1999 och tillämpas första gången i fråga om det räkenskapsår som inleds närmast efter den 31 december 1998.
1999:1113
Denna lag träder i kraft den 1 januari 2000 och tillämpas första gången för det räkenskapsår som inleds närmast efter den 31 december 1999.
2000:43
Denna lag träder i kraft den 1 mars 2000 och tillämpas första gången för det räkenskapsår som inleds närmast efter den 31 december 2000.
2000:74
Denna lag träder i kraft den 10 mars 2000. Äldre bestämmelser gäller dock fortfarande i fråga om redovisningen för räkenskapsår som har avslutats före lagens ikraftträdande.
2000:823
1. Denna lag träder i kraft den 1 januari 2002.
2. Registreringsärenden, som har kommit in till Finansinspektionen men i vilka inspektionen inte har fattat beslut före ikraftträdandet, skall överlämnas till Patent- och registreringsverket för fortsatt handläggning.
2002:151
1. Denna lag träder i kraft den 27 april 2002.
2. Ett svenskt aktiebolag eller en svensk ekonomisk förening som har bedrivit verksamhet med stöd av punkt 2 övergångsbestämmelserna till lagen (2002:149) om utgivning av elektroniska pengar skall tillämpa denna lag från det räkenskapsår som inleds närmast efter ett beslut om tillstånd enligt den lagen. Detta gäller inte bestämmelser om koncernredovisning i 7 kap. om aktiebolaget eller den ekonomiska föreningen är att anse som ett sådant finansiellt holdingföretag som avses i 1 kap. 1 § andra stycket.
2002:1063
1. Denna lag träder i kraft den 1 juli 2003 och tillämpas första gången för det räkenskapsår som inleds närmast efter den 31 december 2002.
2. För räkenskapsår som inleds under första halvåret 2003 skall uppgift om sjukfrånvaron avse tiden efter den 30 juni 2003.
2003:772
1. Denna lag träder i kraft den 1 januari 2004 och tillämpas första gången för det räkenskapsår som inleds närmast efter den 31 december 2003.
2. Äldre bestämmelser i 4 kap. 1, 2 och 6 §§ får tillämpas för räkenskapsår som avslutas senast den 31 december 2006.
Lag (2004:1174)
.
3. Företag som tillämpar punkten 2 skall tillämpa 4 kap. 7 §, 5 kap. 3 och 4 §§ samt bilaga 1 i deras äldre lydelser.
2004:253
1. Denna lag träder i kraft den 1 juli 2004.
2. Ärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.
2004:1175
1. Denna lag träder i kraft den 1 januari 2005 och tillämpas första gången för räkenskapsår som inleds närmast efter den 31 december 2004.
2. Ett företag som upprättar koncernredovisning med tillämpning av de redovisningsstandarder som har antagits enligt Europaparlamentets och rådets förordning (EG) nr 1606/2002 av den 19 juli 2002 om tillämpning av internationella redovisningsstandarder får föra över belopp som i koncernredovisningen har avsatts till kapitalandelsfonden till fritt eget kapital.
2004:1176
Denna lag träder i kraft den 1 januari 2006 och tillämpas första gången för räkenskapsår som inleds närmast efter den 31 december 2011.
Lag (2010:691)
.
2005:557
1. Denna lag träder i kraft den 1 januari 2006 och tillämpas första gången för det räkenskapsår som inleds närmast efter den 31 december 2005.
2. Medel som har tillförts överkursfonden före den 1 januari 2006 utgör även därefter bundet eget kapital. I den första årsredovisning som upprättas efter den 1 januari 2006 skall de tas upp under reservfonden.
2006:566
Denna lag träder i kraft den 1 juli 2006 och tillämpas första gången för räkenskapsår som inleds närmast efter den 30 juni 2006.
2006:872
Denna lag träder i kraft den 1 januari 2007 och tillämpas första gången för det räkenskapsår som inleds närmast efter den 31 december 2006.
2007:368
1. Denna lag träder i kraft den 1 juli 2007.
2. Företag som inte omfattas av 16 kap. 5 § lagen (2007:528) om värdepappersmarknaden får tillämpa bestämmelserna i 9 kap. 2 och 3 §§ om delårsrapportens innehåll m.m. i deras lydelse före den 1 juli 2007 för räkenskapsår som avslutas senast den 30 juni 2008, med det undantaget att delårsrapporten i banker och hypoteksinstitut skall ges in till registreringsmyndigheten.
Hänvisningarna i 9 kap. 2 och 3 §§ till bestämmelserna i 9 kap.
årsredovisningslagen (1995:1554) skall då avse de bestämmelsernas lydelse före den 1 juli 2007.
Lag (2007:542)
.
2007:873
Denna lag träder i kraft den 1 januari 2008 och tillämpas första gången för det räkenskapsår som inleds närmast efter utgången av december 2007.
2009:35
Denna lag träder i kraft den 1 mars 2009 och tillämpas första gången för det räkenskapsår som inleds närmast efter den 28 februari 2009.
2010:687
Denna lag träder i kraft den 1 augusti 2010 och tillämpas första gången för det räkenskapsår som avslutas närmast efter den 31 juli 2010.
2010:1525
Denna lag träder i kraft den 1 januari 2011 och tillämpas första gången för det räkenskapsår som avslutas närmast efter den 31 december 2010.
2014:563
1. Denna lag träder i kraft den 1 augusti 2014.
2. Äldre föreskrifter får tillämpas för det räkenskapsår som har inletts närmast före ikraftträdandet.
2015:817
1. Denna lag träder i kraft den 1 januari 2016.
2. Lagen tillämpas första gången för det räkenskapsår som inleds närmast efter den 31 december 2015.
2016:948
1. Denna lag träder i kraft den 1 december 2016.
2. Lagen tillämpas första gången för det räkenskapsår som  inleds närmast efter den 31 december 2016.
2020:667
1. Denna lag träder i kraft den 1 januari 2021.
2. Äldre bestämmelser gäller dock fortfarande i fråga om  medlemsbanker som är registrerade i bankregistret den 
31 december 2020 avseende det räkenskapsår som avslutas  närmast efter detta datum.
2024:348
1. Denna lag träder i kraft den 1 juli 2024.
2. För företag som avses i 6 kap. 10 § första stycket  årsredovisningslagen (1995:1554) och som under det senaste  räkenskapsåret före ikraftträdandet i genomsnitt har haft fler  än 500 anställda ska de nya bestämmelserna om  hållbarhetsrapport tillämpas första gången för det  räkenskapsår som inleds närmast efter utgången av juni 2024. I  fråga om värdepappersbolag gäller det sagda endast bolag vars  överlåtbara värdepapper är upptagna till handel på en reglerad  marknad.
3. Det som sägs i punkten 2 gäller även företag som avses i 
7 kap. 31 a § första stycket årsredovisningslagen, varvid det  som sägs om antalet anställda i stället ska avse koncernen.
4. För företag som avses i 6 kap. 10 § första stycket  årsredovisningslagen och 7 kap. 31 a § första stycket samma  lag, men som inte omfattas av punkterna 2 eller 3 ska de nya  bestämmelserna om hållbarhetsrapport tillämpas första gången  för det räkenskapsår som inleds närmast efter utgången av 
2024.
5. För företag som avses i 6 kap. 10 § andra stycket  årsredovisningslagen ska de nya bestämmelserna om  hållbarhetsrapport tillämpas första gången för det  räkenskapsår som inleds närmast efter utgången av 2025.
6. För små och icke-komplexa institut som avses i 6 kap. 1 §  femte stycket ska de nya bestämmelserna om hållbarhetsrapport  tillämpas första gången för det räkenskapsår som inleds  närmast efter utgången av 2025.
7. Företag som avses i 6 kap. 10 § andra stycket  årsredovisningslagen får, för räkenskapsår som inleds före  utgången av 2027, underlåta att upprätta hållbarhetsrapport,  förutsatt att företaget i förvaltningsberättelsen anger varför  en sådan rapport inte har upprättats.
8. Om information om ett företags värdekedja inte finns  tillgänglig, behöver den nya bestämmelsen om bolagets  värdekedja i 6 kap. 12 c § andra stycket årsredovisningslagen  inte tillämpas av företaget under de första tre räkenskapsåren  från det att de nya bestämmelserna om hållbarhetsrapport blev  tillämpliga i enlighet med punkterna 2-7. Om företaget inte  tillämpar bestämmelsen, ska det i hållbarhetsrapporten  redogöra för de ansträngningar som har gjorts för att erhålla  informationen, skälen till att informationen inte har kunnat  erhållas och det sätt på vilket företaget avser att i  framtiden ta fram informationen.
9. Till och med det räkenskapsår som inleds närmast efter  utgången av 2028 ska det som sägs om undantag från  rapporteringsskyldighet i 6 kap. 11 a § första stycket  årsredovisningslagen och 7 kap. 31 b § första stycket samma  lag även gälla om ett dotterföretag, vars moderföretag har  sitt säte utanför Europeiska ekonomiska samarbetsområdet 
(EES), upprättar en hållbarhetsrapport för koncernen som  omfattar koncernens alla dotterföretag inom EES. Detta  förutsätter dock att dotterföretaget är ett av de  dotterföretag i koncernen som har genererat den största  omsättningen inom EES under minst ett av de fem föregående  räkenskapsåren. Om hållbarhetsrapporten för koncernen  innehåller de upplysningar som avses i artikel 8 i  Europaparlamentets och rådets förordning (EU) 2020/852 för  koncernens alla dotterföretag inom EES, ska kraven i 6 kap. 
11 a § tredje stycket 2 årsredovisningslagen och 7 kap. 31 b §  tredje stycket 2 samma lag anses vara uppfyllda.
10. Ett företag som var skyldigt att upprätta en  hållbarhetsrapport före ikraftträdandet av denna lag ska  tillämpa bestämmelserna om hållbarhetsrapport i den äldre  lydelsen, dock längst till dess de nya bestämmelserna om  hållbarhetsrapport ska börja tillämpas av företaget enligt  punkterna 2-7.
11. Bankaktiebolag, kreditmarknadsbolag och värdepappersbolag  ska tillämpa den nya bestämmelsen i 5 kap. 38 §  årsredovisningslagen första gången för det räkenskapsår som  inleds närmast efter utgången av 2024.
12. Lagen ska i övrigt tillämpas första gången för det  räkenskapsår som inleds närmast efter utgången av juni 2024.
2024:1116
1. Denna lag träder i kraft den 1 januari 2025.
2. Lagen tillämpas första gången för det räkenskapsår som  inleds närmast efter den 31 december 2024.
Bilaga 1
Uppställningsform för balansräkning
TILLGÅNGAR
1. Kassa och tillgodohavanden hos centralbanker
2. Belåningsbara statsskuldförbindelser m.m.
3. Utlåning till kreditinstitut
4. Utlåning till allmänheten
5. Obligationer och andra räntebärande värdepapper
6. Aktier och andelar (som inte ingår i post 7, 8 eller 9)
7. Aktier och andelar i intresseföretag och gemensamt styrda  företag
8. Aktier och andelar i koncernföretag
9. Ägarintressen i övriga företag
10. Immateriella anläggningstillgångar
a) Goodwill
b) Andra immateriella anläggningstillgångar
11. Materiella tillgångar
a) Inventarier
b) Leasingobjekt
c) Byggnader och mark
12. Tecknat ej inbetalt kapital
13. Övriga tillgångar
14. Förutbetalda kostnader och upplupna intäkter
Summa tillgångar
SKULDER, AVSÄTTNINGAR OCH EGET KAPITAL
1. Skulder till kreditinstitut
2. In- och upplåning från allmänheten
a) Inlåning
b) Upplåning
3. Emitterade värdepapper m.m.
a) Emitterade skuldebrev
b) Övriga
4. Övriga skulder
5. Upplupna kostnader och förutbetalda intäkter
6. Avsättningar
a) Avsättningar för pensioner och liknande förpliktelser
b) Avsättningar för skatter
c) Övriga avsättningar
7. Efterställda skulder
8. Obeskattade reserver
9. Aktiekapital, grundfond eller insatskapital
10. Överkursfonder
a) Bunden överkursfond
b) Fri överkursfond
11. Uppskrivningsfond
12. Andra fonder
a) Reservfond
b) Kapitalandelsfond
c) Fond för verkligt värde
d) Garantifond
e) Fond för utvecklingsutgifter
f) Övriga fonder
13. Balanserad vinst eller förlust
14. Årets resultat
Summa skulder, avsättningar och eget kapital
Lag (2020:988)
.
Bilaga 2
Uppställningsform för resultaträkning
1. Ränteintäkter
2. Leasingintäkter
3. Räntekostnader
4. Erhållna utdelningar
5. Provisionsintäkter
6. Provisionskostnader
7. Nettoresultat av finansiella transaktioner
8. Övriga rörelseintäkter
9. Allmänna administrationskostnader
10. Av- och nedskrivningar av materiella och immateriella anläggningstillgångar
11. Övriga rörelsekostnader
12. Kreditförluster, netto
13. Nedskrivningar av finansiella anläggningstillgångar
14. Återföringar av nedskrivningar av finansiella anläggningstillgångar
15. Bokslutsdispositioner
16. Skatt på årets resultat
17. Övriga skatter
18. Årets resultat
Lag (2015:817)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.