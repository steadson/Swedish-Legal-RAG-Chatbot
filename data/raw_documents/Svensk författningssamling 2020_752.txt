Title: Förordning (2020:752) om särskild beräkning av tandvårdsersättning med anledning av sjukdomen covid-19
SFS Number: Svensk författningssamling 2020:752
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2020752-om-sarskild-berakning-av_sfs-2020-752/
Source Link: http://rkrattsbaser.gov.se/sfst?bet=2020:752
Amendment Register Link: http://rkrattsbaser.gov.se/sfsr?bet=2020:752
Ministry/Authority: Socialdepartementet
Issued: 2020-08-20
Metadata: {"Utfärdad": "2020-08-20"}

==================================================

Förordning (2020:752) om särskild beräkning av tandvårdsersättning med anledning av sjukdomen covid-19
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:752
Departement/myndighet
:   
Socialdepartementet
Utfärdad
:   
2020-08-20
Tidsbestämd
: 
2021-09-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna förordning innehåller sådana bestämmelser om  beräkning av tandvårdsersättning som avviker från  bestämmelserna om ersättningsperioder i 2 kap. 4 § första och  tredje styckena lagen (2008:145) om statligt tandvårdsstöd.
Förordningen är meddelad med stöd av 8 kap. 7 §  regeringsformen.
2 §
En ersättningsperiod som löpte den 1 april 2020 ska den 
1 september 2020 ersättas av en ny ersättningsperiod. Detta  gäller även om den tidigare ersättningsperioden har löpt ut  före den 1 september 2020.
Första stycket gäller om
1. patientens sammanlagda kostnader för  ersättningsberättigande tandvårdsåtgärder som har slutförts  under den tidigare ersättningsperioden uppgick till minst 
3 000 kronor den 1 april 2020, och
2. det inte har slutförts någon ersättningsberättigande  tandvårdsåtgärd på patienten under perioden den 1 april-
31 augusti 2020.
3 §
Vid beräkning av tandvårdsersättning ska de kostnader som  avses i 2 § andra stycket 1 anses hänförliga till den nya  ersättningsperioden.
4 §
Den nya ersättningsperioden ska löpa under så många dagar  som motsvarar det antal dagar som den 1 april 2020 återstod av  den tidigare ersättningsperioden, dock minst 90 dagar.
Övergångsbestämmelser
2020:752
1. Denna förordning träder i kraft den 1 september 2020.
2. Förordningen upphör att gälla vid utgången av augusti 2021.
3. Den upphävda förordningen gäller dock fortfarande för  ersättningsberättigande tandvårdsåtgärder som har slutförts  före utgången av augusti 2021.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.