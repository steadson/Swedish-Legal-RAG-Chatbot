Title: Förordning (2002:760) om uppdragsutbildning vid universitet och högskolor
SFS Number: Svensk författningssamling 2002:760
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002760-om-uppdragsutbildning-vid_sfs-2002-760/
Source Link: http://rkrattsbaser.gov.se/sfst?bet=2002:760
Amendment Register Link: http://rkrattsbaser.gov.se/sfsr?bet=2002:760
Ministry/Authority: Utbildningsdepartementet
Issued: 2002-10-10
Metadata: {"Utfärdad": "2002-10-10", "Ändrad": "t.o.m. SFS 2019:1044"}

==================================================

Förordning (2002:760) om uppdragsutbildning vid universitet och högskolor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:760
Departement/myndighet
:   
Utbildningsdepartementet
Utfärdad
:   
2002-10-10
Ändrad
:   
t.o.m. SFS 2019:1044
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Ett universitet eller en högskola som har staten som huvudman och som omfattas av högskolelagen (1992:1434) får bedriva uppdragsutbildning enligt bestämmelserna i denna förordning.
Definitioner
2 §
Med högskola avses i fortsättningen såväl universitet som högskola, och med uppdragsutbildning utbildning som anordnas mot avgift från annan än en fysisk person för den som uppdragsgivaren utser.
Utbildningar
3 §
En högskola får bedriva uppdragsutbildning bara om den  knyter an till sådan högskoleutbildning på grundnivå eller  avancerad nivå som högskolan har examensrätt för.
Om uppdragsgivaren är svenska staten, en svensk kommunal  myndighet, en svensk region eller en motsvarande offentlig  uppdragsgivare från ett annat land inom Europeiska ekonomiska  samarbetsområdet (EES) gäller utöver första stycket att  uppdraget ska avse
1. personalutbildning, eller
2. utbildning som behövs av arbetsmarknadsskäl eller av  biståndspolitiska skäl.
Trots det som anges i andra stycket 1 får uppdraget avse  utbildning av personer som inte är anställda hos  uppdragsgivaren, om utbildningen enligt beslut av regeringen  ska ges på uppdrag av svenska staten för en bestämd kategori  av personer.
När det inte är fråga om en offentlig uppdragsgivare gäller  utöver första stycket att uppdraget ska avse
1. personalutbildning som är ägnad att få betydelse för  deltagarnas arbete åt uppdragsgivaren, eller
2. utbildning som behövs av arbetsmarknadsskäl.
Förordning (2019:1044).
3 a §
Trots det som anges i 3 § första och andra styckena får grundutbildning till polisman enligt 4 § förordningen
(2014:1105) om utbildning till polisman bedrivas som uppdragsutbildning, om utbildningen enligt beslut av regeringen får ges av en högskola på uppdrag av svenska staten. Förordning (2014:1300).
Utbildningarnas bedrivande
4 §
Uppdragsutbildning får inte bedrivas på ett sådant sätt eller i en sådan omfattning att den får en negativ inverkan på den högskoleutbildning på grundnivå eller avancerad nivå som högskolan ska bedriva.
När en högskola anordnar uppdragsutbildning som omfattar studier motsvarande mer än 60 högskolepoäng, ska högskolan skriftligen underrätta Universitetskanslersämbetet om det.
Förordning (2012:718).
Avgifter
5 §
Vid uppdragsutbildning tillämpas avgiftsförordningen
(1992:191). Högskolorna får själva bestämma avgiftens storlek.
Avgiften skall beräknas så att full kostnadstäckning uppnås.
Examensbevis och kursbevis
6 §
De som deltar i uppdragsutbildning får ges betyg och examensbevis eller kursbevis enligt bestämmelserna för högskoleutbildning på grundnivå och avancerad nivå, om samma kvalitetskrav ställs på uppdragsutbildningen som på motsvarande högskoleutbildning. Detta gäller även om deltagarna saknar behörighet för tillträde till högskoleutbildning.
Förordning (2007:424).
Undantag från förvaltningslagen
6 a §
Bestämmelserna i 25 och 32 §§ förvaltningslagen 
(2017:900) om kommunikation och motivering av beslut behöver  inte tillämpas i ärenden om betygssättning inom  utbildningen.
Om en motivering har utelämnats ska en sådan om möjligt  lämnas i efterhand, om någon enskild begär det och det behövs  för att han eller hon ska kunna ta till vara sin rätt.
Förordning (2018:998).
Tillgodoräknande
7 §
Den som har gått igenom en sådan uppdragsutbildning som avses i 6 § har rätt att tillgodoräkna sig utbildningen som högskoleutbildning på grundnivå eller avancerad nivå.
Förordning (2007:424).
Ytterligare föreskrifter
8 §
Universitets- och högskolerådet får meddela de ytterligare föreskrifter som behövs för tillämpningen av denna förordning.
Förordning (2012:718).
Övergångsbestämmelser
2007:424
1. Denna förordning träder i kraft den 1 juli 2007.
2. Den som före den 1 juli 2007 har påbörjat en uppdragsutbildning men då inte slutfört den har rätt att tillgodoräkna sig utbildningen som grundläggande högskoleutbildning enligt de äldre bestämmelserna, dock längst till och med utgången av juni 2015.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.