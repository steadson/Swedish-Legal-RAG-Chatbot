Title: Lag (RFS 1980:4) (1980:607) om beslutande organ i frågor om disciplinansvar m.m. beträffande arbetstagare hos riksdagen och dess myndigheter
SFS Number: Svensk författningssamling 1980:607
URL: https://www.riksdagen.se/sv/dokument-och-lagar/dokument/svensk-forfattningssamling/lag-rfs-19804-1980607-om-beslutande-organ-i_sfs-1980-607/
Source Link: http://rkrattsbaser.gov.se/sfst?bet=1980:607
Amendment Register Link: http://rkrattsbaser.gov.se/sfsr?bet=1980:607
Ministry/Authority: Finansdepartementet ESA
Issued: 1980-06-23
Metadata: {"Utfärdad": "1980-06-23", "Ändrad": "t.o.m. SFS 2016:1092"}

==================================================

Lag (RFS 1980:4) (1980:607) om beslutande organ i frågor om disciplinansvar m.m. beträffande arbetstagare hos riksdagen och dess myndigheter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1980:607
Departement/myndighet
:   
Finansdepartementet ESA
Utfärdad
:   
1980-06-23
Omtryck
:   
SFS 1994:271
Ändrad
:   
t.o.m. SFS 2016:1092
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag äger tillämpning på arbetstagare hos riksdagen och dess myndigheter.
2 §
Frågor om disciplinansvar och åtalsanmälan enligt lagen
(1994:260) om offentlig anställning och frågor om anställningens upphörande prövas av den myndighet där arbetstagaren är anställd, om inte något annat följer av 3 §.
Lag (1994:271)
.
3 §
Riksdagens ansvarsnämnd beslutar i frågor om disciplinansvar och åtalsanmälan enligt lagen (1994:260) om offentlig anställning samt om avskedande enligt lagen
(1982:80) om anställningsskydd när det gäller arbetstagare som ska anställas genom beslut av riksdagsstyrelsen och andra arbetstagare som styrelsen bestämmer.
Nämnden består av en ordförande, en vice ordförande och tre andra ledamöter. Ordföranden och vice ordföranden ska vara jurister och ha erfarenhet som domare.
Lag (2011:746)
.
4 §
Riksdagsstyrelsen utfärdar instruktion för Riksdagens  ansvarsnämnd och utser dess ledamöter.
Nämnden ska senast den 22 februari varje år till riksdagen  lämna en redogörelse för sin verksamhet under det senaste  kalenderåret. I redogörelsen ska nämnden också redovisa  verksamhetens kostnader.
Lag (2016:1092)
.
5 §
Deltar flera i avgöranden som avses i 2 eller 3 § tillämpas bestämmelserna i 29 kap. rättegångsbalken om omröstning i domstol med endast lagfarna ledamöter.
Övergångsbestämmelser
2012:891
1. Denna lag träder i kraft den 1 januari 2013.
2. Bestämmelsen i 4 § andra stycket tillämpas första gången i fråga om verksamhetsåret 2013.
2016:1092
1. Denna lag träder i kraft den 1 januari 2017.
2. Lagen ska tillämpas första gången i fråga om nämndens  redogörelse för kalenderåret 2016.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.