Title: Lag (2013:561) om förvaltare av alternativa investeringsfonder
SFS Number: Svensk författningssamling 2013:561
URL: https://www.riksdagen.se/sv/dokument-och-lagar/dokument/svensk-forfattningssamling/lag-2013561-om-forvaltare-av-alternativa_sfs-2013-561/
Source Link: http://rkrattsbaser.gov.se/sfst?bet=2013:561
Amendment Register Link: http://rkrattsbaser.gov.se/sfsr?bet=2013:561
Ministry/Authority: Finansdepartementet FMA V
Issued: 2013-06-19
Metadata: {"Utfärdad": "2013-06-19", "Ändrad": "t.o.m. SFS 2025:191"}

==================================================

Lag (2013:561) om förvaltare av alternativa investeringsfonder
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2013:561
Departement/myndighet
:   
Finansdepartementet FMA V
Utfärdad
:   
2013-06-19
Ändrad
:   
t.o.m. SFS 2025:191
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Lagens innehåll, definitioner, tillämpningsområde och allmänna bestämmelser om förvaltning av alternativa investeringsfonder
2 kap. Registrering vid förvaltning av alternativa investeringsfonder som inte överstiger vissa tröskelvärden
3 kap. Tillstånd för svenska AIF-förvaltare
4 kap. Svenska AIF-förvaltares marknadsföring i Sverige
5 kap. Utländska AIF-förvaltares verksamhet i Sverige
5 kap. Utländska AIF-förvaltares verksamhet i Sverige och utomlands
6 kap. Svenska AIF-förvaltares verksamhet utomlands
7 kap. Startkapital och kapitalbas
8 kap. Skydd för investerare och andra rörelseregler
9 kap. Förvaringsinstitut
10 kap. Informationskrav
11 kap. Särskilt om förvärv av onoterade företag och emittenter
12 kap. Särskilt om specialfonder
13 kap. Tillsyn och myndighetssamarbete
14 kap. Ingripanden
15 kap. Bemyndiganden
16 kap. Överklagande
Övergångsbestämmelser
1 kap. Lagens innehåll, definitioner, tillämpningsområde och allmänna bestämmelser om förvaltning av alternativa investeringsfonder
Lagens innehåll
1 §
/Upphör att gälla U:den dag regeringen bestämmer/
I denna lag finns bestämmelser om tillstånd för, registrering av och tillsyn över förvaltare av alternativa investeringsfonder (AIF-förvaltare) samt hur deras verksamhet ska drivas.
I lagen finns även bestämmelser om förvaringsinstitut och externa värderares skadeståndsansvar.
Lagen är indelad i sexton kapitel. Dessa är
- lagens innehåll, definitioner, tillämpningsområde och allmänna bestämmelser om förvaltning av alternativa investeringsfonder (1 kap.),
- registrering vid förvaltning av alternativa investeringsfonder som inte överstiger vissa tröskelvärden
(2 kap.),
- tillstånd för svenska AIF-förvaltare (3 kap.),
- svenska AIF-förvaltares marknadsföring i Sverige
(4 kap.),
- utländska AIF-förvaltares verksamhet i Sverige
(5 kap.),
- svenska AIF-förvaltares verksamhet utomlands (6 kap.),
- startkapital och kapitalbas (7 kap.),
- skydd för investerare och andra rörelseregler (8 kap.),
- förvaringsinstitut (9 kap.),
- informationskrav (10 kap.),
- särskilt om förvärv av onoterade företag och emittenter
(11 kap.),
- särskilt om specialfonder (12 kap.),
- tillsyn och myndighetssamarbete (13 kap.),
- ingripanden (14 kap.),
- bemyndiganden (15 kap.), och
- överklagande (16 kap.)
1 §
/Träder i kraft I:den dag regeringen bestämmer/
I denna lag finns bestämmelser om tillstånd för, registrering av och tillsyn över förvaltare av alternativa investeringsfonder (AIF-förvaltare) samt hur deras verksamhet ska drivas.
I lagen finns även bestämmelser om förvaringsinstitut och externa värderares skadeståndsansvar.
Lagen är indelad i sjutton kapitel. Dessa är
- lagens innehåll, definitioner, tillämpningsområde och allmänna bestämmelser om förvaltning av alternativa investeringsfonder (1 kap.),
- registrering vid förvaltning av alternativa investeringsfonder som inte överstiger vissa tröskelvärden (2 kap.),
- tillstånd för svenska AIF-förvaltare (3 kap.),
- svenska AIF-förvaltares marknadsföring i Sverige (4 kap.),
- utländska AIF-förvaltares verksamhet i Sverige och utomlands (5 kap.),
- referensland för icke EES-baserade AIF-förvaltare (5 a kap.),
- svenska AIF-förvaltares verksamhet utomlands (6 kap.),
- startkapital och kapitalbas (7 kap.),
- skydd för investerare och andra rörelseregler (8 kap.),
- förvaringsinstitut (9 kap.),
- informationskrav (10 kap.),
- särskilt om förvärv av onoterade företag och emittenter (11 kap.),
- särskilt om specialfonder (12 kap.),
- tillsyn och myndighetssamarbete (13 kap.),
- ingripanden (14 kap.),
- bemyndiganden (15 kap.), och
- överklagande (16 kap.).
Lag (2014:797)
.
1 a §
Det finns kompletterande och avvikande bestämmelser  om vissa AIF-förvaltare, alternativa investeringsfonder och  förvaringsinstitut i
1. Europaparlamentets och rådets förordning (EU) nr 345/2013  av den 17 april 2013 om europeiska riskkapitalfonder,
2. Europaparlamentets och rådets förordning (EU) nr 346/2013  av den 17 april 2013 om europeiska fonder för socialt  företagande,
3. Europaparlamentets och rådets förordning (EU) 2015/760 av  den 29 april 2015 om europeiska långsiktiga  investeringsfonder, och
4. Europaparlamentets och rådets förordning (EU) 2017/1131 av  den 14 juni 2017 om penningmarknadsfonder.
Lag (2018:544)
.
Definitioner
2 §
Med alternativ investeringsfond avses ett företag som har bildats för kollektiva investeringar och som
1. tar emot kapital från ett antal investerare för att investera det i enlighet med en fastställd investeringspolicy till förmån för dessa investerare, och
2. inte kräver auktorisation enligt artikel 5 i Europaparlamentets och rådets direktiv 2009/65/EG av den 13 juli 2009 om samordning av lagar och andra författningar som avser företag för kollektiva investeringar i överlåtbara värdepapper (fondföretag), senast ändrat genom Europaparlamentets och rådets direktiv 2011/61/EU.
Med EES-baserad alternativ investeringsfond avses en alternativ investeringsfond som
1. har tillstånd eller är registrerad i ett land inom Europeiska ekonomiska samarbetsområdet (EES) enligt tillämplig nationell lagstiftning,
2. har sitt stadgeenliga säte eller huvudkontor i ett land inom EES, eller,
3. om fonden varken har tillstånd eller är registrerad i något land eller har något säte eller huvudkontor, har starkast anknytning till ett land inom EES.
En alternativ investeringsfond som inte uppfyller villkoren i andra stycket är en icke EES-baserad alternativ investeringsfond.
3 §
Med AIF-förvaltare avses juridiska personer, vars normala verksamhet består i förvaltning av en eller flera alternativa investeringsfonder.
En intern AIF-förvaltare är en internt förvaltad alternativ investeringsfond.
En extern AIF-förvaltare är en från den alternativa investeringsfonden fristående juridisk person, som förvaltar fonden.
Med EES-baserad AIF-förvaltare avses en AIF-förvaltare som har sitt stadgeenliga säte i ett land inom EES. Andra AIF-förvaltare utgör icke EES-baserade AIF-förvaltare.
4 §
Med förvaltning av en alternativ investeringsfond avses att, i förhållande till fonden, utföra åtminstone portföljförvaltning eller riskhantering.
5 §
Med en alternativ investeringsfonds hemland avses
1. det land inom EES i vilket fonden, i enlighet med det landets lagstiftning, först fick sitt tillstånd eller blev registrerad,
2. om fonden varken har tillstånd eller är registrerad, det land inom EES där fonden har sitt stadgeenliga säte eller sitt huvudkontor, eller
3. i andra fall än de som anges i 1 och 2, det land inom EES till vilket fonden har starkast anknytning.
6 §
Med en AIF-förvaltares hemland avses det land inom EES där förvaltaren har sitt stadgeenliga säte.
6 a §
/Träder i kraft I:den dag regeringen bestämmer/
För icke EES-baserade AIF-förvaltare ska hänvisningar i denna lag till förvaltarens hemland i stället avse förvaltarens referensland.
Lag (2014:797)
.
7 §
Med en EES-baserad AIF-förvaltares värdland avses det land, annat än hemlandet, i vilket förvaltaren
1. förvaltar en alternativ investeringsfond som har det landet som sitt hemland,
2. marknadsför andelar eller aktier i en alternativ investeringsfond, oberoende av vilket land som utgör fondens hemland, eller
3. erbjuder och tillhandahåller de tjänster som avses i 3 kap. 2 §.
Lag (2015:397)
.
8 §
/Upphör att gälla U:den dag regeringen bestämmer/
Med en icke EES-baserad AIF-förvaltares värdland avses det land i vilket förvaltaren
1. förvaltar en alternativ investeringsfond som har det landet som sitt hemland, eller
2. marknadsför andelar eller aktier i en alternativ investeringsfond, oberoende av vilket land som utgör fondens hemland.
8 §
/Träder i kraft I:den dag regeringen bestämmer/
Med en icke EES-baserad AIF-förvaltares värdland avses det land, annat än referenslandet, i vilket förvaltaren
1. förvaltar en alternativ investeringsfond som har det landet som sitt hemland, eller
2. marknadsför andelar eller aktier i en alternativ investeringsfond, oberoende av vilket land som utgör fondens hemland.
Lag (2014:797)
.
9 § Med behörig myndighet avses i Sverige Finansinspektionen och i övrigt en utländsk myndighet i ett land inom EES som har behörighet att utöva tillsyn över AIF-förvaltare eller alternativa investeringsfonder.
Med tillsynsmyndighet avses en utländsk myndighet i ett land utanför EES som har behörighet att utöva tillsyn över AIF-förvaltare eller alternativa investeringsfonder.
10 §
Med ett förvaringsinstituts behöriga myndigheter avses  följande. Om förvaringsinstitutet
1. är ett kreditinstitut med tillstånd som avses enligt  Europaparlamentets och rådets direktiv 2013/36/EU av den 
26 juni 2013 om behörighet att utöva verksamhet i  kreditinstitut och om tillsyn av kreditinstitut, om ändring av  direktiv 2002/87/EG och om upphävande av direktiven 2006/48/EG  och 2006/49/EG, i lydelsen enligt Europaparlamentets och  rådets direktiv (EU) 2019/2034: den myndighet som anges i 
1 kap. 4 § lagen (2014:968) om särskild tillsyn över  kreditinstitut och värdepappersbolag eller en annan myndighet  i ett annat land inom EES som utövar tillsyn över institut,  institut för elektroniska pengar eller motsvarande utländska  företag,
2. är ett värdepappersföretag med tillstånd som avses enligt  Europaparlamentets och rådets direktiv 2014/65/EU av den 
15 maj 2014 om marknader för finansiella instrument och om  ändring av direktiv 2002/92/EG och av direktiv 2011/61/EU, i  lydelsen enligt Europaparlamentets och rådets direktiv (EU) 
2019/2034: de myndigheter som anges i 1 kap. 4 b §  lagen (2007:528) om värdepappersmarknaden,
3. är ett sådant institut som avses i 9 kap. 4 § första  stycket 3: de myndigheter i institutets hemland som enligt  nationell lag eller annan författning har behörighet att utöva  tillsyn över sådana institut,
4. är någon som avses i 9 kap. 7 § : de myndigheter i det land  inom EES där denne är etablerad och vilka, enligt nationell  lag eller annan författning, har behörighet att utöva tillsyn  över denne, alternativt det officiella organ som har  behörighet att registrera eller utöva tillsyn över denne i  enlighet med yrkesetiska regler, eller
5. är utsett som förvaringsinstitut för en icke EES-baserad  alternativ investeringsfond enligt 9 kap. 5 § och inte  omfattas av 1-4: de berörda nationella myndigheterna i det  land där förvaringsinstitutet har sitt stadgeenliga säte.
Lag (2021:496)
.
11 §
/Upphör att gälla U:den dag som regeringen bestämmer/
I denna lag betyder
1. arbetstagarrepresentanter: detsamma som i artikel 2 e i  Europaparlamentets och rådets direktiv 2002/14/EG av den 
11 mars 2002 om inrättande av en allmän ram för information  till och samråd med arbetstagare i Europeiska gemenskapen, i  den ursprungliga lydelsen,
2. direktivet om förvaltare av alternativa investeringsfonder:  Europaparlamentets och rådets direktiv 2011/61/EU av den 
8 juni 2011 om förvaltare av alternativa investeringsfonder  samt om ändring av direktiv 2003/41/EG och 2009/65/EG och  förordningarna (EG) nr 1060/2009 och (EU) nr 1095/2010, i  lydelsen enligt Europaparlamentets och rådets direktiv (EU) 
2019/2034,
3. EES: Europeiska ekonomiska samarbetsområdet,
4. emittent: ett företag som har sitt stadgeenliga säte i ett  land inom EES och vars aktier är upptagna till handel på en  reglerad marknad,
5. etablerad:
a) för en alternativ investeringsfond: där fonden har  tillstånd eller är registrerad eller, om fonden varken har  tillstånd eller är registrerad, där dess stadgeenliga säte  eller huvudkontor finns, eller, om fonden inte har något  stadgeenligt säte eller huvudkontor, det land till vilket  fonden har starkast anknytning,
b) för en AIF-förvaltare: där dess stadgeenliga säte finns,
c) för ett förvaringsinstitut: där dess stadgeenliga säte  eller en filial finns,
6. filial: avdelningskontor med självständig förvaltning,  varvid även en AIF-förvaltares etablering av flera  driftställen i ett annat land inom EES än hemlandet eller i  ett land utanför EES ska anses som en enda filial,
7. finansiell hävstång: en metod genom vilken en AIF-
förvaltare ökar exponeringen för en förvaltad alternativ  investeringsfond genom lån av kontanter eller värdepapper,  eller med användning av derivatinstrument eller på något annat  sätt,
8. finansiella instrument: detsamma som i 1 kap. 4 § lagen 
(2007:528) om värdepappersmarknaden,
9. fondföretag: detsamma som i 1 kap. 1 § första stycket 9  lagen (2004:46) om värdepappersfonder,
10. holdingbolag: ett företag med aktieinnehav i ett eller  flera andra företag, vars affärsidé är att fullfölja en eller  flera affärsstrategier genom sina dotterföretag, närstående  företag eller ägarintressen för att bidra till deras värde på  lång sikt, och som är ett företag som antingen
a) handlar för egen räkning och vars aktier är upptagna till  handel på en reglerad marknad, eller
b) har etablerats inte huvudsakligen för att generera  avkastning åt sina investerare genom avyttring av sina  dotterföretag eller närstående företag, vilket framgår av  företagets årsredovisning eller andra offentliga handlingar,
11. kapitalbas: detsamma som i artikel 72 i Europaparlamentets  och rådets förordning (EU) nr 575/2013 av den 26 juni 2013 om  tillsynskrav för kreditinstitut och värdepappersföretag och om  ändring av förordning (EU) nr 648/2012,
12. kommissionens delegerade förordning: kommissionens  delegerade förordning (EU) nr 231/2013 av den 19 december 2012  om komplettering av Europaparlamentets och rådets direktiv 
2011/61/EU vad gäller undantag, allmänna verksamhetsvillkor,  förvaringsinstitut, finansiell hävstång, öppenhet och tillsyn,
13. kvalificerat innehav: ett direkt eller indirekt ägande i  en AIF-förvaltare, om innehavet beräknat på det sätt som anges  i 1 kap. 1 a § lagen om värdepappersfonder representerar tio  procent eller mer av kapitalet eller av samtliga röster eller  annars möjliggör ett väsentligt inflytande över ledningen av  förvaltaren,
14. marknadsföring: direkt eller indirekt erbjudande eller  placering, på AIF-förvaltarens initiativ eller för AIF-
förvaltarens räkning, av andelar eller aktier i en alternativ  investeringsfond som denne förvaltar och som riktar sig till  investerare med hemvist eller stadgeenligt säte inom EES,
15. matarfond till en alternativ investeringsfond: en  alternativ investeringsfond som
a) placerar minst 85 procent av sina tillgångar i andelar  eller aktier i en annan alternativ investeringsfond 
(mottagarfond till en alternativ investeringsfond), eller
b) placerar minst 85 procent av sina tillgångar i fler än en  mottagarfond till en alternativ investeringsfond förutsatt att  dessa fonder har identiska investeringsstrategier, eller
c) på annat sätt har en exponering på minst 85 procent av sina  tillgångar mot en sådan mottagarfond till en alternativ  investeringsfond,
16. moderföretag och dotterföretag: detsamma som i 1 kap. 4 §  årsredovisningslagen (1995:1554),
17. mottagarfond till en alternativ investeringsfond: en  alternativ investeringsfond i vilken en annan alternativ  investeringsfond investerar eller mot vilken denna fond har en  exponering i enlighet med 15,
18. nära förbindelser: detsamma som i 1 kap. 2 § lagen om  värdepappersfonder, med den skillnaden att det som anges om  fondbolag i stället ska tillämpas på AIF-förvaltare,
19. onoterat företag: ett företag som har sitt stadgeenliga  säte i ett land inom EES och vars aktier inte är upptagna till  handel på en reglerad marknad,
20. primärmäklare: kreditinstitut, värdepappersbolag,  värdepappersföretag eller annan lagreglerad enhet som står  under fortlöpande tillsyn, vilka erbjuder professionella  investerare tjänster för att främst finansiera eller som  motpart utföra transaktioner med finansiella instrument, och  som även kan tillhandahålla andra tjänster, såsom clearing,  avveckling, depåtjänster, värdepapperslån, skräddarsydda  tekniska lösningar och stödtjänster,
21. professionell investerare: en investerare som avses i 
9 kap. 4 eller 5 § lagen om värdepappersmarknaden,
22. reglerad marknad: detsamma som i 1 kap. 4 b § lagen om  värdepappersmarknaden,
23. sonderande marknadsföring: direkt eller indirekt  tillhandahållande av information eller kommunikation om  investeringsstrategier eller investeringsidéer från en svensk  eller utländsk EES-baserad AIF-förvaltare, eller på  förvaltarens vägnar, till potentiella professionella  investerare med hemvist eller säte inom EES, i syfte att pröva  deras intresse för en EES-baserad alternativ investeringsfond  som ännu inte är etablerad eller som är etablerad men ännu  inte anmälts för marknadsföring i det land inom EES där de  potentiella investerarna har sin hemvist eller sitt säte på  det sätt som avses i direktivet om förvaltare av alternativa  investeringsfonder,
24. specialfond: en alternativ investeringsfond som förvaltas  enligt denna lag och uppfyller de särskilda villkoren i 12  kap.,
25. specialföretag för värdepapperisering: ett företag vars  enda syfte är att genomföra en eller flera  värdepapperiseringstransaktioner i den mening som avses i  artikel 1.2 i Europeiska centralbankens förordning (EU) 
1075/2013 av den 18 oktober 2013 om statistik över tillgångar  och skulder hos finansiella bolag som ägnar sig åt  värdepapperiseringstransaktioner, och annan lämplig verksamhet  för att uppnå detta mål,
26. startkapital: detsamma som i 1 kap. 5 § 18 lagen 
(2004:297) om bank- och finansieringsrörelse,
27. särskild vinstandel: en andel av en alternativ  investeringsfonds vinst som tillfaller AIF-förvaltaren som  ersättning för förvaltningen, exklusive eventuell andel av  fondens vinst som tillfaller förvaltaren som avkastning på en  investering som gjorts i fonden av förvaltaren, och
28. värdepappersfond: detsamma som 1 kap. 1 § första  stycket 25 lagen om värdepappersfonder.
Lag (2022:196)
.
11 §
/Träder i kraft I:den dag som regeringen bestämmer/
I denna lag betyder
1. arbetstagarrepresentanter: detsamma som i artikel 2 e i  Europaparlamentets och rådets direktiv 2002/14/EG av den 11  mars 2002 om inrättande av en allmän ram för information till  och samråd med arbetstagare i Europeiska gemenskapen, i den  ursprungliga lydelsen,
2. direktivet om förvaltare av alternativa investeringsfonder:  Europaparlamentets och rådets direktiv 2011/61/EU av den 8  juni 2011 om förvaltare av alternativa investeringsfonder samt  om ändring av direktiv 2003/41/EG och 2009/65/EG och  förordningarna (EG) nr 1060/2009 och (EU) nr 1095/2010, i  lydelsen enligt Europaparlamentets och rådets direktiv (EU) 
2019/2034,
3. EES: Europeiska ekonomiska samarbetsområdet,
4. emittent: ett företag som har sitt stadgeenliga säte i ett  land inom EES och vars aktier är upptagna till handel på en  reglerad marknad,
5. etablerad:
a) för en alternativ investeringsfond: där fonden har  tillstånd eller är registrerad eller, om fonden varken har  tillstånd eller är registrerad, där dess stadgeenliga säte  eller huvudkontor finns, eller, om fonden inte har något  stadgeenligt säte eller huvudkontor, det land till vilket  fonden har starkast anknytning,
b) för en AIF-förvaltare: där dess stadgeenliga säte finns,
c) för ett förvaringsinstitut: där dess stadgeenliga säte  eller en filial finns,
6. filial: avdelningskontor med självständig förvaltning,  varvid även en AIF-förvaltares etablering av flera  driftställen i ett annat land inom EES än hemlandet eller i  ett land utanför EES ska anses som en enda filial,
7. finansiell hävstång: en metod genom vilken en AIF-
förvaltare ökar exponeringen för en förvaltad alternativ  investeringsfond genom lån av kontanter eller värdepapper,  eller med användning av derivatinstrument eller på något annat  sätt,
8. finansiella instrument: detsamma som i 1 kap. 4 § lagen 
(2007:528) om värdepappersmarknaden,
9. fondföretag: detsamma som i 1 kap. 1 § första stycket 9  lagen (2004:46) om värdepappersfonder,
10. holdingbolag: ett företag med aktieinnehav i ett eller  flera andra företag, vars affärsidé är att fullfölja en eller  flera affärsstrategier genom sina dotterföretag, närstående  företag eller ägarintressen för att bidra till deras värde på  lång sikt, och som är ett företag som antingen
a) handlar för egen räkning och vars aktier är upptagna till  handel på en reglerad marknad, eller
b) har etablerats inte huvudsakligen för att generera  avkastning åt sina investerare genom avyttring av sina  dotterföretag eller närstående företag, vilket framgår av  företagets årsredovisning eller andra offentliga handlingar,
11. kapitalbas: detsamma som i artikel 72 i Europaparlamentets  och rådets förordning (EU) nr 575/2013 av den 26 juni 2013 om  tillsynskrav för kreditinstitut och värdepappersföretag och om  ändring av förordning (EU) nr 648/2012,
12. kommissionens delegerade förordning: kommissionens  delegerade förordning (EU) nr 231/2013 av den 19 december 2012  om komplettering av Europaparlamentets och rådets direktiv 
2011/61/EU vad gäller undantag, allmänna verksamhetsvillkor,  förvaringsinstitut, finansiell hävstång, öppenhet och tillsyn,
13. kvalificerat innehav: ett direkt eller indirekt ägande i  en AIF-förvaltare, om innehavet beräknat på det sätt som anges  i 1 kap. 1 a § lagen om värdepappersfonder representerar tio  procent eller mer av kapitalet eller av samtliga röster eller  annars möjliggör ett väsentligt inflytande över ledningen av  förvaltaren,
14. marknadsföring: direkt eller indirekt erbjudande eller  placering, på AIF-förvaltarens initiativ eller för AIF-
förvaltarens räkning, av andelar eller aktier i en alternativ  investeringsfond som denne förvaltar och som riktar sig till  investerare med hemvist eller stadgeenligt säte inom EES,
15. matarfond till en alternativ investeringsfond: en  alternativ investeringsfond som
a) placerar minst 85 procent av sina tillgångar i andelar  eller aktier i en annan alternativ investeringsfond 
(mottagarfond till en alternativ investeringsfond), eller
b) placerar minst 85 procent av sina tillgångar i fler än en  mottagarfond till en alternativ investeringsfond förutsatt att  dessa fonder har identiska investeringsstrategier, eller
c) på annat sätt har en exponering på minst 85 procent av sina  tillgångar mot en sådan mottagarfond till en alternativ  investeringsfond,
16. moderföretag och dotterföretag: detsamma som i 1 kap. 4 §  årsredovisningslagen (1995:1554),
17. mottagarfond till en alternativ investeringsfond: en  alternativ investeringsfond i vilken en annan alternativ  investeringsfond investerar eller mot vilken denna fond har en  exponering i enlighet med 15,
18. nära förbindelser: detsamma som i 1 kap. 2 § lagen om  värdepappersfonder, med den skillnaden att det som anges om  fondbolag i stället ska tillämpas på AIF-förvaltare,
19. onoterat företag: ett företag som har sitt stadgeenliga  säte i ett land inom EES och vars aktier inte är upptagna till  handel på en reglerad marknad,
20. primärmäklare: kreditinstitut, värdepappersbolag,  värdepappersföretag eller annan lagreglerad enhet som står  under fortlöpande tillsyn, vilka erbjuder professionella  investerare tjänster för att främst finansiera eller som  motpart utföra transaktioner med finansiella instrument, och  som även kan tillhandahålla andra tjänster, såsom clearing,  avveckling, depåtjänster, värdepapperslån, skräddarsydda  tekniska lösningar och stödtjänster,
21. professionell investerare: en investerare som avses i 9  kap. 4 eller 5 § lagen om värdepappersmarknaden,
22. reglerad marknad: detsamma som i 1 kap. 4 b § lagen om  värdepappersmarknaden,
23. sonderande marknadsföring: direkt eller indirekt  tillhandahållande av information eller kommunikation om  investeringsstrategier eller investeringsidéer från en AIF-
förvaltare, eller på förvaltarens vägnar, till potentiella  professionella investerare med hemvist eller säte inom EES, i  syfte att pröva deras intresse för en alternativ  investeringsfond som ännu inte är etablerad eller som är  etablerad men ännu inte anmälts för marknadsföring i det land  inom EES där de potentiella investerarna har sin hemvist eller  sitt säte på det sätt som avses i direktivet om förvaltare av  alternativa investeringsfonder,
24. specialfond: en alternativ investeringsfond som förvaltas  enligt denna lag och uppfyller de särskilda villkoren i 12  kap.,
25. specialföretag för värdepapperisering: ett företag vars  enda syfte är att genomföra en eller flera  värdepapperiseringstransaktioner i den mening som avses i  artikel 1.2 i Europeiska centralbankens förordning (EU) 
1075/2013 av den 18 oktober 2013 om statistik över tillgångar  och skulder hos finansiella bolag som ägnar sig åt  värdepapperiseringstransaktioner, och annan lämplig verksamhet  för att uppnå detta mål,
26. startkapital: detsamma som i 1 kap. 5 § 18 lagen 
(2004:297) om bank- och finansieringsrörelse,
27. särskild vinstandel: en andel av en alternativ  investeringsfonds vinst som tillfaller AIF-förvaltaren som  ersättning för förvaltningen, exklusive eventuell andel av  fondens vinst som tillfaller förvaltaren som avkastning på en  investering som gjorts i fonden av förvaltaren, och
28. värdepappersfond: detsamma som 1 kap. 1 § första  stycket 25 lagen om värdepappersfonder.
Lag (2022:197)
.
11 a §
/Träder i kraft I:den dag regeringen bestämmer/
I denna lag betyder
1. etablerad
a) för rättsliga representanter som är juridiska personer:
där deras stadgeenliga säte finns,
b) för rättsliga representanter som är fysiska personer: där de har sin hemvist,
2. referensland: det land inom EES som fastställs i enlighet med 5 a kap. eller i enlighet med lagstiftningen i ett annat land inom EES som genomför reglerna om referensland i direktivet om förvaltare av alternativa investeringsfonder,
3. rättslig representant: en fysisk person som har sin hemvist i ett land inom EES eller en juridisk person som har sitt stadgeenliga säte i ett land inom EES, och som uttryckligen är utsedd av en icke EES-baserad AIF-förvaltare att handla för en sådan förvaltares räkning gentemot myndigheter, kunder, andra enheter och motparter till förvaltaren inom EES när det gäller förvaltarens skyldigheter enligt denna lag och direktivet om förvaltare av alternativa investeringsfonder.
Lag (2014:797)
.
Lagens tillämpningsområde
12 §
/Upphör att gälla U:den dag regeringen betämmer/
Denna lag gäller för AIF-förvaltare som är etablerade i Sverige och som förvaltar en eller flera alternativa investeringsfonder, oberoende av om dessa fonder är EES-baserade eller icke EES-baserade.
För utländska AIF-förvaltare gäller bestämmelserna i denna lag i den utsträckning som framgår av 5 kap. och 14 kap.
19-22 §§. För filialer till utländska AIF-förvaltare gäller i övrigt lagen (1992:160) om utländska filialer m.m.
I 2 kap. finns särskilda bestämmelser för AIF-förvaltare som förvaltar portföljer av fonder vars sammanlagda tillgångar inte överstiger vissa tröskelvärden.
12 §
/Träder i kraft I:den dag regeringen bestämmer/
Denna lag gäller för AIF-förvaltare som är etablerade i Sverige och som förvaltar en eller flera alternativa investeringsfonder, oberoende av om dessa fonder är EES-baserade eller icke EES-baserade.
För utländska AIF-förvaltare gäller bestämmelserna i denna lag i den utsträckning som framgår av 5 kap., 5 a kap., 8 kap. 28, 30-36 §§ och 14 kap. 19-22 §§. För filialer till utländska AIF-förvaltare gäller i övrigt lagen (1992:160) om utländska filialer m.m.
I 2 kap. finns särskilda bestämmelser för AIF-förvaltare som förvaltar portföljer av fonder vars sammanlagda tillgångar inte överstiger vissa tröskelvärden.
Lag (2014:797)
.
Undantag
13 §
Denna lag ska inte tillämpas på AIF-förvaltare i den utsträckning de förvaltar en eller flera alternativa investeringsfonder vars enda investerare är AIF-förvaltaren, dess moderföretag eller dotterföretag eller andra dotterföretag till dessa moderföretag, under förutsättning att inget av dem är en alternativ investeringsfond.
Lagen ska inte heller tillämpas på
1. holdingbolag,
2. tjänstepensionsinstitut som omfattas av Europaparlamentets och rådets direktiv 2003/41/EG av den 3 juni 2003 om verksamhet i och tillsyn över tjänstepensionsinstitut, senast ändrat genom Europaparlamentets och rådets direktiv 2011/61/EU, i den utsträckning de inte förvaltar alternativa investeringsfonder,
3. överstatliga institutioner och internationella organisationer, i de fall då dessa förvaltar alternativa investeringsfonder och i den utsträckning sådana fonder agerar i allmänhetens intresse,
4. nationella centralbanker,
5. nationella, regionala eller lokala myndigheter och organ eller andra institut som förvaltar fonder som är anknutna till system för social trygghet och pensionssystem,
6. program för anställdas andelsägande eller sparande, eller
7. specialföretag för värdepapperisering.
Allmänna bestämmelser om förvaltning av alternativa investeringsfonder
14 §
En alternativ investeringsfond ska ha endast en AIF-förvaltare.
AIF-förvaltaren ska vara antingen en intern AIF-förvaltare eller en extern AIF-förvaltare.
En intern AIF-förvaltare får inte vara extern AIF-förvaltare för en alternativ investeringsfond.
AIF-förvaltaren ansvarar för att kraven i denna lag och andra författningar som reglerar verksamheten uppfylls.
2 kap. Registrering vid förvaltning av alternativa investeringsfonder som inte överstiger vissa tröskelvärden
1 §
För svenska AIF-förvaltare som förvaltar portföljer av alternativa investeringsfonder vars sammanlagda tillgångar inte överstiger de tröskelvärden som anges i 2 § tillämpas endast bestämmelserna i detta kapitel samt 4 kap. 5 § och 6 §
andra stycket, om förvaltaren inte har tillstånd som AIF-förvaltare enligt denna lag. Alternativa investeringsfonder som AIF-förvaltaren förvaltar får marknadsföras till professionella investerare i Sverige.
En AIF-förvaltare som är registrerad enligt 3 § får inte förvalta specialfonder eller andra alternativa investeringsfonder som riktar sig till icke-professionella investerare i andra fall än de som anges i tredje stycket.
En registrerad AIF-förvaltare får förvalta alternativa investeringsfonder som riktar sig till sådana investerare som anges i 4 kap. 5 § andra stycket, om fonderna
1. saknar rätt till inlösen under minst fem år från den första investeringen, och
2. enligt investeringspolicyn generellt investerar i emittenter eller onoterade företag för att förvärva kontroll enligt 11 kap.
Tröskelvärden
2 §
Bestämmelserna i 3-5 §§ gäller för AIF-förvaltare som direkt eller indirekt förvaltar portföljer av alternativa investeringsfonder
1. vars tillgångar, inklusive sådana som förvärvats genom finansiell hävstång, inte överstiger motsvarande 100 miljoner euro, eller
2. vars tillgångar inte överstiger motsvarande 500 miljoner euro, om portföljerna består av alternativa investeringsfonder utan finansiell hävstång och utan rätt till inlösen under en period på fem år från dagen för den första placeringen i fonden.
Registrering
3 §
En svensk AIF-förvaltare som avses i 2 § ska, om den inte ansöker om tillstånd enligt 3 kap. 1 §, anmäla sig för registrering hos Finansinspektionen.
En anmälan om registrering ska innehålla uppgifter om
1. AIF-förvaltaren, och
2. de alternativa investeringsfonder som förvaltaren avser att förvalta samt investeringsstrategierna för dessa.
Om AIF-förvaltaren ingår i en koncern enligt 1 kap. 4 §
årsredovisningslagen (1995:1554) ska en anmälan om registrering även innehålla uppgifter om ägarförhållandena inom koncernen samt om de alternativa investeringsfonder som förvaltas av företag inom koncernen.
Underrättelseskyldighet
4 §
En registrerad AIF-förvaltare ska regelbundet informera Finansinspektionen om de huvudsakliga instrument som de förvaltade alternativa investeringsfonderna handlar med samt om fondernas huvudsakliga exponeringar och viktigaste koncentrationer.
En AIF-förvaltare ska underrätta Finansinspektionen om den inte längre uppfyller villkoren i 2 §.
Tillståndsplikt
5 §
En registrerad AIF-förvaltare som inte längre uppfyller villkoren i 2 § ska ansöka om tillstånd enligt 3 kap. 1 §. En sådan ansökan ska göras inom 30 kalenderdagar från den dag då det tillämpliga tröskelvärdet överskrids, om inte överskridandet är tillfälligt.
Tillsyn
6 §
Av bestämmelserna om tillsyn i 13 kap. ska bara 1 §
första och andra styckena, 3, 7, 9, 10 och 15 §§ tillämpas på AIF-förvaltare som avses i 2 § men som inte har tillstånd som AIF-förvaltare enligt denna lag.
Lag (2015:397)
.
Ingripanden
7 §
Av bestämmelserna om ingripanden i 14 kap. ska bara 9-18, 23 och 24 §§ tillämpas på AIF-förvaltare som avses i 2 § men som inte har tillstånd som AIF-förvaltare enligt denna lag.
3 kap. Tillstånd för svenska AIF-förvaltare
Tillståndsplikt och tillståndets innebörd
1 §
För att förvalta en alternativ investeringsfond krävs  tillstånd av Finansinspektionen, om inte något annat framgår  av denna lag. En AIF-förvaltare med ett sådant tillstånd ska  vid varje tidpunkt uppfylla villkoren för tillstånd enligt  denna lag.
Tillstånd att förvalta en alternativ investeringsfond ska  omfatta portföljförvaltning och riskhantering. En  AIF-förvaltare får inte tillhandahålla portföljförvaltning  utan att samtidigt tillhandahålla riskhantering, eller  tvärtom.
En AIF-förvaltare får inte ägna sig åt någon annan verksamhet  än den som anges i andra stycket. En extern AIF-förvaltare  får dock
1. utföra tjänster enligt 2 eller 2 a §, och
2. förvalta en värdepappersfond eller ett fondföretag efter  tillstånd av Finansinspektionen enligt lagen (2004:46) om  värdepappersfonder.
Lag (2017:1147)
.
2 §
En extern AIF-förvaltare med tillstånd enligt 1 §, får av  Finansinspektionen ges tillstånd att utföra diskretionär  förvaltning av investeringsportföljer.
En AIF-förvaltare med tillstånd för diskretionär förvaltning  av investeringsportföljer får efter tillstånd av  Finansinspektionen
1. förvara och administrera andelar eller aktier i företag för  kollektiva investeringar,
2. ta emot medel med redovisningsskyldighet,
3. ta emot och vidarebefordra order i fråga om finansiella  instrument, och
4. lämna investeringsråd.
Vid erbjudande och tillhandahållande av tjänster enligt första  och andra styckena ska 8 kap. 2, 9-12, 14-20 och 22 §§ och 9  kap. 1, 3-10, 12-29, 30 a och 40 §§, 41 § första stycket och 
43 § lagen (2007:528) om värdepappersmarknaden tillämpas.  Medel som tas emot med redovisningsskyldighet enligt andra  stycket 2 ska omedelbart avskiljas från AIF-förvaltarens egna  tillgångar.
Lag (2019:291)
.
2 a §
En extern AIF-förvaltare med tillstånd enligt 1 § får  av Finansinspektionen ges tillstånd att ta emot medel med  redovisningsskyldighet om förvaltaren avser att föra  investeringssparkonto enligt lagen (2011:1268) om  investeringssparkonto.
Medel som tas emot med redovisningsskyldighet ska omedelbart  avskiljas från AIF-förvaltarens egna tillgångar.
Lag (2017:1147)
.
2 b §
I Europaparlamentets och rådets förordning (EU) 
2019/1238 av den 20 juni 2019 om en paneuropeisk privat  pensionsprodukt (PEPP-produkt) finns bestämmelser om att en  AIF-förvaltare får utveckla och distribuera PEPP-produkter.
Lag (2022:1761)
.
Förutsättningar för tillstånd
3 §
Finansinspektionen ska ge en AIF-förvaltare med stadgeenligt säte i Sverige tillstånd enligt 1 §, om
1. förvaltaren har sitt huvudkontor i Sverige,
2. förvaltaren har tillräckligt startkapital och tillräcklig kapitalbas enligt 7 kap.,
3. förvaltarens aktieägare eller medlemmar, som har eller kan förväntas få kvalificerade innehav, bedöms lämpliga att utöva ett väsentligt inflytande över AIF-förvaltarens ledning,
4. de personer som ingår i ledningen för förvaltarens verksamhet har tillräcklig insikt och erfarenhet för att delta i ledningen av en AIF-förvaltare samt även i övrigt är lämpliga för en sådan uppgift, och
5. det finns skäl att anta att den planerade verksamheten kommer att drivas enligt bestämmelserna i denna lag och andra författningar som reglerar förvaltarens verksamhet.
Om en AIF-förvaltare avser att förvalta en specialfond, får tillstånd ges bara om förvaltaren är ett aktiebolag.
4 §
En AIF-förvaltare som är ett aktiebolag ska ha en styrelse med minst tre ledamöter samt en verkställande direktör. Bolagets verkställande direktör får inte vara ordförande i styrelsen.
Andra AIF-förvaltare ska ha en ledning som består av minst tre personer.
Ansökan om tillstånd och tillståndsprövning
5 §
En ansökan om tillstånd enligt 1 § ska innehålla
1. uppgifter om vilka som ingår i ledningen för AIF-förvaltaren,
2. en ägarförteckning, där kvalificerade innehav och storleken av dessa framgår,
3. en verksamhetsplan med AIF-förvaltarens organisationsstruktur,
4. information om AIF-förvaltarens
a) rutiner för att delegera eller vidaredelegera funktioner enligt 8 kap. 14-18 §§, och
b) ersättningssystem enligt 8 kap. 22 §,
5. information om vilken eller vilka investeringsstrategier som ska användas,
6. uppgift om var mottagarfonden är etablerad, i de fall den förvaltade fonden är en matarfond till en alternativ investeringsfond,
7. fondbestämmelser, bolagsordning eller motsvarande handlingar,
8. rutiner för hur förvaringsinstitut ska utses, samt
9. ett utkast till informationsbroschyr enligt 10 kap. 1 §.
Om verksamheten avser förvaltning av specialfonder, ska ansökan också innehålla ett utkast till faktablad enligt 10 kap. 2 §.
Om AIF-förvaltaren har tillstånd att driva fondverksamhet enligt lagen (2004:46) om värdepappersfonder, behöver en ansökan enligt första stycket inte innehålla sådan information som har lämnats in till Finansinspektionen med anledning av ansökan om det tillståndet, om dessa uppgifter fortfarande är aktuella. I sådant fall ska ansökan innehålla en tydlig hänvisning till den informationen och uppgift om vid vilken tidpunkt informationen har lämnats. Motsvarande gäller vid ansökan om tillstånd enligt 2 §.
6 §
Finansinspektionen ska innan den beslutar om tillstånd samråda med behörig myndighet i ett annat land inom EES, om AIF-förvaltaren
1. är eller kan förväntas bli dotterföretag till en AIF-förvaltare, ett förvaltningsbolag för fondföretag, ett värdepappersföretag, ett kreditinstitut eller ett försäkringsföretag med tillstånd i det landet,
2. är eller kan förväntas bli dotterföretag till moderföretaget till en AIF-förvaltare, ett förvaltningsbolag för fondföretag, ett värdepappersföretag, ett kreditinstitut eller ett försäkringsföretag med tillstånd i det landet, eller
3. kontrolleras eller kan förväntas komma att kontrolleras av samma fysiska eller juridiska personer som har kontroll över en annan AIF-förvaltare, ett förvaltningsbolag för fondföretag, ett värdepappersföretag, ett kreditinstitut eller ett försäkringsföretag med tillstånd i det landet.
7 §
Tillstånd får inte ges om en effektiv tillsyn av AIF-förvaltarens verksamhet förhindras av
1. nära förbindelser mellan förvaltaren och någon annan,
2. lagar eller andra författningar i ett land utanför EES som gäller för den person med vilken förvaltaren har en nära förbindelse, eller
3. svårigheter vid tillämpningen av dessa lagar och andra författningar.
8 §
Finansinspektionen ska inom tre månader från det att en fullständig ansökan har lämnats in skriftligen underrätta AIF-förvaltaren om sitt beslut i tillståndsfrågan. Om det finns särskilda skäl får tiden för tillståndsprövningen förlängas med högst tre månader. AIF-förvaltaren ska underrättas om förlängningen.
Vid tillämpningen av första stycket ska ansökan anses fullständig när AIF-förvaltaren har lämnat in det som anges i 5 § första stycket 1-3, 4 b, 5 och 6.
En AIF-förvaltare får inleda sin verksamhet så snart tillstånd enligt 1 § har getts. Om ansökan behöver kompletteras med det som anges i 5 § första stycket 4 a eller 7-9, får verksamheten inledas tidigast en månad efter det att de saknade uppgifterna har lämnats in.
Tillståndets omfattning
9 §
Av tillståndet ska omfattningen av AIF-förvaltarens rätt  att förvalta alternativa investeringsfonder framgå.  Tillståndet får ges en begränsad omfattning i fråga om  investeringsstrategier.
Av tillståndet ska det framgå om AIF-förvaltaren har  tillstånd
- för diskretionär förvaltning av investeringsportföljer och,  i förekommande fall, sidotjänster enligt 2 §, och
- att ta emot medel med redovisningsskyldighet enligt 2 a §.
Lag (2017:1147)
.
Väsentliga ändringar
10 §
En AIF-förvaltare som avser att genomföra en väsentlig ändring avseende sin verksamhet eller organisation, ska skriftligen anmäla detta till Finansinspektionen.
Finansinspektionen ska inom en månad från det att anmälan togs emot lämna besked till AIF-förvaltaren om ändringen inte godtas eller föranleder en begränsning av tillståndets omfattning. Om det finns särskilda skäl får tiden förlängas med högst en månad. Förvaltaren ska underrättas om förlängningen.
Ändringen får genomföras om Finansinspektionen inte motsätter sig den inom den tid som anges i andra stycket.
4 kap. Svenska AIF-förvaltares marknadsföring i Sverige
Marknadsföring av alternativa investeringsfonder till icke-professionella investerare
Specialfonder
1 §
En AIF-förvaltare med tillstånd enligt 3 kap. 1 § får marknadsföra andelar i en av förvaltaren förvaltad specialfond till icke-professionella investerare i Sverige.
Utländska motsvarigheter till specialfonder etablerade inom EES
2 §
/Upphör att gälla U:den dag som regeringen bestämmer/
En AIF-förvaltare med tillstånd enligt 3 kap. 1 § får,  efter tillstånd av Finansinspektionen, marknadsföra andelar  eller aktier i en av förvaltaren förvaltad utländsk EES-
baserad alternativ investeringsfond till icke-professionella  investerare i Sverige. Tillstånd får ges bara om
1. fondens enda syfte är att göra kollektiva investeringar i  sådana tillgångar som avses i 12 kap. 13 § med kapital från  allmänheten eller från en särskilt angiven och avgränsad krets  investerare,
2. fonden tillämpar principen om riskspridning,
3. fondens andelar eller aktier på begäran av andels- eller  aktieägarna återköps eller inlöses med medel ur fondens  tillgångar,
4. AIF-förvaltaren här i landet tillhandahåller funktioner för  att utföra följande uppgifter:
a) behandla order om att teckna, återköpa eller lösa in  andelar eller aktier och göra utbetalningar till andels- eller  aktieägarna,
b) tillhandahålla investerare information om hur order kan  göras och om betalning för återköp eller inlösen av andelar  eller aktier,
c) underlätta hanteringen av information om hur investerarna  kan utöva de rättigheter som följer av deras investeringar i  den alternativa investeringsfonden,
d) tillhandahålla den information som förvaltaren är skyldig  att tillhandahålla, och
e) tillhandahålla investerare relevant information om de  uppgifter som funktionerna utför, och
5. det finns ett faktablad för fonden som uppfyller kraven i 
10 kap. 2 §.
Uppgifterna enligt första stycket 4 ska utföras av AIF-
förvaltaren eller en tredje part som omfattas av regler och  tillsyn för de uppgifter som ska utföras, eller av båda. Om en  tredje part utför någon av uppgifterna ska
1. detta dokumenteras genom ett skriftligt avtal där det anges  vilka av uppgifterna som inte utförs av AIF-förvaltaren, och
2. AIF-förvaltaren tillhandahålla den tredje parten alla  relevanta uppgifter och handlingar.
Om marknadsföringen avser andelar eller aktier i en matarfond  till en alternativ investeringsfond vars mottagarfond, eller  dess förvaltare, inte är EES-baserad, gäller dessutom 3 §  första stycket 1, 3 och 4 samt andra stycket.
Lag (2022:196)
.
2 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får,  efter tillstånd av Finansinspektionen, marknadsföra andelar  eller aktier i en av förvaltaren förvaltad utländsk EES-
baserad alternativ investeringsfond till icke-professionella  investerare i Sverige. Tillstånd får ges bara om
1. fondens enda syfte är att göra kollektiva investeringar i  sådana tillgångar som avses i 12 kap. 13 § med kapital från  allmänheten eller från en särskilt angiven och avgränsad krets  investerare,
2. fonden tillämpar principen om riskspridning,
3. fondens andelar eller aktier på begäran av andels- eller  aktieägarna återköps eller inlöses med medel ur fondens  tillgångar,
4. AIF-förvaltaren här i landet tillhandahåller funktioner för  att utföra följande uppgifter:
a) behandla order om att teckna, återköpa eller lösa in  andelar eller aktier och göra utbetalningar till andels- eller  aktieägarna,
b) tillhandahålla investerare information om hur order kan  göras och om betalning för återköp eller inlösen av andelar  eller aktier,
c) underlätta hanteringen av information om hur investerarna  kan utöva de rättigheter som följer av deras investeringar i  den alternativa investeringsfonden,
d) tillhandahålla den information som förvaltaren är skyldig  att tillhandahålla, och
e) tillhandahålla investerare relevant information om de  uppgifter som funktionerna utför, och
5. det finns ett faktablad för fonden som uppfyller kraven i 
10 kap. 2 §.
Uppgifterna enligt första stycket 4 ska utföras av AIF-
förvaltaren eller en tredje part som omfattas av regler och  tillsyn för de uppgifter som ska utföras, eller av båda. Om en  tredje part utför någon av uppgifterna ska
1. detta dokumenteras genom ett skriftligt avtal där det anges  vilka av uppgifterna som inte utförs av AIF-förvaltaren, och
2. AIF-förvaltaren tillhandahålla den tredje parten alla  relevanta uppgifter och handlingar.
Om marknadsföringen avser andelar eller aktier i en matarfond  till en alternativ investeringsfond vars mottagarfond, eller  dess förvaltare, inte är EES-baserad, krävs dessutom att  kraven för marknadsföring till professionella investerare i  Sverige är uppfyllda.
Lag (2022:198)
.
Utländska motsvarigheter till specialfonder etablerade i ett land utanför EES
3 §
/Upphör att gälla U:den dag regeringen bestämmer/
En AIF-förvaltare med tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad icke EES-baserad alternativ investeringsfond till icke-professionella investerare i Sverige. Tillstånd får ges bara om
1. det finns skäl att anta att AIF-förvaltaren kommer att uppfylla samtliga krav enligt denna lag och andra författningar som reglerar verksamheten,
2. kraven i 2 § är uppfyllda,
3. det mellan Finansinspektionen och tillsynsmyndigheten i det land där fonden eller mottagarfonden eller dess förvaltare är etablerad, finns lämpliga samarbetsarrangemang avseende övervakningen av systemrisker, och
4. det land där fonden eller mottagarfonden, eller dess förvaltare, är etablerad har vidtagit nödvändiga åtgärder för att motverka penningtvätt och finansiering av terrorism.
Tillstånd får ges även om kraven i 9 kap. inte är uppfyllda, om AIF-förvaltaren har sett till att en eller flera enheter har utsetts för att utföra uppgifterna enligt 9 kap. 9, 10 och 12 §§. Förvaltaren ska informera Finansinspektionen om vem som ansvarar för dessa uppgifter.
3 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad icke EES-baserad alternativ investeringsfond till icke-professionella investerare i Sverige. Tillstånd får ges bara om kraven i 2 §
första stycket och kraven för marknadsföring till professionella investerare i Sverige är uppfyllda.
Lag (2014:797)
.
Alternativa investeringsfonder upptagna till handel på en reglerad marknad eller motsvarande marknad utanför EES
4 §
/Upphör att gälla U:den dag regeringen bestämmer/
En AIF-förvaltare med tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad alternativ investeringsfond till icke-professionella investerare i Sverige i andra fall än som avses i 1-3 §§, om
1. andelarna eller aktierna i fonden är upptagna till handel på en reglerad marknad eller motsvarande marknad utanför EES, och
2. det finns ett faktablad för fonden som uppfyller kraven i 10 kap. 2 §.
Om marknadsföringen avser andelar eller aktier i en icke EES-baserad alternativ investeringsfond eller i en matarfond till en alternativ investeringsfond vars mottagarfond, eller dess förvaltare, inte är EES-baserad, gäller dessutom 3 §
första stycket 1, 3 och 4 samt andra stycket.
4 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad alternativ investeringsfond till icke-professionella investerare i Sverige i andra fall än som avses i 1-3 §§, om
1. kraven för marknadsföring till professionella investerare i Sverige är uppfyllda,
2. andelarna eller aktierna i fonden är upptagna till handel på en reglerad marknad eller motsvarande marknad utanför EES, och
3. det finns ett faktablad för fonden som uppfyller kraven i 10 kap. 2 §.
Lag (2014:797)
.
Alternativa investeringsfonder som får marknadsföras till vissa icke-professionella investerare
5 §
/Upphör att gälla U:den dag regeringen bestämmer/
En AIF-förvaltare som är registrerad enligt 2 kap. 3 §
eller har tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till sådana icke-professionella investerare som anges i andra stycket, om fonden
1. saknar rätt till inlösen under minst fem år från den första investeringen, och
2. enligt sin investeringspolicy generellt investerar i emittenter eller onoterade företag för att förvärva kontroll enligt 11 kap.
Andelar eller aktier i en sådan alternativ investeringsfond som anges i första stycket får, under de förutsättningar som anges där, marknadsföras till sådana icke-professionella investerare i Sverige som
1. utfäster sig att investera ett belopp som motsvarar minst 100 000 euro, och
2. skriftligen, i en annan handling än avtalet som ingås för investeringsåtagandet, uppger att de är medvetna om riskerna med det avsedda åtagandet eller investeringen.
En sådan AIF-förvaltare får även, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket 1 och 2 till investerare som avses i andra stycket, om kraven i 3 § första stycket 3 och 4 är uppfyllda. För en AIF-förvaltare med tillstånd enligt 3 kap.
1 § gäller även 3 § första stycket 1 och andra stycket.
5 §
/Träder i kraft I:den dag regeringen bestämmer/
En AIF-förvaltare som är registrerad enligt 2 kap. 3 §
eller har tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till sådana icke-professionella investerare som anges i andra stycket, om fonden
1. saknar rätt till inlösen under minst fem år från den första investeringen, och
2. enligt sin investeringspolicy generellt investerar i emittenter eller onoterade företag för att förvärva kontroll enligt 11 kap.
Andelar eller aktier i en sådan alternativ investeringsfond som anges i första stycket får, under de förutsättningar som anges där, marknadsföras till sådana icke-professionella investerare i Sverige som
1. utfäster sig att investera ett belopp som motsvarar minst 100 000 euro, och
2. skriftligen, i en annan handling än avtalet som ingås för investeringsåtagandet, uppger att de är medvetna om riskerna med det avsedda åtagandet eller investeringen.
En sådan AIF-förvaltare får även, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket 1 och 2 till investerare som avses i andra stycket, om kraven i 8 § andra stycket 2 och 3 är uppfyllda. För en AIF-förvaltare med tillstånd enligt 3 kap.
1 § ska även kraven i 8 § andra stycket 1 och tredje stycket eller kraven i 8 a § vara uppfyllda.
Lag (2014:797)
.
5 §
/Träder i kraft I:den dag regeringen bestämmer/
En AIF-förvaltare som är registrerad enligt 2 kap. 3 §
eller har tillstånd enligt 3 kap. 1 § får, efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till sådana icke-professionella investerare som anges i andra stycket, om fonden
1. saknar rätt till inlösen under minst fem år från den första investeringen, och
2. enligt sin investeringspolicy generellt investerar i emittenter eller onoterade företag för att förvärva kontroll enligt 11 kap.
Andelar eller aktier i en sådan alternativ investeringsfond som anges i första stycket får, under de förutsättningar som anges där, marknadsföras till sådana icke-professionella investerare i Sverige som
1. utfäster sig att investera ett belopp som motsvarar minst 100 000 euro, och
2. skriftligen, i en annan handling än avtalet som ingås för investeringsåtagandet, uppger att de är medvetna om riskerna med det avsedda åtagandet eller investeringen.
En sådan AIF-förvaltare får även, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket 1 och 2 till investerare som avses i andra stycket, om kraven i 8 a § andra stycket 1 och 2 är uppfyllda. För AIF-förvaltare med tillstånd enligt 3 kap. 1 §
ska även kraven i 8 a § andra stycket 3 vara uppfyllda.
Lag (2014:798)
.
Sonderande marknadsföring till professionella investerare av   EES-baserade alternativa investeringsfonder
5 a §
En AIF-förvaltare med tillstånd enligt 3 kap. 1 § får i  Sverige bedriva sonderande marknadsföring av en EES-baserad  alternativ investeringsfond. Sonderande marknadsföring får  bedrivas bara om den information som presenteras för  potentiella professionella investerare
1. inte är tillräcklig för att tillåta investerarna att  förbinda sig att förvärva andelar eller aktier i en viss  alternativ investeringsfond,
2. inte utgör teckningsblanketter eller liknande handlingar,  oavsett om de har formen av utkast eller slutversion, och
3. inte utgör fondbestämmelser, bolagsordning eller  motsvarande handlingar i slutversion för en ännu inte  etablerad alternativ investeringsfond.
Om utkast till fondbestämmelser, bolagsordning eller  motsvarande handlingar eller erbjudandehandlingar  tillhandahålls, får sådana dokument inte innehålla all den  relevanta information som behövs för att investerarna ska  kunna fatta ett investeringsbeslut.
I utkast till fondbestämmelser, bolagsordning eller  motsvarande handlingar eller i erbjudandehandlingar ska det  tydligt anges att de inte utgör ett erbjudande eller en  uppmaning att teckna andelar eller aktier i en alternativ  investeringsfond, och att den information som presenteras inte  ska ses som tillförlitlig eftersom den är ofullständig och kan  komma att ändras.
Lag (2022:196)
.
5 b §
En AIF-förvaltare som bedriver sonderande marknadsföring  enligt 5 a § ska säkerställa att
1. investerare inte förvärvar andelar eller aktier i en  alternativ investeringsfond genom den sonderande  marknadsföringen,
2. investerare som kontaktas bara får förvärva andelar eller  aktier i den alternativa investeringsfonden genom  marknadsföring som är tillåten i Sverige, och
3. den sonderande marknadsföringen dokumenteras på ett  tillfredsställande sätt.
Om en professionell investerare, inom 18 månader efter det att  AIF-förvaltaren har inlett sonderande marknadsföring, tecknar  andelar eller aktier i en alternativ investeringsfond som  avses i den information som tillhandahållits inom ramen för  den marknadsföringen, eller som etablerats som resultat av  marknadsföringen, ska teckningen anses vara ett resultat av  den sonderande marknadsföringen. AIF-förvaltaren får tillåta  sådan teckning av andelar eller aktier i en alternativ  investeringsfond bara om fonden får marknadsföras i Sverige.
Lag (2022:196)
.
5 c §
En AIF-förvaltare ska inom två veckor efter det att  förvaltaren har inlett sonderande marknadsföring enligt 5 a §  skriftligen underrätta Finansinspektionen. Underrättelsen ska  innehålla
1. uppgift om under vilken tidsperiod den sonderande  marknadsföringen bedrivs eller har bedrivits,
2. en kort beskrivning av den sonderande marknadsföringen  inklusive information om presenterade investeringsstrategier,  och
3. en förteckning över de alternativa investeringsfonder som  är eller har varit föremål för den sonderande  marknadsföringen.
Lag (2022:196)
.
5 d §
En AIF-förvaltare får uppdra åt någon annan att bedriva  sonderande marknadsföring enligt 5 a §. Ett sådant uppdrag får  bara ges till
1. ett värdepappersföretag med tillstånd som avses i  Europaparlamentets och rådets direktiv 2014/65/EU, i lydelsen  enligt Europaparlamentets och rådets direktiv (EU) 2019/2034,
2. ett kreditinstitut med tillstånd som avses i  Europaparlamentets och rådets direktiv 2013/36/EU, i lydelsen  enligt Europaparlamentets och rådets direktiv (EU) 2019/2034,
3. ett fondbolag eller ett förvaltningsbolag med tillstånd som  avses i Europaparlamentets och rådets direktiv 2009/65/EG, i  lydelsen enligt Europaparlamentets och rådets direktiv (EU) 
2019/2034,
4. en AIF-förvaltare med tillstånd enligt 3 kap. 1 § denna lag  eller en utländsk EES-baserad AIF-förvaltare som i sitt  hemland har tillstånd som avses i direktivet om förvaltare av  alternativa investeringsfonder, eller
5. ett anknutet ombud som avses i lagen (2007:528) om  värdepappersmarknaden.
Bestämmelserna i 5 b och 5 c §§ gäller även när AIF-
förvaltaren har uppdragit åt någon annan att bedriva den  sonderande marknadsföringen.
Lag (2022:196)
.
Marknadsföring till professionella investerare av EES-baserade alternativa investeringsfonder
6 §
/Upphör att gälla U:den dag regeringen bestämmer/
En AIF-förvaltare med tillstånd enligt 3 kap. 1 § får utöver sådana andelar eller aktier i alternativa investeringsfonder som får marknadsföras enligt 1, 2, 4 eller 5 §, efter underrättelse till Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till professionella investerare i Sverige.
En AIF-förvaltare ska fastställa och vidta åtgärder som förhindrar att andelar eller aktier i en alternativ investeringsfond marknadsförs till icke-professionella investerare i Sverige. Det gäller dock inte sådana fonder som förvaltaren får marknadsföra till icke-professionella investerare enligt 1, 2 eller 4 §. Det gäller inte heller för marknadsföring av sådana fonder som anges i 5 § första stycket i förhållande till sådana investerare som anges i 5 §
andra stycket.
Ytterligare bestämmelser om marknadsföring av matarfonder till alternativa investeringsfonder finns i 7 och 8 §§.
6 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får utöver sådana andelar eller aktier i alternativa investeringsfonder som får marknadsföras enligt 1, 2, 4 eller 5 §, efter underrättelse till Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till professionella investerare i Sverige.
En AIF-förvaltare ska fastställa och vidta åtgärder som förhindrar att andelar eller aktier i en alternativ investeringsfond marknadsförs till icke-professionella investerare i Sverige. Det gäller dock inte sådana fonder som förvaltaren får marknadsföra till icke-professionella investerare enligt 1, 2 eller 4 §. Det gäller inte heller för marknadsföring av sådana fonder som anges i 5 § första stycket i förhållande till sådana investerare som anges i 5 §
andra stycket.
Ytterligare bestämmelser om marknadsföring av matarfonder till alternativa investeringsfonder finns i 7-8 a §§.
Lag (2014:797)
.
6 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får utöver sådana andelar eller aktier i alternativa investeringsfonder som får marknadsföras enligt 1, 2, 4 eller 5 §, efter underrättelse till Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond till professionella investerare i Sverige.
En AIF-förvaltare ska fastställa och vidta åtgärder som förhindrar att andelar eller aktier i en alternativ investeringsfond marknadsförs till icke-professionella investerare i Sverige. Det gäller dock inte sådana fonder som förvaltaren får marknadsföra till icke-professionella investerare enligt 1, 2 eller 4 §. Det gäller inte heller för marknadsföring av sådana fonder som anges i 5 § första stycket i förhållande till sådana investerare som anges i 5 §
andra stycket.
Ytterligare bestämmelser om marknadsföring av matarfonder till alternativa investeringsfonder finns i 7 och 8 a §§.
Lag (2014:798)
.
7 §
Marknadsföring av en matarfond till en alternativ investeringsfond får påbörjas enligt 6 §, om mottagarfonden är etablerad inom EES och förvaltas av en EES-baserad AIF-förvaltare.
/Rubriken träder i kraft I:den dag som regeringen bestämmer/
Sonderande marknadsföring av icke EES-baserade alternativa  investeringsfonder samt vissa matarfonder
7 a §
/Träder i kraft I:den dag som regeringen bestämmer/
En AIF-förvaltare med tillstånd enligt 3 kap. 1 § får i  Sverige bedriva sonderande marknadsföring av en icke EES-
baserad alternativ investeringsfond under de förutsättningar  som anges i 5 a §.
För den sonderande marknadsföringen ska 5 b-5 d §§ tillämpas.
Lag (2022:197)
.
Marknadsföring till professionella investerare av icke EES-baserade alternativa investeringsfonder samt vissa matarfonder
8 §
/Upphör att gälla U:den dag regeringen bestämmer genom
lag (2014:798)
./
/Upphör att gälla U:den dag regeringen bestämmer/
En AIF-förvaltare med tillstånd enligt 3 kap. 1 § får, utöver sådana andelar eller aktier i alternativa investeringsfonder som får marknadsföras enligt 3 eller 4 §, efter tillstånd av Finansinspektionen, till professionella investerare i Sverige marknadsföra andelar eller aktier i en av förvaltaren förvaltad
1. icke EES-baserad alternativ investeringsfond, eller
2. matarfond till en alternativ investeringsfond vars mottagarfond, eller dess förvaltare, inte är EES-baserad.
Tillstånd får ges om kraven i 3 § första stycket 1, 3 och 4 samt andra stycket är uppfyllda.
Vid marknadsföring enligt första stycket gäller även 6 §
andra stycket.
8 §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får, utöver sådana andelar eller aktier i alternativa investeringsfonder som får marknadsföras enligt 3 eller 4 §, efter tillstånd av Finansinspektionen, till professionella investerare i Sverige marknadsföra andelar eller aktier i en av förvaltaren förvaltad
1. icke EES-baserad alternativ investeringsfond, eller
2. matarfond till en alternativ investeringsfond vars mottagarfond, eller dess förvaltare, inte är EES-baserad.
Tillstånd får ges, om
1. det finns skäl att anta att AIF-förvaltaren kommer att uppfylla samtliga krav enligt denna lag och andra författningar som reglerar verksamheten,
2. det mellan Finansinspektionen och tillsynsmyndigheten i det land där fonden eller mottagarfonden eller dess förvaltare är etablerad finns lämpliga samarbetsarrangemang avseende övervakningen av systemrisker, och
3. det land där fonden eller mottagarfonden eller dess förvaltare är etablerad har vidtagit nödvändiga åtgärder för att motverka penningtvätt och finansiering av terrorism.
Tillstånd får ges även om kraven i 9 kap. inte är uppfyllda, om AIF-förvaltaren har sett till att en eller flera enheter har utsetts för att utföra uppgifterna enligt 9 kap. 9, 10 och 12 §§. Förvaltaren ska informera Finansinspektionen om vem som ansvarar för dessa uppgifter.
Vid marknadsföring enligt första stycket gäller även 6 §
andra stycket.
Lag (2014:797)
.
8 a §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får, efter underrättelse till Finansinspektionen, till professionella investerare i Sverige marknadsföra andelar eller aktier i en av förvaltaren förvaltad
1. icke EES-baserad alternativ investeringsfond, eller
2. matarfond till en alternativ investeringsfond vars mottagarfond, eller dess förvaltare, inte är EES-baserad.
Sådan marknadsföring får ske bara om
1. det mellan Finansinspektionen och tillsynsmyndigheten i det land där fonden eller mottagarfonden eller dess förvaltare är etablerad finns lämpliga samarbetsarrangemang,
2. det land där fonden eller mottagarfonden eller dess förvaltare är etablerad har vidtagit nödvändiga åtgärder för att motverka penningtvätt och finansiering av terrorism, och
3. det mellan Sverige och det land där den icke EES-baserade alternativa investeringsfonden eller mottagarfonden är etablerad finns en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan Sverige och det landet.
Vid marknadsföring enligt första stycket gäller även 6 §
andra stycket.
Lag (2014:797)
.
Underrättelse om marknadsföring
9 §
/Upphör att gälla U:den dag regeringen bestämmer/
En underrättelse om marknadsföring enligt 6 § ska innehålla
1. en verksamhetsplan med uppgifter om vilken alternativ investeringsfond som ska marknadsföras och var den är etablerad,
2. fondens fondbestämmelser eller bolagsordning eller motsvarande handlingar,
3. uppgift om fondens förvaringsinstitut,
4. uppgift om var mottagarfonden är etablerad, om marknadsföringen avser en matarfond till en alternativ investeringsfond,
5. en informationsbroschyr enligt 10 kap. 1 §, och
6. uppgifter om vilka åtgärder som har fastställts för att förhindra att marknadsföring sker till icke-professionella investerare.
9 §
/Träder i kraft I:den dag regeringen bestämmer/
En underrättelse om marknadsföring enligt 6 eller 8 a §
ska innehålla
1. en verksamhetsplan med uppgifter om vilken alternativ investeringsfond som ska marknadsföras och var den är etablerad,
2. fondens fondbestämmelser eller bolagsordning eller motsvarande handlingar,
3. uppgift om fondens förvaringsinstitut,
4. uppgift om var mottagarfonden är etablerad, om marknadsföringen avser en matarfond till en alternativ investeringsfond,
5. en informationsbroschyr enligt 10 kap. 1 §, och
6. uppgifter om vilka åtgärder som har fastställts för att förhindra att marknadsföring sker till icke-professionella investerare.
Lag (2014:797)
.
10 §
/Upphör att gälla U:den dag regeringen bestämmer/
Finansinspektionen ska senast 20 arbetsdagar efter det att en fullständig underrättelse som avses i 6 § togs emot meddela AIF-förvaltaren om marknadsföringen får påbörjas eller inte. Bara om förvaltaren eller dess förvaltning av den alternativa investeringsfonden inte uppfyller eller kan antas komma att uppfylla kraven i denna lag eller andra författningar som reglerar verksamheten får inspektionen besluta att marknadsföringen inte får påbörjas.
Marknadsföringen får påbörjas tidigast när Finansinspektionen meddelat AIF-förvaltaren om detta.
Om den alternativa investeringsfondens hemland är ett annat land inom EES, ska Finansinspektionen lämna information till behörig myndighet i det landet om att marknadsföring av andelarna eller aktierna i fonden får påbörjas här i landet.
10 §
/Träder i kraft I:den dag regeringen bestämmer/
Finansinspektionen ska senast 20 arbetsdagar efter det att en fullständig underrättelse som avses i 6 och 8 a §§
togs emot meddela AIF-förvaltaren om marknadsföringen får påbörjas eller inte. Bara om förvaltaren eller dess förvaltning av den alternativa investeringsfonden inte uppfyller eller kan antas komma att uppfylla kraven i denna lag eller andra författningar som reglerar verksamheten får inspektionen besluta att marknadsföringen inte får påbörjas.
Marknadsföringen får påbörjas tidigast när Finansinspektionen meddelat AIF-förvaltaren om detta.
Om den alternativa investeringsfondens hemland är ett annat land inom EES, ska Finansinspektionen lämna information till behörig myndighet i det landet om att marknadsföring av andelarna eller aktierna i fonden får påbörjas här i landet.
Om underrättelsen rör en icke EES-baserad alternativ investeringsfond, ska Finansinspektionen lämna information till Europeiska värdepappers- och marknadsmyndigheten om att marknadsföring av andelarna eller aktierna i fonden får påbörjas här i landet.
Lag (2014:797)
.
Väsentliga ändringar
11 §
/Upphör att gälla U:den dag regeringen bestämmer/
En AIF-förvaltare som avser att göra en väsentlig ändring av något som har angetts i en underrättelse eller i en ansökan om tillstånd för marknadsföring efter det att marknadsföringen har påbörjats, ska skriftligen anmäla detta till Finansinspektionen senast en månad innan ändringen genomförs. Om det är fråga om en redan genomförd, oplanerad ändring, ska dock en anmälan göras omedelbart efter det att ändringen har genomförts.
Om en planerad ändring skulle innebära att AIF-förvaltaren eller dess förvaltning av en alternativ investeringsfond inte längre uppfyller kraven i denna lag eller andra författningar som reglerar verksamheten, ska Finansinspektionen utan dröjsmål meddela förvaltaren att ändringen inte får genomföras.
I 14 kap. finns bestämmelser om ingripanden mot en AIF-förvaltare som har genomfört en väsentlig ändring i strid med denna paragraf.
11 §
/Träder i kraft I:den dag regeringen bestämmer/
En AIF-förvaltare som avser att göra en väsentlig ändring av något som har angetts i en underrättelse eller i en ansökan om tillstånd för marknadsföring efter det att marknadsföringen har påbörjats, ska skriftligen anmäla detta till Finansinspektionen senast en månad innan ändringen genomförs. Om det är fråga om en redan genomförd, oplanerad ändring, ska dock en anmälan göras omedelbart efter det att ändringen har genomförts.
Om en planerad ändring skulle innebära att AIF-förvaltaren eller dess förvaltning av en alternativ investeringsfond inte längre uppfyller kraven i denna lag eller andra författningar som reglerar verksamheten, ska Finansinspektionen utan dröjsmål meddela förvaltaren att ändringen inte får genomföras.
Om Finansinspektionen godtar en ändring som innebär att andelar eller aktier i en sådan alternativ investeringsfond som avses i 8 a § inte längre ska marknadsföras eller att andelar eller aktier i ytterligare en sådan fond ska marknadsföras här i landet, ska inspektionen utan dröjsmål informera Europeiska värdepappers- och marknadsmyndigheten om ändringen.
I 14 kap. finns bestämmelser om ingripanden mot en AIF-förvaltare som har genomfört en väsentlig ändring i strid med denna paragraf.
Lag (2014:797)
.
/Rubriken upphör att gälla U:den dag regeringen bestämmer/
5 kap. Utländska AIF-förvaltares verksamhet i Sverige
/Rubriken träder i kraft I:den dag regeringen bestämmer/
5 kap. Utländska AIF-förvaltares verksamhet i Sverige och utomlands
EES-baserade AIF-förvaltare
Förvaltning av en alternativ investeringsfond som är etablerad i Sverige, diskretionär förvaltning av investeringsportföljer och tillhandahållande av sidotjänster
1 §
En utländsk EES-baserad AIF-förvaltare får, utan tillstånd enligt denna lag,
1. förvalta en alternativ investeringsfond som är etablerad i Sverige och inte är en specialfond, om förvaltaren i sitt hemland har tillstånd som avses i direktivet om förvaltare av alternativa investeringsfonder och som omfattar förvaltning av en alternativ investeringsfond av motsvarande slag som den som ska förvaltas här i landet, och
2. i Sverige erbjuda och tillhandahålla tjänster som avses i 3 kap. 2 § första stycket och andra stycket 1, 3 och 4, om förvaltaren i sitt hemland har tillstånd som avses i direktivet om förvaltare av alternativa investeringsfonder och som omfattar de tjänster som ska erbjudas och tillhandahållas här i landet.
Verksamheten får inledas den dag då behörig myndighet i förvaltarens hemland har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder har lämnats till Finansinspektionen.
Lag (2015:397)
.
Särskilt om förvaltning av en specialfond
2 §
En utländsk EES-baserad AIF-förvaltare som i sitt hemland  har tillstånd som avses i direktivet om förvaltare av  alternativa investeringsfonder får, efter tillstånd av  Finansinspektionen, förvalta en specialfond.
Tillstånd ges i form av godkännande av specialfondens  fondbestämmelser. Tillstånd får ges bara om
1. Finansinspektionen från behörig myndighet i förvaltarens  hemland har tagit emot en underrättelse om den planerade  verksamheten samt ett intyg om att förvaltaren har tillstånd  som avses i direktivet om förvaltare av alternativa  investeringsfonder,
2. förvaltarens verksamhetstillstånd omfattar förvaltning av  en alternativ investeringsfond av motsvarande slag som den  specialfond som ska förvaltas här i landet,
3. förvaltaren har en rättslig struktur som motsvarar ett  aktiebolag, och
4. förvaltaren här i landet tillhandahåller funktioner för att  utföra följande uppgifter:
a) behandla order om att teckna och lösa in andelar och göra  utbetalningar till andelsägarna,
b) tillhandahålla investerare information om hur order kan  göras och hur inlösen betalas,
c) underlätta hanteringen av information om hur investerarna  kan utöva de rättigheter som följer av deras investering i  specialfonden i Sverige,
d) i övrigt tillhandahålla investerare den information som  förvaltaren är skyldig att tillhandahålla,
e) tillhandahålla investerare relevant information om de  uppgifter som funktionerna utför, och
f) fungera som kontaktpunkt för kommunikation med  Finansinspektionen.
Vid prövningen enligt andra stycket ska 4 kap. 9 § lagen 
(2004:46) om värdepappersfonder tillämpas. Det som anges där  om fondbolag ska i stället avse AIF-förvaltare.
En utländsk EES-baserad AIF-förvaltare med tillstånd enligt  andra stycket får marknadsföra andelar i specialfonden till  professionella och icke-professionella investerare i Sverige.
Lag (2022:196)
.
2 a §
Uppgifterna enligt 2 § andra stycket 4 ska utföras av  AIF-förvaltaren eller en tredje part som omfattas av regler  och tillsyn för de uppgifter som ska utföras, eller av båda.  Om en tredje part utför någon av uppgifterna ska
1. detta dokumenteras genom ett skriftligt avtal där det anges  vilka av uppgifterna som inte utförs av AIF-förvaltaren, och
2. AIF-förvaltaren tillhandahålla den tredje parten alla  relevanta uppgifter och handlingar.
Lag (2022:196)
.
/Rubriken upphör att gälla U:den dag som regeringen bestämmer/
Sonderande marknadsföring till professionella investerare av   EES-baserade alternativa investeringsfonder
/Rubriken träder i kraft I:den dag som regeringen bestämmer/
Sonderande marknadsföring till professionella investerare
2 b §
/Upphör att gälla U:den dag som regeringen bestämmer/
En utländsk EES-baserad AIF-förvaltare som i sitt  hemland har tillstånd som avses i direktivet om förvaltare av  alternativa investeringsfonder får, utan tillstånd enligt  denna lag, bedriva sonderande marknadsföring i Sverige av en  EES-baserad alternativ investeringsfond under de  förutsättningar som anges i det direktivet.
Lag (2022:196)
.
2 b §
/Träder i kraft I:den dag som regeringen bestämmer/
En utländsk EES-baserad AIF-förvaltare som i sitt  hemland har tillstånd som avses i direktivet om förvaltare av  alternativa investeringsfonder får, utan tillstånd enligt  denna lag, bedriva sonderande marknadsföring i Sverige av en  alternativ investeringsfond under de förutsättningar som anges  i det direktivet.
Lag (2022:197)
.
/Rubriken upphör att gälla U:den dag regeringen bestämmer/
Marknadsföring till professionella investerare av EES-baserade alternativa investeringsfonder
/Rubriken träder i kraft I:den dag regeringen bestämmer/
Marknadsföring till professionella investerare
3 §
/Upphör att gälla U:den dag regeringen bestämmer/
En utländsk EES-baserad AIF-förvaltare som i sitt hemland har tillstånd som avses i direktivet om förvaltare av alternativa investeringsfonder får, utan tillstånd enligt denna lag, till professionella investerare i Sverige marknadsföra andelar eller aktier i en av förvaltaren förvaltad EES-baserad alternativ investeringsfond.
Marknadsföring av andelar eller aktier i andra alternativa investeringsfonder än specialfonder får inledas när behörig myndighet i förvaltarens hemland har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder och där tillståndets omfattning och eventuella begränsningar avseende investeringsstrategier framgår har lämnats till Finansinspektionen.
3 §
/Träder i kraft I:den dag regeringen bestämmer/
En utländsk EES-baserad AIF-förvaltare som i sitt hemland har tillstånd som avses i direktivet om förvaltare av alternativa investeringsfonder får, utan tillstånd enligt denna lag, till professionella investerare i Sverige marknadsföra andelar eller aktier i en av förvaltaren förvaltad
1. EES-baserad alternativ investeringsfond,
2. icke EES-baserad alternativ investeringsfond, eller
3. matarfond till en alternativ investeringsfond vars mottagarfond, eller dess förvaltare, inte är EES-baserad.
Marknadsföring av andelar eller aktier i andra alternativa investeringsfonder än specialfonder får inledas när behörig myndighet i förvaltarens hemland har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder och där tillståndets omfattning och eventuella begränsningar avseende investeringsstrategier framgår har lämnats till Finansinspektionen.
Lag (2014:797)
.
4 §
/Upphör att gälla U:den dag regeringen bestämmer genom
lag (2014:797)
./
Marknadsföring av en matarfond till en alternativ investeringsfond får ske enligt 3 § bara om mottagarfonden är etablerad inom EES och förvaltas av en EES-baserad AIF-förvaltare.
/Rubriken upphör att gälla U:den dag regeringen bestämmer/
Marknadsföring till professionella investerare av icke EES-baserade alternativa investeringsfonder och vissa matarfonder
5 §
/Upphör att gälla U:den dag regeringen bestämmer genom
lag (2014:798)
./
En utländsk EES-baserad AIF-förvaltare som i sitt hemland har tillstånd som avses i direktivet om förvaltare av alternativa investeringsfonder får, efter tillstånd av Finansinspektionen, till professionella investerare i Sverige marknadsföra andelar eller aktier i en av förvaltaren förvaltad
1. icke EES-baserad alternativ investeringsfond, eller
2. matarfond till en alternativ investeringsfond vars mottagarfond, eller dess förvaltare, inte är EES-baserad.
Tillstånd får ges bara om
1. det finns skäl att anta att AIF-förvaltaren kommer att uppfylla samtliga krav enligt denna lag och andra författningar som reglerar verksamheten,
2. det mellan Finansinspektionen och tillsynsmyndigheten i det land där fonden eller mottagarfonden eller dess förvaltare är etablerad finns lämpliga samarbetsarrangemang avseende övervakningen av systemrisker, och
3. det land där fonden eller mottagarfonden, eller dess förvaltare, är etablerad har vidtagit nödvändiga åtgärder för att motverka penningtvätt och finansiering av terrorism.
Tillstånd får ges även om kraven i 9 kap. inte är uppfyllda, om förvaltaren har sett till att en eller flera enheter har utsetts för att utföra uppgifterna enligt 9 kap. 9, 10 och 
12 §§. Förvaltaren ska informera Finansinspektionen om vem  som ansvarar för dessa uppgifter.
Marknadsföring till icke-professionella investerare av andra alternativa investeringsfonder än specialfonder
6 §
/Upphör att gälla U:den dag som regeringen bestämmer/
En utländsk EES-baserad AIF-förvaltare som i sitt hemland  har tillstånd som avses i direktivet om förvaltare av  alternativa investeringsfonder får, efter tillstånd av  Finansinspektionen, marknadsföra andelar eller aktier i en av  förvaltaren förvaltad alternativ investeringsfond till icke-
professionella investerare i Sverige. Tillstånd får ges bara  om
1. AIF-förvaltaren och fonden uppfyller kraven i 4 kap. 2 §  första stycket och AIF-förvaltaren här i landet  tillhandahåller funktioner för att fungera som kontaktpunkt  för kommunikation med Finansinspektionen, eller
2. andelarna eller aktierna i fonden är upptagna till handel  på en reglerad marknad eller motsvarande marknad utanför EES  och det finns ett faktablad för fonden som uppfyller kraven i 
10 kap. 2 §.
För AIF-förvaltaren gäller 4 kap. 2 § andra stycket, även i  fråga om tillhandahållande enligt första stycket 1.
Om marknadsföringen avser andelar eller aktier i en icke EES-
baserad alternativ investeringsfond eller en matarfond till en  alternativ investeringsfond vars mottagarfond, eller dess  förvaltare inte är EES-baserad, gäller dessutom 5 § andra och  tredje styckena.
Lag (2022:196)
.
6 §
/Träder i kraft I:den dag regeringen bestämmer/
En utländsk EES-baserad AIF-förvaltare som i sitt hemland  har tillstånd som avses i direktivet om förvaltare av  alternativa investeringsfonder får, efter tillstånd av  Finansinspektionen, marknadsföra andelar eller aktier i en av  förvaltaren förvaltad alternativ investeringsfond till icke-
professionella investerare i Sverige. Tillstånd får ges bara  om
1. AIF-förvaltaren och fonden uppfyller kraven i 4 kap. 2 §  första stycket och AIF-förvaltaren här i landet  tillhandahåller funktioner för att fungera som kontaktpunkt  för kommunikation med Finansinspektionen, eller
2. andelarna eller aktierna i fonden är upptagna till handel  på en reglerad marknad eller motsvarande marknad utanför EES  och det finns ett faktablad för fonden som uppfyller kraven i 
10 kap. 2 §.
För AIF-förvaltaren gäller 4 kap. 2 § andra stycket, även i  fråga om tillhandahållande enligt första stycket 1.
Om marknadsföringen avser andelar eller aktier i en icke EES-
baserad alternativ investeringsfond eller en matarfond till en  alternativ investeringsfond vars mottagarfond, eller dess  förvaltare, inte är EES-baserad, krävs dessutom att kraven för  marknadsföring till professionella investerare i Sverige är  uppfyllda.
Lag (2022:198)
.
Marknadsföring av vissa andra alternativa investeringsfonder
7 §
/Upphör att gälla U:den dag regeringen bestämmer/
En utländsk EES-baserad AIF-förvaltare som i sitt hemland har tillstånd eller är registrerad i enlighet med nationell lagstiftning som genomför direktivet om förvaltare av alternativa investeringsfonder får, efter underrättelse enligt 3 § eller efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond som uppfyller kraven i 4 kap. 5 § första stycket till professionella investerare i Sverige samt, efter tillstånd av Finansinspektionen, till sådana icke-professionella investerare som anges i 4 kap. 5 § andra stycket.
En sådan AIF-förvaltare får även, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket till investerare som avses i första stycket, om kraven i 5 § andra stycket 2 och 3 är uppfyllda.
För en AIF-förvaltare med tillstånd i sitt hemland gäller även 5 § andra stycket 1 och tredje stycket.
Lag (2014:796)
.
7 §
/Träder i kraft I:den dag regeringen bestämmer/
En utländsk EES-baserad AIF-förvaltare som i sitt hemland har tillstånd eller är registrerad i enlighet med nationell lagstiftning som genomför direktivet om förvaltare av alternativa investeringsfonder får, efter underrättelse enligt 3 § eller efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond som uppfyller kraven i 4 kap. 5 § första stycket till professionella investerare i Sverige samt, efter tillstånd av Finansinspektionen, till sådana icke-professionella investerare som anges i 4 kap. 5 § andra stycket.
En sådan AIF-förvaltare med tillstånd i sitt hemland får
1. efter tillstånd av Finansinspektionen marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket till investerare som avses i första stycket, om kraven i 5 § andra stycket 2 och 3 är uppfyllda, eller
2. efter underrättelse enligt 3 § marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket till professionella investerare och, efter tillstånd av Finansinspektionen, till sådana icke-professionella investerare som avses i första stycket.
För en AIF-förvaltare som avses i andra stycket 1 gäller även 5 § andra stycket 1 och tredje stycket.
En sådan AIF-förvaltare som är registrerad i sitt hemland får, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket för marknadsföring till professionella investerare och sådana icke-professionella investerare som avses i första stycket, om kraven i 5 § andra stycket 2 och 3 är uppfyllda.
Lag (2014:797)
.
7 §
/Träder i kraft I:den dag regeringen bestämmer/
En utländsk EES-baserad AIF-förvaltare som i sitt hemland har tillstånd eller är registrerad i enlighet med nationell lagstiftning som genomför direktivet om förvaltare av alternativa investeringsfonder får, efter underrättelse enligt 3 § eller efter tillstånd av Finansinspektionen, marknadsföra andelar eller aktier i en av förvaltaren förvaltad EES-baserad alternativ investeringsfond som uppfyller kraven i 4 kap. 5 § första stycket till professionella investerare i Sverige samt, efter tillstånd av Finansinspektionen, till sådana icke-professionella investerare som anges i 4 kap. 5 § andra stycket.
En sådan AIF-förvaltare med tillstånd i sitt hemland får, efter underrättelse enligt 3 §, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket till professionella investerare och efter tillstånd av Finansinspektionen, till sådana icke-professionella investerare som avses i första stycket.
En sådan AIF-förvaltare som är registrerad i sitt hemland får, efter tillstånd av Finansinspektionen, marknadsföra en av förvaltaren förvaltad icke EES-baserad alternativ investeringsfond som uppfyller kraven i första stycket för marknadsföring till professionella investerare och sådana icke-professionella investerare som avses i första stycket, om
1. det mellan Finansinspektionen och tillsynsmyndigheten i det land där fonden är etablerad finns lämpliga samarbetsarrangemang, och
2. det landet har vidtagit nödvändiga åtgärder för att motverka penningtvätt och finansiering av terrorism.
Lag (2014:798)
.
Upphörande av marknadsföring av en EES-baserad alternativ  investeringsfond
7 a §
En utländsk EES-baserad AIF-förvaltare som i Sverige  marknadsför andelar eller aktier i en alternativ  investeringsfond enligt 3 § får upphöra med marknadsföringen  bara om förvaltaren
1. lämnar ett allmänt erbjudande om att utan avgift återköpa  eller lösa in andelar eller aktier i den alternativa  investeringsfonden som innehas av investerare här i landet,  offentliggör erbjudandet under minst 30 arbetsdagar och riktar  det individuellt till alla kända andels- eller aktieägare,
2. offentliggör avsikten att upphöra med marknadsföringen här  i landet, och
3. avslutar eller ändrar avtal med finansiella mellanhänder  eller ombud med verkan från och med den dag då AIF-förvaltaren  anmäler till behörig myndighet i hemlandet att  marknadsföringen upphör.
Första stycket 1 gäller inte för slutna alternativa  investeringsfonder och fonder som regleras i  Europaparlamentets och rådets förordning (EU) 2015/760.
Lag (2022:196)
.
7 b §
En AIF-förvaltare som har lämnat in en anmälan till  behörig myndighet i hemlandet enligt 7 a § får från och med  den dagen inte längre i Sverige erbjuda eller placera andelar  eller aktier i den alternativa investeringsfond som avses i  anmälan.
Under en period på 36 månader från dagen för anmälan enligt 
7 a § får AIF-förvaltaren inte bedriva sonderande  marknadsföring i Sverige av andelar eller aktier i den  alternativa investeringsfond som avses i anmälan, eller av  liknande investeringsstrategier eller investeringsidéer.
Lag (2022:196)
.
7 c §
En AIF-förvaltare som har upphört att i Sverige  marknadsföra en alternativ investeringsfond enligt 3 § ska  tillhandahålla kvarvarande andels- eller aktieägare i fonden  här i landet den information som förvaltaren enligt reglerna i  hemlandet är skyldig att tillhandahålla.
Bestämmelserna i 13 kap. 6 § och 14 kap. 19 § gäller även för  en sådan AIF-förvaltare.
Lag (2022:196)
.
8 §
/Upphör att gälla U:den dag regeringen bestämmer/
Verksamhet enligt 1-3 och 5-7 §§ får drivas genom att  AIF-förvaltaren inrättar en filial i Sverige eller erbjuder  och tillhandahåller tjänster i Sverige från sitt hemland.
För AIF-förvaltarens verksamhet i Sverige tillämpas 4 kap. 
6 § andra stycket vid marknadsföring av andra alternativa  investeringsfonder än
1. specialfonder,
2. sådana fonder som får marknadsföras till  icke-professionella investerare efter tillstånd enligt 6 §,  och
3. sådana fonder som får marknadsföras efter tillstånd enligt 
7 §, såvitt gäller sådana icke-professionella investerare som  anges i 4 kap. 5 § andra stycket.
Vid förvaltning av en specialfond tillämpas 12 kap. I fråga  om verksamhet som drivs genom filial här i landet ska även 8  kap. 1, 1 a, 19-21 och 23 §§ tillämpas. Vid förvaltning  enligt 1 § första stycket 1 och 2 § tillämpas även 8 kap. 
28 §. För förvaringsinstitut till alternativa  investeringsfonder som förvaltas enligt 1 § första stycket 1  eller 2 § tillämpas 9 kap.
Lag (2017:701)
.
8 §
/Träder i kraft I:den dag regeringen bestämmer/
Verksamhet enligt 1-3, 6 och 7 §§ får drivas genom att  AIF-förvaltaren inrättar en filial i Sverige eller erbjuder  och tillhandahåller tjänster i Sverige från sitt hemland.
För AIF-förvaltarens verksamhet i Sverige tillämpas 4 kap. 6 
§ andra stycket vid marknadsföring av andra alternativa  investeringsfonder än
1. specialfonder,
2. sådana fonder som får marknadsföras till  icke-professionella investerare efter tillstånd enligt 6 §,  och
3. sådana fonder som får marknadsföras efter tillstånd enligt 
7 §, såvitt gäller sådana icke-professionella investerare som  anges i 4 kap. 5 § andra stycket.
Vid förvaltning av en specialfond tillämpas 12 kap. I fråga  om verksamhet som drivs genom filial här i landet ska även 8  kap. 1, 1 a, 19-21 och 23 §§ tillämpas. Vid förvaltning  enligt 1 § första stycket 1 och 2 § tillämpas även 8 kap. 
28 §. För förvaringsinstitut till alternativa  investeringsfonder som förvaltas enligt 1 § första stycket 1  eller 2 § tillämpas 9 kap.
Lag (2017:704)
.
Väsentliga ändringar
9 §
En AIF-förvaltare som avser att göra en väsentlig ändring av något som har angetts i en ansökan om tillstånd efter det att verksamheten har inletts, ska skriftligen anmäla detta till Finansinspektionen senast en månad innan ändringen genomförs. Om det är fråga om en redan genomförd, oplanerad ändring, ska dock en anmälan göras omedelbart efter en sådan ändring.
Om Finansinspektionen finner att en ändring är godtagbar, ska inspektionen utan dröjsmål informera behörig myndighet i AIF-förvaltarens hemland om ändringen.
Om en planerad ändring innebär att AIF-förvaltaren eller dess förvaltning av en alternativ investeringsfond inte längre uppfyller kraven enligt denna lag eller andra författningar som reglerar verksamheten, ska Finansinspektionen utan dröjsmål meddela förvaltaren att ändringen inte får genomföras.
I 14 kap. finns bestämmelser om ingripanden mot en AIF-förvaltare som har genomfört en väsentlig ändring i strid med denna paragraf.
/Rubriken träder i kraft I:den dag som regeringen bestämmer/
Sonderande marknadsföring till professionella investerare
9 a §
/Träder i kraft I:den dag som regeringen bestämmer/
En icke EES-baserad AIF-förvaltare som i sitt  referensland har tillstånd som avses i direktivet om  förvaltare av alternativa investeringsfonder får, utan  tillstånd enligt denna lag, bedriva sonderande marknadsföring  i Sverige av en alternativ investeringsfond under de  förutsättningar som anges i det direktivet.
Om Sverige är AIF-förvaltarens referensland, ska förvaltaren
1. inom två veckor efter det att förvaltaren har inlett den  sonderande marknadsföringen skriftligen underrätta  Finansinspektionen, och
2. tillämpa bestämmelserna i 9 b-9 d §§.
Underrättelsen ska innehålla
1. uppgift om under vilken tidsperiod den sonderande  marknadsföringen bedrivs eller har bedrivits,
2. en kort beskrivning av den sonderande marknadsföringen  inklusive information om presenterade investeringsstrategier,  och
3. en förteckning över de alternativa investeringsfonder som  är eller har varit föremål för den sonderande  marknadsföringen.
Lag (2022:197)
.
9 b §
/Träder i kraft I:den dag som regeringen bestämmer/
Sonderande marknadsföring enligt 9 a § får, när Sverige  är AIF-förvaltarens referensland, bedrivas bara om den  information som presenteras för potentiella professionella  investerare
1. inte är tillräcklig för att tillåta investerarna att  förbinda sig att förvärva andelar eller aktier i en viss  alternativ investeringsfond,
2. inte utgör teckningsblanketter eller liknande handlingar,  oavsett om de har formen av utkast eller slutversion, och
3. inte utgör fondbestämmelser, bolagsordning eller  motsvarande handlingar i slutversion för en ännu inte  etablerad alternativ investeringsfond.
Om utkast till fondbestämmelser, bolagsordning eller  motsvarande handlingar eller erbjudandehandlingar  tillhandahålls, får sådana dokument inte innehålla all den  relevanta information som behövs för att investerarna ska  kunna fatta ett investeringsbeslut.
I utkast till fondbestämmelser, bolagsordning eller  motsvarande handlingar eller i erbjudandehandlingar ska det  tydligt anges att de inte utgör ett erbjudande eller en  uppmaning att teckna andelar eller aktier i en alternativ  investeringsfond, och att den information som presenteras inte  ska ses som tillförlitlig eftersom den är ofullständig och kan  komma att ändras.
Lag (2022:197)
.
9 c §
/Träder i kraft I:den dag som regeringen bestämmer/
En icke EES-baserad AIF-förvaltare som har Sverige som  referensland och bedriver sonderande marknadsföring enligt 
9 a § ska säkerställa att
1. investerare inte förvärvar andelar eller aktier i en  alternativ investeringsfond genom den sonderande  marknadsföringen, och
2. investerare som kontaktas bara får förvärva andelar eller  aktier i den alternativa investeringsfonden genom  marknadsföring som är tillåten i Sverige.
Om en professionell investerare, inom 18 månader efter det att  AIF-förvaltaren har inlett sonderande marknadsföring, tecknar  andelar eller aktier i en alternativ investeringsfond som  avses i den information som tillhandahållits inom ramen för  den marknadsföringen, eller som etablerats som resultat av  marknadsföringen, ska teckningen anses vara ett resultat av  den sonderande marknadsföringen. AIF-förvaltaren får tillåta  sådan teckning av andelar eller aktier i en alternativ  investeringsfond bara om fonden får marknadsföras i Sverige.
Lag (2022:197)
.
9 d §
/Träder i kraft I:den dag som regeringen bestämmer/
En icke EES-baserad AIF-förvaltare som har Sverige som  referensland får uppdra åt någon annan att bedriva sonderande  marknadsföring enligt 9 a §. Ett sådant uppdrag får bara ges  till den som hör till någon av de kategorier som anges i 
4 kap. 5 d § första stycket.
Bestämmelserna i 9 b och 9 c §§ gäller även när AIF-
förvaltaren har uppdragit åt någon annan att bedriva den  sonderande marknadsföringen.
Lag (2022:197)
.
Icke EES-baserade AIF-förvaltare
/Rubriken upphör att gälla U:den dag regeringen bestämmer/
Marknadsföring till professionella investerare
10 §
/Upphör att gälla U:den dag regeringen bestämmer genom
lag (2014:798)
./
En icke EES-baserad AIF-förvaltare får, efter tillstånd av Finansinspektionen, marknadsföra andelar eller aktier i en av förvaltaren förvaltad alternativ investeringsfond till professionella investerare i Sverige. Tillstånd får ges bara om
1. det finns skäl att anta att den planerade verksamheten kommer att drivas på ett sätt som är förenligt med 10 kap. 1 och 4-10 §§, 11 kap. samt 13 kap. 2-5 §§,
2. det finns lämpliga samarbetsarrangemang avseende övervakningen av systemrisker mellan å ena sidan Finansinspektionen och å andra sidan tillsynsmyndigheten för den icke EES-baserade AIF-förvaltaren, den behöriga myndigheten för en EES-baserad alternativ investeringsfond eller tillsynsmyndigheten för en icke EES-baserad alternativ investeringsfond, och
3. det land där den icke EES-baserade AIF-förvaltaren eller den icke EES-baserade fonden är etablerad har vidtagit nödvändiga åtgärder för att motverka penningtvätt och finansiering av terrorism.
/Rubriken träder i kraft I:den dag regeringen bestämmer/
Tillstånd för icke EES-baserade AIF-förvaltare
10 a §
/Träder i kraft I:den dag regeringen bestämmer/
Tillstånd som avses i direktivet om förvaltare av alternativa investeringsfonder krävs för att en icke EES-baserad AIF-förvaltare, efter underrättelse till behörig myndighet, ska få förvalta en alternativ investeringsfond som är etablerad i Sverige eller ett annat land inom EES och marknadsföra andelarna eller aktierna i en av förvaltaren förvaltad alternativ investeringsfond till professionella investerare i Sverige eller ett annat land inom EES.
Tillstånd ska sökas hos Finansinspektionen, om Sverige är förvaltarens referensland. Bestämmelser om referensland finns i 5 a kap. Om Finansinspektionen finner att valet av referensland inte uppfyller kriterierna i 5 a kap. 1 eller 9 §, ska inspektionen avslå förvaltarens ansökan om tillstånd.
Tillstånd enligt andra stycket får inte ges för förvaltning av en specialfond.
För icke EES-baserade AIF-förvaltare med tillstånd enligt andra stycket gäller denna lag i tillämpliga delar.
Lag (2014:797)
.
/Rubriken träder i kraft I:den dag regeringen bestämmer/
Förutsättningar för tillstånd
10 b §
/Träder i kraft I:den dag regeringen bestämmer/
Finansinspektionen ska ge en icke EES-baserad AIF-förvaltare tillstånd enligt 10 a § andra stycket, om
1. Sverige har fastställts som förvaltarens referensland,
2. det finns en utsedd rättslig representant för förvaltaren här i landet,
3. det mellan Finansinspektionen, de behöriga myndigheterna för berörda EES-baserade fonder och tillsynsmyndigheten i det land där förvaltaren är etablerad finns lämpliga samarbetsarrangemang,
4. det land där förvaltaren är etablerad har vidtagit nödvändiga åtgärder för att motverka penningtvätt och finansiering av terrorism,
5. det mellan Sverige och det land där förvaltaren är etablerad finns en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan Sverige och det landet,
6. Finansinspektionens och övriga behöriga myndigheters effektiva utövande av sina tillsynsuppgifter inte hindras av de lagar och författningar som förvaltaren omfattas av i det land där förvaltaren är etablerad eller av att undersöknings-
eller tillsynsbehörigheten hos tillsynsmyndigheten i det land där förvaltaren är etablerad är begränsad,
7. förvaltaren har tillräckligt startkapital och tillräcklig kapitalbas enligt 7 kap.,
8. förvaltarens aktieägare eller medlemmar, som har eller kan förväntas få kvalificerade innehav, bedöms lämpliga att utöva ett väsentligt inflytande över förvaltarens ledning,
9. de personer som ingår i ledningen för förvaltarens verksamhet har tillräcklig insikt och erfarenhet för att delta i ledningen av en AIF-förvaltare samt även i övrigt är lämpliga för en sådan uppgift, och
10. det finns skäl att anta att den planerade verksamheten kommer att drivas enligt bestämmelserna i denna lag och andra författningar som reglerar förvaltarens verksamhet.
AIF-förvaltaren är dock inte skyldig att följa en bestämmelse i denna lag eller annan författning, om förvaltaren kan visa
1. att det är omöjligt att samtidigt följa både bestämmelsen och den tvingande lagstiftning som gäller för
a) förvaltaren, eller
b) den icke EES-baserade alternativa investeringsfond som ska marknadsföras, och
2. att den lagstiftning som gäller för förvaltaren eller fonden i det land där de är etablerade innehåller en likvärdig regel som har samma regleringssyfte och som innebär samma skyddsnivå för fondens investerare.
Lag (2014:797)
.
/Rubriken träder i kraft I:den dag regeringen bestämmer/
Ansökan om tillstånd och tillståndsprövning
10 c §
/Träder i kraft I:den dag regeringen bestämmer/
En ansökan om tillstånd som avses i 10 a § andra stycket ska innehålla
1. en motivering till valet av referensland och information om marknadsföringsstrategin för den alternativa investeringsfonden,
2. en förteckning över de eventuella bestämmelser i denna lag som är oförenliga med tvingande lagstiftning som gäller för AIF-förvaltaren eller den alternativa investeringsfonden där dessa är etablerade,
3. ett skriftligt intyg som
a) innehåller en beskrivning av de regler i den tvingande lagstiftningen i det land där AIF-förvaltaren eller den alternativa investeringsfonden är etablerad som är likvärdiga med de bestämmelser som avses i 2 och ett rättsutlåtande som styrker detta, och
b) visar att förvaltaren följer dessa regler i det landet,
4. namn på förvaltarens rättsliga representant och uppgift om var denne är etablerad, och
5. de uppgifter och handlingar som anges i 3 kap. 5 § första stycket.
Uppgifter och handlingar enligt första stycket 5 behöver bara lämnas för de EES-baserade alternativa investeringsfonder som förvaltaren avser att förvalta och de alternativa investeringsfonder som förvaltaren ska marknadsföra inom EES med stöd av denna lag.
För underrättelseförfarandet, väsentliga ändringar av något som har angetts i en underrättelse och Finansinspektionens handläggning tillämpas 3 kap. 6-10 §§. För att en ansökan om tillstånd ska anses fullständig enligt 3 kap. 8 § andra stycket, ska AIF-förvaltaren även ha lämnat in det som anges i första stycket 1-4.
Lag (2014:797)
.
/Rubriken träder i kraft I:den dag regeringen bestämmer/
Underrättelse inför tillståndsbeslut
10 d §
/Träder i kraft I:den dag regeringen bestämmer/
Finansinspektionen ska utan dröjsmål underrätta Europeiska värdepappers- och marknadsmyndigheten, om inspektionen finner att villkoren i 10 b § andra stycket är uppfyllda.
Tidsfristen i 3 kap. 8 § första stycket ska inte löpa under tiden från det att Finansinspektionen har underrättat Europeiska värdepappers- och marknadsmyndigheten till dess att myndigheten har lämnat sitt besked till inspektionen.
Om Finansinspektionen avser att inte följa det råd som Europeiska värdepappers- och marknadsmyndigheten har lämnat i fråga om tillämpningen av undantaget i 10 b § andra stycket, ska inspektionen underrätta myndigheten om detta.
Inspektionen ska även underrätta behörig myndighet i varje annat land inom EES i vilket AIF-förvaltaren avser att marknadsföra en alternativ investeringsfond.
Lag (2014:797)
.
/Rubriken träder i kraft I:den dag regeringen bestämmer/
Förvaltning av en alternativ investeringsfond som är etablerad i Sverige
10 e §
/Träder i kraft I:den dag regeringen bestämmer/
En icke EES-baserad AIF-förvaltare som har ett annat referensland än Sverige får, utan tillstånd enligt denna lag, förvalta en alternativ investeringsfond som är etablerad i Sverige och inte är en specialfond, om förvaltaren i sitt referensland har tillstånd som avses i direktivet om förvaltare av alternativa investeringsfonder och som omfattar förvaltning av en alternativ investeringsfond av motsvarande slag som den som ska förvaltas här i landet.
Verksamheten får inledas den dag då behörig myndighet i förvaltarens referensland har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder har lämnats till Finansinspektionen.
Lag (2014:797)
.
10 f §
/Träder i kraft I:den dag regeringen bestämmer/
Verksamhet i Sverige enligt 10 e § får drivas genom att en AIF-förvaltare inrättar en filial här i landet eller erbjuder och utför tjänster i Sverige från det land där förvaltaren är etablerad. För AIF-förvaltarens verksamhet i Sverige tillämpas 4 kap. 6 § andra stycket vid marknadsföring av andra alternativa investeringsfonder än
1. sådana fonder som får marknadsföras till icke-professionella investerare efter tillstånd enligt 11 §, och
2. sådana fonder som får marknadsföras efter tillstånd enligt 12 §, till sådana icke-professionella investerare som anges i 4 kap. 5 § andra stycket.
I fråga om verksamhet som drivs genom filial här i landet ska även 8 kap. 1, 19-21 och 23 §§ tillämpas.
Lag (2014:797)
.
/Rubriken träder i kraft I:den dag regeringen bestämmer/
Marknadsföring av EES-baserade alternativa investeringsfonder till professionella investerare i Sverige
10 g §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd enligt 10 a § andra stycket ska underrätta Finansinspektionen innan förvaltaren påbörjar marknadsföring av andelar eller aktier i en av förvaltaren förvaltad EES-baserad alternativ investeringsfond till professionella investerare i Sverige.
För underrättelsens innehåll, underrättelseförfarandet, väsentliga ändringar av något som har angetts i en underrättelse och Finansinspektionens handläggning tillämpas 4 kap. 9-11 §§. Finansinspektionen ska, utöver det som anges i 4 kap. 10 § tredje stycket, lämna information till Europeiska värdepappers- och marknadsmyndigheten om förvaltarens marknadsföring i Sverige samt informera myndigheten och berörda behöriga myndigheter om inspektionen finner att en ändring som avses i 4 kap. 11 § är godtagbar och medför antingen att vissa alternativa investeringsfonder inte längre marknadsförs eller att ytterligare alternativa investeringsfonder kommer att marknadsföras.
Lag (2014:797)
.
10 h §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd som avses i direktivet om förvaltare av alternativa investeringsfonder som har ett annat referensland än Sverige får, utan tillstånd enligt denna lag, marknadsföra andelar eller aktier i en av förvaltaren förvaltad EES-baserad alternativ investeringsfond till professionella investerare här i landet. Marknadsföringen får inledas när behörig myndighet i referenslandet har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder och där tillståndets omfattning och eventuella begränsningar avseende investeringsstrategier framgår har lämnats till Finansinspektionen.
Lag (2014:797)
.
/Rubriken träder i kraft I:den dag regeringen bestämmer/
Marknadsföring av icke EES-baserade alternativa investeringsfonder till professionella investerare i Sverige
10 i §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd enligt 10 a § andra stycket får, efter att ha underrättat Finansinspektionen, marknadsföra andelar eller aktier i en av förvaltaren förvaltad icke EES-baserad alternativ investeringsfond till professionella investerare i Sverige.
Vid sådan marknadsföring krävs att
1. det mellan Finansinspektionen och tillsynsmyndigheten i det land där fonden är etablerad finns lämpliga samarbetsarrangemang,
2. det land där fonden är etablerad har vidtagit nödvändiga åtgärder för att motverka penningtvätt och finansiering av terrorism, och
3. det mellan Sverige och det land där fonden är etablerad finns en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan Sverige och det landet.
För underrättelsens innehåll, underrättelseförfarandet, väsentliga ändringar av något som har angetts i en underrättelse och Finansinspektionens handläggning tillämpas 4 kap. 9-11 §§. Finansinspektionen ska, utöver det som anges i 4 kap. 10 § tredje stycket, lämna information till Europeiska värdepappers- och marknadsmyndigheten om förvaltarens marknadsföring i Sverige samt informera myndigheten om inspektionen finner att en ändring som avses i 4 kap. 11 § är godtagbar och medför antingen att vissa alternativa investeringsfonder inte längre marknadsförs eller att ytterligare fonder kommer att marknadsföras.
Lag (2014:797)
.
10 j §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd som avses i direktivet om förvaltare av alternativa investeringsfonder som har ett annat referensland än Sverige får, utan tillstånd enligt denna lag, marknadsföra andelar eller aktier i en av förvaltaren förvaltad icke EES-baserad alternativ investeringsfond till professionella investerare här i landet. Marknadsföringen får inledas när behörig myndighet i referenslandet har meddelat förvaltaren att en underrättelse om verksamheten och ett intyg om att förvaltaren har tillstånd som avses i direktivet om förvaltare av alternativa investeringsfonder och där tillståndets omfattning och eventuella begränsningar avseende förvaltningsstrategier framgår har lämnats till Finansinspektionen.
Lag (2014:797)
.
Marknadsföring till icke-professionella investerare
11 §
/Upphör att gälla U:den dag som regeringen bestämmer/
En icke EES-baserad AIF-förvaltare får, efter tillstånd  av Finansinspektionen, marknadsföra andelar eller aktier i en  av förvaltaren förvaltad alternativ investeringsfond till  icke-professionella investerare i Sverige. För tillstånd  krävs, utöver det som anges i 10 §, att
1. AIF-förvaltaren och fonden uppfyller kraven i 4 kap. 2 §  första stycket och förvaltaren
a) här i landet tillhandahåller funktioner för att fungera som  kontaktpunkt för kommunikation med Finansinspektionen, och
b) driver motsvarande verksamhet och står under betryggande  tillsyn av en tillsynsmyndighet i det land där förvaltaren är  etablerad, eller
2. andelarna eller aktier i fonden är upptagna till handel på  en reglerad marknad eller en motsvarande marknad utanför EES  och det finns ett faktablad för fonden som uppfyller kraven i 
10 kap. 2 §.
För AIF-förvaltaren gäller 4 kap. 2 § andra stycket, även i  fråga om tillhandahållande enligt första stycket 1.
Lag (2022:196)
.
11 §
/Träder i kraft I:den dag regeringen bestämmer/
En icke EES-baserad AIF-förvaltare får, efter tillstånd  av Finansinspektionen, marknadsföra andelar eller aktier i en  av förvaltaren förvaltad alternativ investeringsfond till  icke-professionella investerare i Sverige. För tillstånd krävs  att
1. AIF-förvaltaren och fonden uppfyller kraven i 4 kap. 2 §  första stycket och förvaltaren här i landet tillhandahåller  funktioner för att fungera som kontaktpunkt för kommunikation  med Finansinspektionen, eller
2. andelarna eller aktierna i fonden är upptagna till handel  på en reglerad marknad eller en motsvarande marknad utanför  EES och det finns ett faktablad för fonden som uppfyller  kraven i 10 kap. 2 §, och
3. förvaltaren
a) uppfyller kraven som anges i 10 § och driver motsvarande  verksamhet och står under betryggande tillsyn av en  tillsynsmyndighet i det land där förvaltaren är etablerad,  eller
b) får marknadsföra andelar eller aktier i fonden till  professionella investerare enligt 10 g, 10 h, 10 i eller 
10 j §.
För AIF-förvaltaren gäller 4 kap. 2 § andra stycket, även i  fråga om tillhandahållande enligt första stycket 1.
Lag (2022:198)
.
11 §
/Träder i kraft I:den dag regeringen bestämmer/
En icke EES-baserad AIF-förvaltare får, efter tillstånd  av Finansinspektionen, marknadsföra andelar eller aktier i en  av förvaltaren förvaltad alternativ investeringsfond till  icke-professionella investerare i Sverige. För tillstånd krävs  att
1. AIF-förvaltaren och fonden uppfyller kraven i 4 kap. 2 §  första stycket och förvaltaren här i landet tillhandahåller  funktioner för att fungera som kontaktpunkt för kommunikation  med Finansinspektionen, eller
2. andelarna eller aktierna i fonden är upptagna till handel  på en reglerad marknad eller en motsvarande marknad utanför  EES och det finns ett faktablad för fonden som uppfyller  kraven i 10 kap. 2 §, och
3. förvaltaren får marknadsföra andelar eller aktier i fonden  till professionella investerare enligt denna lag.
För AIF-förvaltaren gäller 4 kap. 2 § andra stycket, även i  fråga om tillhandahållande enligt första stycket 1.
Lag (2022:199)
.
12 §
/Upphör att gälla U:den dag regeringen bestämmer/
En icke EES-baserad AIF-förvaltare får, efter tillstånd av Finansinspektionen, marknadsföra andelar eller aktier i en alternativ investeringsfond som uppfyller kraven i 4 kap. 5 § 
första stycket till professionella investerare i Sverige och sådana icke-professionella investerare som anges i 4 kap.
5 § andra stycket. Tillstånd får ges bara om kraven i 10 § är uppfyllda.
12 §
/Träder i kraft I:den dag regeringen bestämmer/
En icke EES-baserad AIF-förvaltare får, efter tillstånd av Finansinspektionen, marknadsföra andelar eller aktier i en alternativ investeringsfond som uppfyller kraven i 4 kap. 5 §
första stycket till sådana icke-professionella investerare som anges i 4 kap. 5 § andra stycket. Tillstånd får ges bara om kraven i 10 § är uppfyllda eller fonden får marknadsföras till professionella investerare i Sverige enligt 10 g, 10 h, 10 i eller 10 j §.
Lag (2014:797)
.
12 §
/Träder i kraft I:den dag regeringen bestämmer/
En icke EES-baserad AIF-förvaltare får, efter tillstånd av Finansinspektionen, marknadsföra andelar eller aktier i en alternativ investeringsfond som uppfyller kraven i 4 kap. 5 §
första stycket till sådana icke-professionella investerare som anges i 4 kap. 5 § andra stycket. Tillstånd får ges bara om fonden får marknadsföras till professionella investerare i Sverige enligt denna lag.
Lag (2014:798)
.
Icke EES-baserade AIF-förvaltares filialverksamhet eller gränsöverskridande verksamhet
13 §
/Upphör att gälla U:den dag som regeringen bestämmer/
Verksamheten i Sverige får drivas genom att en icke EES-
baserad AIF-förvaltare inrättar en filial här i landet eller  erbjuder och utför tjänster i Sverige från det land där  förvaltaren är etablerad. För AIF-förvaltarens verksamhet i  Sverige tillämpas 4 kap. 6 § andra stycket vid marknadsföring  av andra alternativa investeringsfonder än
1. sådana fonder som får marknadsföras till icke-
professionella investerare efter tillstånd enligt 11 §, och
2. sådana fonder som får marknadsföras efter tillstånd enligt 
12 §, såvitt gäller sådana icke-professionella investerare som  anges i 4 kap. 5 § andra stycket.
I fråga om verksamhet som drivs genom filial här i landet ska  även 8 kap. 1, 1 a, 3 a, 19-21 och 23 §§ tillämpas.
Vid en planerad eller redan genomförd, oplanerad väsentlig  ändring av något som har angetts i en ansökan om tillstånd ska 
9 § tillämpas.
Lag (2019:1220)
.
13 §
/Träder i kraft I:den dag regeringen bestämmer/
Verksamheten i Sverige får drivas genom att en icke EES-
baserad AIF-förvaltare inrättar en filial här i landet eller  erbjuder och utför tjänster i Sverige från det land där  förvaltaren är etablerad. För AIF-förvaltarens verksamhet i  Sverige tillämpas 4 kap. 6 § andra stycket vid marknadsföring  av andra alternativa investeringsfonder än
1. sådana fonder som får marknadsföras till icke-
professionella investerare efter tillstånd enligt 11 §, och
2. sådana fonder som får marknadsföras efter tillstånd enligt 
12 §, såvitt gäller sådana icke-professionella investerare som  anges i 4 kap. 5 § andra stycket.
I fråga om verksamhet som drivs genom filial här i landet ska  även 8 kap. 1, 1 a, 3 a, 19-21 och 23 §§ tillämpas.
Vid en planerad eller en redan genomförd, oplanerad väsentlig  ändring av något som har angetts i en ansökan om tillstånd  enligt 10, 11 eller 12 § ska 9 § tillämpas.
Lag (2019:1221)
.
13 §
/Träder i kraft I:den dag regeringen bestämmer/
Verksamheten i Sverige får drivas genom att en icke EES-
baserad AIF-förvaltare inrättar en filial här i landet eller  erbjuder och utför tjänster i Sverige från det land där  förvaltaren är etablerad. För AIF-förvaltarens verksamhet i  Sverige tillämpas 4 kap. 6 § andra stycket vid marknadsföring  av andra alternativa investeringsfonder än
1. sådana fonder som får marknadsföras till icke-
professionella investerare efter tillstånd enligt 11 §, och
2. sådana fonder som får marknadsföras efter tillstånd enligt 
12 §, såvitt gäller sådana icke-professionella investerare som  anges i 4 kap. 5 § andra stycket.
I fråga om verksamhet som drivs genom filial här i landet ska  även 8 kap. 1, 1 a, 3 a, 19-21 och 23 §§ tillämpas.
Lag (2019:1222)
.
/Rubriken träder i kraft I:den dag regeringen bestämmer/
Förvaltning och marknadsföring av alternativa investeringsfonder i ett annat land inom EES
14 §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd enligt 10 a § andra stycket som avser att förvalta en alternativ investeringsfond som är etablerad i ett annat land inom EES, ska underrätta Finansinspektionen innan sådan verksamhet inleds första gången. Vid förvaltning av en sådan fond krävs att AIF-förvaltaren enligt sitt tillstånd enligt 10 a § andra stycket har rätt att förvalta fonder av motsvarande slag som den som ska förvaltas i värdlandet.
Om förvaltaren avser att förvalta fonden från Sverige
(gränsöverskridande verksamhet), ska underrättelsen innehålla
1. uppgift om i vilket land AIF-förvaltaren avser att förvalta fonden, och
2. en verksamhetsplan med uppgifter om vilka tjänster som förvaltaren avser att utföra och vilken fond som förvaltaren avser att förvalta.
Om förvaltaren avser att erbjuda och utföra sina tjänster genom en filial i värdlandet (filialverksamhet), ska underrättelsen, utöver det som anges i andra stycket, innehålla uppgifter om
1. filialens organisation,
2. på vilken adress i fondens hemland handlingar kan erhållas, samt
3. namn och kontaktuppgifter för filialens ansvariga ledning.
Lag (2014:797)
.
15 §
/Träder i kraft I:den dag regeringen bestämmer/
För underrättelseförfarandet, väsentliga ändringar av något som har angetts i en underrättelse och Finansinspektionens handläggning tillämpas 6 kap. 2 och 6 §§.
Finansinspektionen ska, utöver det som anges i 6 kap. 2 §
tredje stycket, lämna information till Europeiska värdepappers- och marknadsmyndigheten om att förvaltaren får börja förvalta den alternativa investeringsfonden i värdlandet samt informera myndigheten och berörda behöriga myndigheter om inspektionen finner att en ändring som avses i 6 kap. 6 § är godtagbar.
För underrättelseförfarandet avseende filialverksamhet gäller även 16 kap. 2 § andra-fjärde styckena.
Lag (2014:797)
.
16 §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd enligt 10 a § andra stycket som avser att marknadsföra andelar eller aktier i en av förvaltaren förvaltad EES-baserad alternativ investeringsfond till professionella investerare i ett annat land inom EES, ska underrätta Finansinspektionen innan verksamheten inleds.
Lag (2014:797)
.
17 §
/Träder i kraft I:den dag regeringen bestämmer/
En icke EES-baserad AIF-förvaltare med tillstånd enligt 10 a § andra stycket som avser att marknadsföra andelar eller aktier i en av förvaltaren förvaltad icke EES-baserad alternativ investeringsfond till professionella investerare i ett annat land inom EES, ska underrätta Finansinspektionen innan verksamheten inleds. Vid sådan marknadsföring krävs att
1. det mellan Finansinspektionen och tillsynsmyndigheten i det land där fonden är etablerad finns lämpliga samarbetsarrangemang,
2. det land där fonden är etablerad har vidtagit nödvändiga åtgärder för att förhindra penningtvätt och finansiering av terrorism, och
3. det mellan det land där fonden är etablerad samt Sverige och de länder inom EES där fonden ska marknadsföras finns en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan berörda länder.
Lag (2014:797)
.
18 §
/Träder i kraft I:den dag regeringen bestämmer/
En underrättelse om marknadsföring enligt 16 eller 17 §  ska innehålla
1. en verksamhetsplan med uppgifter om vilken fond som ska  marknadsföras, var den är etablerad och i vilka länder  marknadsföringen ska ske,
2. fondens fondbestämmelser, bolagsordning eller motsvarande  handlingar,
3. uppgift om fondens förvaringsinstitut,
4. uppgift om var mottagarfonden är etablerad, om  marknadsföringen avser en matarfond till en alternativ  investeringsfond,
5. en informationsbroschyr enligt 10 kap. 1 §,
6. information om de arrangemang som har fastställts för  marknadsföringen och, i tillämpliga fall, vilka åtgärder som  har fastställts för att förhindra att marknadsföring sker till  icke-professionella investerare, och
7. den information som är nödvändig, inbegripet AIF-
förvaltarens adress, för att behörig myndighet i det land där  verksamheten ska bedrivas ska kunna fakturera eller meddela  förvaltaren eventuella avgifter som myndigheten tar ut.
Om AIF-förvaltaren avser att marknadsföra andelarna eller  aktierna i den alternativa investeringsfonden till icke-
professionella investerare, ska underrättelsen även innehålla  uppgift om de funktioner som behövs för att utföra de  uppgifter som avses i artikel 43a i direktivet om förvaltare  av alternativa investeringsfonder.
För underrättelseförfarandet, väsentliga ändringar av något  som har angetts i en underrättelse och Finansinspektionens  handläggning tillämpas 6 kap. 5 och 6 §§. Finansinspektionen  ska, utöver det som anges i 6 kap. 5 § tredje stycket, lämna  information till Europeiska värdepappers- och  marknadsmyndigheten om att förvaltaren får börja marknadsföra  den alternativa investeringsfonden i värdlandet samt informera  myndigheten och berörda behöriga myndigheter om inspektionen  finner att en ändring som avses i 6 kap. 6 § är godtagbar och  medför antingen att vissa alternativa investeringsfonder inte  längre marknadsförs eller att ytterligare alternativa  investeringsfonder kommer att marknadsföras.
Lag (2022:198)
.
5 a kap. /Kapitlet träder i kraft I:den dag regeringen bestämmer/
Referensland för icke EES-baserade AIF-förvaltare
Sverige som obligatoriskt referensland
1 §
Sverige är referensland för en icke EES-baserad AIF-förvaltare, när förvaltaren ska
1. förvalta men inte marknadsföra flera EES-baserade alternativa investeringsfonder som samtliga är etablerade här i landet,
2. marknadsföra endast en EES-baserad alternativ investeringsfond, som varken har tillstånd eller är registrerad men som är avsedd att marknadsföras enbart här i landet,
3. marknadsföra endast en icke EES-baserad alternativ investeringsfond och enbart här i landet,
4. marknadsföra flera EES-baserade alternativa investeringsfonder inom EES, och de flesta av dessa fonder är avsedda att aktivt marknadsföras här i landet, förutsatt att inte samtliga har tillstånd eller är registrerade i något annat land, eller
5. marknadsföra flera icke EES-baserade eller flera EES-baserade och icke EES-baserade alternativa investeringsfonder inom EES, och de flesta av dessa fonder är avsedda att aktivt marknadsföras här i landet.
Lag (2014:797)
.
Sverige som referensland efter särskilt beslut
2 §
Sverige får även vara referensland för en icke EES-baserad AIF-förvaltare i de fall som anges i 3-7 §§.
Lag (2014:797)
.
3 §
Sverige får vara referensland vid förvaltning, utan marknadsföring, av flera EES-baserade alternativa investeringsfonder i flera länder inom EES, om
1. de flesta av fonderna är etablerade här i landet, eller
2. den största andelen av fondtillgångarna förvaltas här i landet.
Lag (2014:797)
.
4 §
Sverige får vara referensland vid marknadsföring av endast en EES-baserad alternativ investeringsfond i ett enda land inom EES, om
1. fonden har tillstånd eller är registrerad här i landet, eller
2. fonden är avsedd att marknadsföras här i landet.
Lag (2014:797)
.
5 §
Sverige får vara referensland vid marknadsföring av endast en EES-baserad alternativ investeringsfond i flera olika länder inom EES, om
1. fonden har tillstånd eller är registrerad här i landet, eller
2. Sverige är ett av de länder där fonden är avsedd att aktivt marknadsföras.
Lag (2014:797)
.
6 §
Sverige får vara referensland vid marknadsföring av endast en icke EES-baserad alternativ investeringsfond i flera olika länder inom EES, om Sverige är ett av de länder inom EES där fonden är avsedd att marknadsföras.
Lag (2014:797)
.
7 §
Sverige får vara referensland vid marknadsföring av flera EES-baserade alternativa investeringsfonder inom EES som alla har tillstånd eller är registrerade i samma land inom EES, om
1. fonderna har tillstånd eller är registrerade här i landet, eller
2. Sverige är det land där de flesta av dessa fonder är avsedda att aktivt marknadsföras.
Lag (2014:797)
.
Beslut om referensland
8 §
I sådana fall som avses i 3-7 §§ ska AIF-förvaltaren begära att Finansinspektionen och behörig myndighet i samtliga övriga länder som är möjliga som referensland beslutar om att fastställa ett referensland.
Lag (2014:797)
.
9 §
Om ett gemensamt beslut enligt 8 § inte har fattats inom en månad från det att AIF-förvaltarens begäran lämnades in eller om förvaltaren inte har informerats om beslutet inom sju dagar från det att det fattades, får förvaltaren själv välja sitt referensland på grundval av kriterierna i någon av 3-7 §§.
Lag (2014:797)
.
Prövning av AIF-förvaltarens val av referensland
10 §
Finansinspektionen ska pröva AIF-förvaltarens val av referensland enligt 1 eller 9 § i samband med prövningen av förvaltarens ansökan om tillstånd enligt 5 kap. 10 a § andra stycket.
Om Finansinspektionen finner att AIF-förvaltarens val av referensland uppfyller kriterierna i 1 eller 9 §, ska inspektionen underrätta Europeiska värdepappers- och marknadsmyndigheten samt lämna uppgifter om förvaltarens motivering och marknadsföringsstrategi.
Tidsfristen i 3 kap. 8 § första stycket ska inte löpa under tiden från det att Finansinspektionen har underrättat Europeiska värdepappers- och marknadsmyndigheten till dess att myndigheten har lämnat sitt besked till inspektionen.
Lag (2014:797)
.
11 §
Om Finansinspektionen avser att, i strid med ett besked från Europeiska värdepappers- och marknadsmyndigheten som avses i 10 § tredje stycket, ge AIF-förvaltaren tillstånd enligt 5 kap. 10 a § andra stycket, ska inspektionen underrätta myndigheten och ange sina skäl för detta. I tillämpliga fall ska inspektionen även underrätta behörig myndighet i det land där en av förvaltaren förvaltad alternativ investeringsfond ska marknadsföras och behörig myndighet i det land där fonden är etablerad.
Lag (2014:797)
.
Ändring av referensland
12 §
En AIF-förvaltare som, inom två år från det att tillstånd enligt 5 kap. 10 a § andra stycket beviljades, avser att ändra sin marknadsföringsstrategi på ett sådant sätt att ett nytt referensland kan behöva utses, ska anmäla detta till Finansinspektionen innan ändringen genomförs.
Lag (2014:797)
.
13 §
I en anmälan enligt 12 § ska AIF-förvaltaren
1. ange och motivera valet av nytt referensland utifrån kriterierna i någon av 1 och 3-7 §§,
2. redovisa den nya marknadsföringsstrategin, samt
3. lämna uppgifter om namn på den rättsliga representanten och plats i det nya referenslandet där denne är etablerad.
Lag (2014:797)
.
14 §
Finansinspektionen ska pröva AIF-förvaltarens motivering enligt 13 § och underrätta Europeiska värdepappers- och marknadsmyndigheten om sin bedömning. Underrättelsen ska innehålla uppgifter om förvaltarens motivering till val av nytt referensland och den nya marknadsföringsstrategin.
Om Europeiska värdepappers- och marknadsmyndigheten och Finansinspektionen finner att AIF-förvaltarens val av nytt referensland uppfyller kriterierna i någon av 1 och 3-7 §§, ska inspektionen underrätta myndigheten samt förvaltaren och dess ursprungliga rättsliga representant om sitt beslut.
Finansinspektionen ska även underrätta behörig myndighet i det nya referenslandet om ändringen samt utan dröjsmål överlämna en kopia av tillstånds- och tillsynsdokumentationen för AIF-förvaltaren.
Lag (2014:797)
.
15 §
Om Finansinspektionens beslut enligt 14 § står i strid med beskedet från Europeiska värdepappers- och marknadsmyndigheten, ska inspektionen underrätta myndigheten om beslutet och ange sina skäl för det. I tillämpliga fall ska inspektionen även underrätta behörig myndighet i det land där en av förvaltaren förvaltad alternativ investeringsfond ska marknadsföras och behörig myndighet i det land där fonden är etablerad.
Lag (2014:797)
.
16 §
Finansinspektionen ska begära att en AIF-förvaltare lämnar in en anmälan om ändring av referensland enligt 12 §, om det inom två år från det att tillstånd beviljades framgår av den faktiska utvecklingen av förvaltarens verksamhet inom EES att förvaltaren
1. inte har följt den ursprungliga marknadsföringsstrategin,
2. har lämnat felaktiga uppgifter om den, eller
3. har genomfört ändringar av den utan att först ha underrättat inspektionen.
I 14 kap. finns bestämmelser om ingripanden mot en AIF-förvaltare som inte har följt en begäran enligt första stycket.
Lag (2014:797)
.
17 §
Om AIF-förvaltaren ändrar sin marknadsföringsstrategi efter den tidpunkt som anges i 12 §, får förvaltaren lämna in en begäran till Finansinspektionen om ändring av referensland med anledning av den nya strategin. I sådant fall tillämpas 13-15 §§.
Lag (2014:797)
.
6 kap. Svenska AIF-förvaltares verksamhet utomlands
Förvaltning av en alternativ investeringsfond i ett land inom EES, diskretionär förvaltning av investeringsportföljer och tillhandahållande av sidotjänster
1 §
En AIF-förvaltare med tillstånd enligt 3 kap. 1 § som avser att förvalta en alternativ investeringsfond som är etablerad i ett annat land inom EES eller erbjuda och tillhandahålla sådana tjänster som avses i 3 kap. 2 § första stycket och andra stycket 1, 3 och 4 i ett annat land inom EES, ska underrätta Finansinspektionen innan sådan verksamhet inleds första gången. Vid förvaltning av en sådan fond krävs att AIF-förvaltaren enligt sitt tillstånd enligt 3 kap. 1 §
har rätt att förvalta fonder av motsvarande slag som den som ska förvaltas i värdlandet. Vid erbjudande och tillhandahållande av sådana tjänster krävs att AIF-förvaltaren har tillstånd enligt 3 kap. 2 § och enligt det har rätt att tillhandahålla tjänster av samma slag som dem som ska erbjudas och tillhandahållas i värdlandet.
Om förvaltaren avser att förvalta fonden eller erbjuda och tillhandahålla tjänsterna från Sverige (gränsöverskridande verksamhet), ska underrättelsen innehålla
1. uppgift om i vilket land förvaltaren avser att förvalta fonden eller erbjuda och tillhandahålla tjänsterna, samt
2. en verksamhetsplan med uppgifter om vilka tjänster som förvaltaren avser att utföra och vilken fond som förvaltaren avser att förvalta.
Om förvaltaren avser att erbjuda och tillhandahålla sina tjänster genom en filial i värdlandet (filialverksamhet), ska underrättelsen, utöver det som anges i andra stycket, innehålla uppgifter om
1. filialens organisation,
2. på vilken adress i fondens hemland handlingar kan erhållas, samt
3. namn och kontaktuppgifter för filialens ansvariga ledning.
Lag (2015:397)
.
2 §
Om Finansinspektionen bedömer att det inte finns skäl att ifrågasätta att AIF-förvaltaren och dess verksamhet kommer att uppfylla villkoren i denna lag och andra författningar som reglerar verksamheten, ska inspektionen lämna över underrättelsen med tillhörande handlingar till behörig myndighet i AIF-förvaltarens värdland 1. inom en månad från det att en underrättelse om gränsöverskridande verksamhet enligt 1 § andra stycket togs emot, eller
2. inom två månader från det att en underrättelse om filialverksamhet enligt 1 § tredje stycket togs emot.
Finansinspektionen ska även lämna över ett skriftligt intyg om att AIF-förvaltaren har tillstånd att driva sådan verksamhet som avses i direktivet om förvaltare av alternativa investeringsfonder.
Finansinspektionen ska utan dröjsmål underrätta AIF-förvaltaren när inspektionen lämnar över underrättelsen.
Om Finansinspektionen finner att det inte finns förutsättningar för att lämna över en underrättelse, ska inspektionen meddela beslut om det
1. inom en månad från det att en underrättelse som avses i första stycket 1 togs emot, eller
2. inom två månader från det att en underrättelse som avses i första stycket 2 togs emot.
Sonderande marknadsföring av en EES-baserad alternativ  investeringsfond i ett annat land inom EES
2 a §
En AIF-förvaltare med tillstånd enligt 3 kap. 1 § får  bedriva sonderande marknadsföring av en EES-baserad alternativ  investeringsfond till professionella investerare i ett annat  land inom EES. Sonderande marknadsföring får bedrivas bara om  den information som presenteras för potentiella professionella  investerare uppfyller villkoren i 4 kap. 5 a §.
Lag (2022:196)
.
2 b §
En AIF-förvaltare som bedriver sonderande marknadsföring  enligt 2 a § ska säkerställa att
1. investerare inte förvärvar andelar eller aktier i en  alternativ investeringsfond genom den sonderande  marknadsföringen,
2. investerare som kontaktas bara får förvärva andelar eller  aktier i den alternativa investeringsfonden genom  marknadsföring som är tillåten i det landet, och
3. den sonderande marknadsföringen dokumenteras på ett  tillfredsställande sätt.
Om en professionell investerare, inom 18 månader efter det att  AIF-förvaltaren har inlett sonderande marknadsföring, tecknar  andelar eller aktier i en alternativ investeringsfond som  avses i den information som tillhandahållits inom ramen för  den marknadsföringen, eller som etablerats som resultat av  marknadsföringen, ska teckningen anses vara ett resultat av  den sonderande marknadsföringen. AIF-förvaltaren får tillåta  sådan teckning av andelar eller aktier i en alternativ  investeringsfond bara om fonden får marknadsföras i det  landet.
Lag (2022:196)
.
2 c §
En AIF-förvaltare ska inom två veckor efter det att  förvaltaren har inlett sonderande marknadsföring enligt 2 a §  skriftligen underrätta Finansinspektionen. Underrättelsen ska  innehålla
1. de uppgifter som anges i 4 kap. 5 c §, och
2. uppgift om i vilka länder inom EES den sonderande  marknadsföringen bedrivs eller har bedrivits.
Finansinspektionen ska utan dröjsmål underrätta behörig  myndighet i de länder där AIF-förvaltaren har inlett den  sonderande marknadsföringen. Finansinspektionen ska på begäran  lämna ytterligare information om den sonderande  marknadsföringen till behörig myndighet i de länderna.
Lag (2022:196)
.
2 d §
En AIF-förvaltare får uppdra åt någon annan att bedriva  sonderande marknadsföring enligt 2 a §. Ett sådant uppdrag får  bara ges till den som hör till någon av de kategorier som  anges i 4 kap. 5 d § första stycket.
Bestämmelserna i 2 b och 2 c §§ gäller även när AIF-
förvaltaren har uppdragit åt någon annan att bedriva den  sonderande marknadsföringen.
Lag (2022:196)
.
Marknadsföring av en alternativ investeringsfond i ett annat land inom EES
3 §
En AIF-förvaltare med tillstånd enligt 3 kap. 1 § som  avser att marknadsföra andelar eller aktier i en av  förvaltaren förvaltad alternativ investeringsfond till  professionella investerare i ett annat land inom EES, ska  underrätta Finansinspektionen innan verksamheten inleds.  Underrättelsen ska innehålla
1. en verksamhetsplan med uppgifter om vilken fond som ska  marknadsföras, var den är etablerad och i vilka länder  marknadsföringen ska ske,
2. fondens fondbestämmelser, bolagsordning eller motsvarande  handlingar,
3. uppgift om fondens förvaringsinstitut,
4. uppgift om var mottagarfonden är etablerad, om den  marknadsförda fonden är en matarfond till en alternativ  investeringsfond,
5. en informationsbroschyr enligt 10 kap. 1 §,
6. information om de arrangemang som har fastställts för  marknadsföringen och, i tillämpliga fall, vilka åtgärder som  har fastställts för att förhindra att marknadsföring sker till  icke-professionella investerare, och
7. den information som är nödvändig, inbegripet AIF-
förvaltarens adress, för att behörig myndighet i det land där  verksamheten ska bedrivas ska kunna fakturera eller meddela  förvaltaren eventuella avgifter som myndigheten tar ut.
Om AIF-förvaltaren avser att marknadsföra andelarna eller  aktierna i den alternativa investeringsfonden till icke-
professionella investerare, ska underrättelsen även innehålla  uppgift om de funktioner som behövs för att utföra de  uppgifter som avses i artikel 43a i direktivet om förvaltare  av alternativa investeringsfonder.
Lag (2022:196)
.
4 §
Marknadsföring av en EES-baserad matarfond till en alternativ investeringsfond får ske enligt 3 § bara om mottagarfonden, och dess förvaltare, är EES-baserade.
4 a §
/Träder i kraft I:den dag regeringen bestämmer/
En AIF-förvaltare med tillstånd enligt 3 kap. 1 § får, efter underrättelse till Finansinspektionen, till professionella investerare i ett annat land inom EES marknadsföra andelar eller aktier i en av förvaltaren förvaltad icke EES-baserad alternativ investeringsfond. Vid sådan marknadsföring krävs att
1. förvaltaren och dess verksamhet kan antas komma att uppfylla kraven i denna lag och andra författningar som reglerar verksamheten,
2. det mellan Finansinspektionen och tillsynsmyndigheten i det land där fonden är etablerad finns lämpliga samarbetsarrangemang,
3. det land där fonden är etablerad har vidtagit nödvändiga åtgärder för att motverka penningtvätt och finansiering av terrorism, och
4. det mellan det land där fonden är etablerad samt Sverige och de länder inom EES där fonden ska marknadsföras finns en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan berörda länder.
Lag (2014:797)
.
4 b §
/Träder i kraft I:den dag regeringen bestämmer/
För underrättelseförfarandet, väsentliga ändringar av något som har angetts i en underrättelse och Finansinspektionens handläggning tillämpas 5 och 6 §§.
Finansinspektionen ska, utöver det som anges i 5 § tredje stycket, lämna information till Europeiska värdepappers- och marknadsmyndigheten om AIF-förvaltarens marknadsföring i ett annat land inom EES samt informera myndigheten om inspektionen finner att en ändring som avses i 6 § är godtagbar och medför antingen att vissa alternativa investeringsfonder inte längre marknadsförs eller att ytterligare alternativa investeringsfonder kommer att marknadsföras.
Lag (2014:797)
.
5 §
Om Finansinspektionen bedömer att det inte finns skäl att ifrågasätta att AIF-förvaltaren och dess verksamhet kommer att uppfylla villkoren i denna lag och andra författningar som reglerar verksamheten, ska inspektionen lämna över underrättelsen med tillhörande handlingar till behörig myndighet i AIF-förvaltarens värdland inom 20 arbetsdagar från det att en fullständig underrättelse enligt 3 § togs emot.
Finansinspektionen ska även lämna över ett skriftligt intyg om att AIF-förvaltaren har tillstånd att driva sådan verksamhet som avses i direktivet om förvaltare av alternativa investeringsfonder. I intyget ska omfattningen av förvaltarens tillstånd anges och uppgift lämnas om huruvida det finns några begränsningar av vilka investeringsstrategier som får användas.
Finansinspektionen ska utan dröjsmål underrätta AIF-förvaltaren när inspektionen lämnar över underrättelsen.
Om den alternativa investeringsfond som ska marknadsföras är etablerad i ett annat land inom EES än Sverige eller AIF-förvaltarens värdland, ska Finansinspektionen även underrätta behörig myndighet i fondens hemland om den avsedda marknadsföringen.
Om Finansinspektionen finner att det inte finns förutsättningar för att lämna över en underrättelse som avses i första stycket, ska inspektionen meddela beslut om det inom 20 arbetsdagar från det att underrättelsen togs emot.
5 a §
En AIF-förvaltare som marknadsför andelar eller aktier i  en alternativ investeringsfond i ett annat land inom EES  enligt 3 §, ska anmäla sin avsikt att upphöra med  marknadsföringen i det landet till Finansinspektionen.
Anmälan ska innehålla de uppgifter om AIF-förvaltarens  erbjudande, offentliggörande och avslutade eller ändrade avtal  som avses i artikel 32a.1 första stycket i direktivet om  förvaltare av alternativa investeringsfonder, i lydelsen  enligt Europaparlamentets och rådets direktiv (EU) 2019/2034.
Finansinspektionen ska senast 15 arbetsdagar efter det att en  fullständig anmälan togs emot lämna över den till behörig  myndighet i det land där verksamheten bedrivs och till  Europeiska värdepappers- och marknadsmyndigheten.
Finansinspektionen ska utan dröjsmål underrätta AIF-
förvaltaren när anmälan har överlämnats.
Lag (2022:196)
.
5 b §
Om en AIF-förvaltare har upphört med marknadsföring i  ett annat land inom EES efter en anmälan enligt 5 a §, ska  Finansinspektionen underrätta behörig myndighet i det landet  om ändringar i de handlingar som har lämnats tillsammans med  underrättelsen om marknadsföring enligt 3 §.
Lag (2022:196)
.
Väsentliga ändringar
6 §
En AIF-förvaltare som avser att göra en väsentlig ändring  av något som har angetts i en underrättelse enligt 1 eller 3 §  efter det att verksamheten har inletts, ska skriftligen anmäla  detta till Finansinspektionen senast en månad innan ändringen  genomförs. Om det är fråga om en redan genomförd, oplanerad  ändring, ska dock en anmälan göras omedelbart efter en sådan  ändring.
Om Finansinspektionen finner att en ändring är godtagbar, ska  inspektionen informera behörig myndighet i AIF-förvaltarens  värdland om ändringen. Informationen ska lämnas utan onödigt  dröjsmål när det gäller en ändring i en underrättelse enligt 
1 §, och senast inom en månad när det gäller en ändring i en  underrättelse enligt 3 §.
Om Finansinspektionen finner att ändringen inte får göras, ska  inspektionen inom 15 arbetsdagar efter det att anmälan kom in  till inspektionen underrätta förvaltaren om detta. Om det  gäller en ändring i en underrättelse enligt 3 §, ska  Finansinspektionen även underrätta behörig myndighet i AIF-
förvaltarens värdland om att ändringen inte får göras.
Om Finansinspektionen ingriper enligt 14 kap. mot en AIF-
förvaltare som har genomfört en väsentlig ändring, ska  inspektionen utan onödigt dröjsmål underrätta behörig  myndighet i AIF-förvaltarens värdland om de åtgärder som  inspektionen vidtagit.
Lag (2022:196)
.
Tillhandahållande av PEPP-produkter i ett annat land inom EES
6 a §
I artikel 15.1 i Europaparlamentets och rådets  förordning (EU) 2019/1238 finns bestämmelser om uppgifter som  en AIF-förvaltare med tillstånd enligt 3 kap. 1 § ska lämna  till Finansinspektionen första gången en sådan förvaltare  avser att tillhandahålla en PEPP-produkt i ett annat land inom  EES.
Lag (2022:1761)
.
Verksamhet i ett land utanför EES
7 §
En AIF-förvaltare med tillstånd enligt 3 kap. 1 § får, efter tillstånd av Finansinspektionen, förvalta en alternativ investeringsfond som är etablerad i ett land utanför EES men som inte marknadsförs inom EES, om
1. det finns skäl att anta att förvaltaren kommer att uppfylla samtliga krav i denna lag och andra författningar som reglerar verksamheten, och
2. det finns lämpliga arrangemang för samarbete mellan Finansinspektionen och tillsynsmyndigheten i det land där fonden är etablerad.
Om förvaltaren avser att göra en väsentlig ändring av något som angetts i ansökan om tillstånd, ska förvaltaren skriftligen anmäla detta till Finansinspektionen innan ändringen genomförs. Om det är fråga om en redan genomförd, oplanerad ändring, ska dock en anmälan göras omedelbart efter en sådan ändring.
Tillstånd enligt första stycket får ges även om kraven i 9 kap. och 10 kap. 4-7 §§ inte är uppfyllda.
7 kap. Startkapital och kapitalbas
Startkapital
1 §
En intern AIF-förvaltare ska ha ett startkapital som vid tidpunkten för beslut om tillstånd motsvarar minst 300 000 euro.
En extern AIF-förvaltare ska ha ett startkapital som vid tidpunkten för beslut om tillstånd motsvarar minst 125 000 euro.
Kapitalkrav under pågående verksamhet
2 §
En AIF-förvaltares kapitalbas får under pågående verksamhet inte understiga det minsta startkapital som förvaltaren ska ha enligt 1 §.
3 §
En AIF-förvaltare som förvaltar en fondförmögenhet som överstiger ett belopp motsvarande 250 miljoner euro, ska utöver det startkapital som anges i 1 § ha ytterligare medel i kapitalbasen.
Dessa ytterligare medel ska motsvara minst 0,02 procent av det belopp med vilket fondförmögenheten överstiger ett belopp motsvarande 250 miljoner euro. I fondförmögenheten inräknas tillgångar som AIF-förvaltaren har uppdragit åt någon annan att förvalta men inte tillgångar som AIF-förvaltaren förvaltar på uppdrag av någon annan. AIF-förvaltarens kapitalbas, startkapitalet inräknat, behöver dock inte vara högre än motsvarande 10 miljoner euro.
En AIF-förvaltare får ersätta hälften av de ytterligare medel som avses i första stycket med en garanti för motsvarande belopp, om garantin lämnats av
1. ett kreditinstitut eller försäkringsföretag med säte i ett land inom EES, eller
2. ett sådant kreditinstitut eller försäkringsföretag med säte i ett land utanför EES som står under tillsyn som är likvärdig med den som gäller inom EES.
4 §
En AIF-förvaltares kapitalbas får, trots det som anges i 2  och 3 §§, inte understiga det belopp som framgår av artikel 13  i Europaparlamentets och rådets förordning (EU) 2019/2033 av  den 27 november 2019 om tillsynskrav för värdepappersföretag  och om ändring av förordningarna (EU) nr 1093/2010, (EU)  nr 575/2013, (EU) nr 600/2014 och (EU) nr 806/2014. Vid  tillämpningen av den artikeln ska det som anges där om  värdepappersföretag gälla för AIF-förvaltare.
Ett belopp motsvarande kapitalbasen ska investeras i likvida  tillgångar och får inte innehålla spekulativa positioner.
Lag (2021:496)
.
5 §
För att täcka risker för skadeståndsansvar på grund av fel eller försumlighet i den verksamhet som en AIF-förvaltare utför med stöd av tillstånd enligt 3 kap. 1 §, ska förvaltaren ha antingen tillräckligt med extra medel i kapitalbasen, eller en ansvarsförsäkring mot skadeståndsansvar som är lämplig i förhållande till de risker som ska täckas.
Tillsyn på gruppnivå
6 §
Bestämmelser om tillsyn på gruppnivå finns i
- artiklarna 11-24 i Europaparlamentets och rådets förordning 
(EU) nr 575/2013,
- artikel 7 i Europaparlamentets och rådets förordning (EU) 
2019/2033,
- lagen (2006:531) om särskild tillsyn över finansiella  konglomerat, och
- lagen (2014:968) om särskild tillsyn över kreditinstitut och  värdepappersbolag.
Lag (2021:496)
.
6 a §
Ny beteckning 7 kap. 6 § genom
lag (2017:1147)
.
Undantag för fondbolag
7 §
Med undantag för 4 § tredje stycket och 5 § gäller detta  kapitel inte för AIF-förvaltare som är fondbolag med  tillstånd enligt lagen (2004:46) om värdepappersfonder.
Lag (2017:1147)
.
8 kap. Skydd för investerare och andra rörelseregler
Allmänna krav och principer
1 §
När en AIF-förvaltare driver sin verksamhet ska förvaltaren, i enlighet med denna lag och andra författningar som reglerar verksamheten,
1. handla hederligt, rättvist, professionellt och på ett sätt som bäst gagnar den alternativa investeringsfonden och dess investerares intressen och upprätthåller allmänhetens förtroende för marknaden, samt
2. förfoga över och effektivt använda de resurser och rutiner som är nödvändiga för att verksamheten ska fungera väl.
1 a §
En AIF-förvaltare som i sin verksamhet lämnar råd till  investerare om andelar eller aktier i alternativa  investeringsfonder i andra fall än det som avses i 3 kap. 2 §  andra stycket 4 ska när den utför sådana tjänster tillämpa 
8 kap. 12 och 15 §§ och 9 kap. 3-6, 10, 17, 21, 23, 23 a och  
27-29 §§ lagen (2007:528) om värdepappersmarknaden.
Lag (2021:970)
.
Organisatoriska krav
2 §
En AIF-förvaltare ska ha sunda rutiner för
1. förvaltning av verksamheten och redovisning,
2. drift och förvaltning av sina nätverks- och  informationssystem, och
3. intern kontroll.
Rutinerna enligt första stycket 2 ska uppfylla kraven i  Europaparlamentets och rådets förordning (EU) 2022/2554 av den 
14 december 2022 om digital operativ motståndskraft för  finanssektorn och om ändring av förordningarna (EG) nr 
1060/2009, (EU) nr 648/2012, (EU) nr 600/2014, (EU) nr 
909/2014 och (EU) 2016/1011.
AIF-förvaltaren ska särskilt
1. upprätta och tillämpa regler för anställdas egna  transaktioner,
2. upprätta och tillämpa regler för investeringar som görs för  förvaltarens egen räkning,
3. ha rutiner för att kunna säkerställa att varje transaktion  som genomförs för en alternativ investeringsfonds räkning är  möjlig att rekonstruera i efterhand med avseende på dess  ursprung, art, parter, tidpunkt och plats, samt
4. ha rutiner för att säkerställa att tillgångarna i de  alternativa investeringsfonder som förvaltaren förvaltar  investeras i enlighet med denna lag och andra författningar  som reglerar verksamheten eller lagstiftningen i det land där  fonden är etablerad samt fondbestämmelser, bolagsordning eller  motsvarande regelverk.
Lag (2024:1289)
.
Arbetsordning och instruktioner om arbetsfördelningen mellan bolagsorganen
2 a §
Skyldigheten enligt 8 kap. 46 a § aktiebolagslagen
(2005:551) för styrelsen i ett publikt aktiebolag att årligen fastställa en skriftlig arbetsordning för sitt arbete gäller även för styrelsen i en AIF-förvaltare som är ett privat aktiebolag. Detsamma gäller skyldigheten enligt 8 kap. 46 b §
samma lag för styrelsen i ett publikt aktiebolag att i skriftliga instruktioner ange arbetsfördelningen mellan bolagsorganen.
Styrelsens ordförande ska bevaka att styrelsen fullgör de uppgifter som anges i denna paragraf.
Lag (2014:550)
.
Revisorns uppdragstid
2 b §
För AIF-förvaltare som förvaltar specialfonder eller  andra alternativa investeringsfonder som får marknadsföras  till icke-professionella investerare i Sverige eller har  tillstånd enligt 3 kap. 2 §, och som inte omfattas av  bestämmelser om uppdragstid för revisorn i någon annan lag,  gäller följande i fråga om uppdragstid för revisorn.
Uppdraget som revisor får gälla högst sju år i följd.  Revisorn får därefter inte delta i revisionen om inte minst  fyra år har förflutit sedan han eller hon lämnade  uppdraget.
Om revisorn är ett registrerat revisionsbolag  gäller, i stället för andra stycket, att den huvudansvariga  revisorn ska bytas ut senast efter sju år. Han eller hon får  därefter inte delta i revisionen om inte minst tre år har  förflutit sedan han eller hon var huvudansvarig för  revisionen.
Lag (2016:440)
.
Likviditetshantering
3 §
En AIF-förvaltare ska ha lämpliga system för likviditetshantering och förfaranden för övervakning av likviditetsrisk som gör det möjligt att säkerställa att den alternativa investeringsfondens likviditetsprofil stämmer överens med dess underliggande skyldigheter. En AIF-förvaltare ska göra regelbundna stresstester som gör det möjligt att bedöma varje fonds likviditetsrisk under extraordinära omständigheter.
Första stycket gäller inte slutna alternativa investeringsfonder utan finansiell hävstång.
En alternativ investeringsfonds likviditetsprofil, inlösenpolicy och investeringsstrategi ska stämma överens inbördes.
Investeringar i värdepapperiseringspositioner
3 a §
Om en AIF-förvaltare exponeras för en värdepapperisering  som inte längre uppfyller de krav som anges i  Europaparlamentets och rådets förordning (EU) 2017/2402 av den 
12 december 2017 om ett allmänt ramverk för värdepapperisering  och om inrättande av ett särskilt ramverk för enkel, trans-
parent och standardiserad värdepapperisering samt om ändring  av direktiven 2009/65/EG, 2009/138/EG och 2011/61/EU och  förordningarna (EG) nr 1060/2009 och (EU) nr 648/2012, ska  AIF-förvaltaren agera och vidta korrigeringsåtgärder i de  berörda alternativa investeringsfondernas investerares  intresse, när det är lämpligt.
Lag (2019:1220)
.
Riskhanteringsfunktion och riskhanteringssystem
4 §
En AIF-förvaltare ska ha en riskhanteringsfunktion som är åtskild från förvaltarens operativa enheter.
En AIF-förvaltare ska ha lämpliga riskhanteringssystem som kan identifiera, mäta, hantera och övervaka de risker som är relevanta för den alternativa investeringsfonden.
AIF-förvaltaren ska inte ensidigt eller mekaniskt förlita sig på kreditbetyg som har utfärdats av kreditvärderingsinstitut för att bedöma kreditvärdigheten hos fondens tillgångar.
Riskhanteringssystemen ska ses över regelbundet och minst en gång per år.
En AIF-förvaltares riskhanteringsfunktion ska särskilt
1. se till att det införs ett lämpligt och dokumenterat förfarande att tillämpas vid investeringar för den alternativa investeringsfondens räkning i syfte att säkerställa att sådana investeringar överensstämmer med fondens investeringsstrategi, mål och riskprofil,
2. säkerställa att riskerna i varje enskild placering och deras samlade effekt på fonden fortlöpande kan identifieras, mätas, hanteras och övervakas korrekt, samt
3. säkerställa att fondens riskprofil motsvarar dess investeringsstrategi och mål som de kommer till uttryck i fondbestämmelser, bolagsordning eller motsvarande regelverk.
Lag (2014:1018)
.
Fastställande av en högsta tillåten nivå för finansiell hävstång
5 §
En AIF-förvaltare som använder sig av finansiell hävstång ska för varje förvaltad alternativ investeringsfond fastställa
1. en högsta tillåtna nivå för sådan hävstång, och
2. i vilken utsträckning förfoganderätt över säkerheter får medges eller garantier får lämnas enligt arrangemanget för finansiell hävstång.
De gränser som AIF-förvaltaren har fastställt enligt första stycket ska vara rimliga och förvaltaren ska följa dem vid varje tidpunkt.
6 §
Om det behövs för att minska systemrisker i det finansiella systemet och för att minska riskerna för störningar på marknaden, får Finansinspektionen besluta om
1. begränsningar i den nivå av finansiell hävstång som en AIF-förvaltare får använda vid förvaltning av alternativa investeringsfonder, och
2. andra begränsningar för förvaltningen av fonderna.
Finansinspektionen ska, innan beslutet meddelas, utbyta information med Europeiska värdepappers- och marknadsmyndigheten, Europeiska systemrisknämnden och berörda behöriga myndigheter, i enlighet med artikel 25 i direktivet om förvaltare av alternativa investeringsfonder.
Värdering
Värderingsförfaranden
7 §
En AIF-förvaltare ska för varje förvaltad alternativ investeringsfond säkerställa att det finns lämpliga och konsekventa förfaranden för en korrekt och oberoende värdering av fondens tillgångar.
Värdering av tillgångarna i en alternativ investeringsfond och beräkningen av nettotillgångsvärdet (NAV) per andel eller aktie ska göras i enlighet med lagstiftningen i det land där fonden är etablerad och enligt fondens fondbestämmelser, bolagsordning eller motsvarande regelverk.
Värderingsintervall
8 §
En AIF-förvaltare ska värdera tillgångarna i en alternativ investeringsfond och beräkna nettotillgångsvärdet
(NAV) per andel eller aktie. Värderingen ska ske med den regelbundenhet som framgår av andra och tredje styckena och minst en gång per år.
För en öppen fond ska en värdering och beräkning enligt första stycket även genomföras utifrån det som är lämpligt med beaktande av fondens tillgångar och dess emissions- och inlösenintervaller.
För en sluten fond ska en värdering och beräkning enligt första stycket även genomföras i samband med en ökning eller minskning av kapitalet i fonden.
Den alternativa investeringsfondens investerare ska informeras om resultaten av varje värdering och beräkning i enlighet med lagstiftningen i det land där fonden är etablerad och enligt fondens fondbestämmelser, bolagsordning eller motsvarande regelverk.
9 § För förvaltning av specialfonder gäller, i stället för 8 §, det som följer av 12 kap. 5 §.
Värderingsfunktion
10 §
En AIF-förvaltare ska se till att det finns en värderingsfunktion för varje alternativ investeringsfond som förvaltaren förvaltar. Värderingsfunktionen får vara internt eller externt organiserad i enlighet med det som anges i 11 och 12 §§.
Värderingen ska utföras opartiskt och professionellt.
Krav vid intern värdering
11 §
Vid intern värdering ska AIF-förvaltarens ersättningssystem och andra åtgärder säkerställa att intressekonflikter motverkas och att otillbörlig påverkan på de anställda undviks. Den interna värderingen ska organiseras så att den är funktionellt oberoende av portföljförvaltningen.
Krav vid extern värdering
12 §
Extern värdering får utföras av en fysisk eller juridisk person som är oberoende av den alternativa investeringsfonden, AIF-förvaltaren och andra personer med nära anknytning till fonden eller förvaltaren.
AIF-förvaltaren ska kunna visa att den externa värderaren
1. omfattas av tillståndsplikt eller registreringsskyldighet enligt lag eller andra författningar eller av yrkesetiska regler,
2. kan lämna tillräckliga yrkesmässiga garantier för att värderingen kan utföras effektivt, och
3. har utsetts i enlighet med 14 §.
En alternativ investeringsfonds förvaringsinstitut får vara extern värderare om utförandet av dess funktion som förvaringsinstitut hålls åtskild från uppgiften som värderare och eventuella intressekonflikter kan identifieras, hanteras, övervakas och redovisas för fondens investerare.
En extern värderare får inte uppdra åt någon annan att utföra värderingen.
13 §
Bestämmelser om myndighetskontroll av värderingsfunktionen finns i 13 kap. 8 §.
Uppdragsavtal
Allmänna krav på uppdragsavtal
14 §
En AIF-förvaltare får genom delegering uppdra åt någon annan att utföra en uppgift eller en funktion
(uppdragsavtal), om
1. uppdragsavtalet och AIF-förvaltarens delegeringsstruktur i övrigt kan motiveras på objektiva grunder,
2. uppdragstagaren är kvalificerad för uppgiften eller funktionen och förfogar över tillräckliga resurser för att utföra den,
3. uppdragsavtalet inte hindrar
a) förvaltaren från att handla i investerarnas intresse, eller
b) Finansinspektionens tillsyn över förvaltaren, och
4. AIF-förvaltaren kan övervaka den delegerade uppgiften eller funktionen och ge de anvisningar som behövs för en sund förvaltning samt med omedelbar verkan säga upp uppdragsavtalet, om det är i investerarnas gemensamma intresse.
Delegering får inte ske i sådan omfattning att AIF-förvaltaren i praktiken inte längre kan anses fungera som förvaltare av den alternativa investeringsfonden.
AIF-förvaltaren ska underrätta Finansinspektionen om uppdragsavtalet innan uppdragstagaren börjar utföra de uppgifter eller funktioner som avtalet avser.
15 §
Vid uppdragsavtal enligt 14 § ska AIF-förvaltaren fortlöpande övervaka de uppgifter eller funktioner som utförs av uppdragstagaren.
Uppdragsavtal avseende portföljförvaltning eller riskhantering
16 §
Uppdragsavtal som omfattar portföljförvaltning eller riskhantering får endast ingås under de förutsättningar som anges i 14 § och endast med uppdragstagare som har tillstånd för diskretionär portföljförvaltning avseende finansiella instrument eller är registrerade som förvaltare av tillgångar och är föremål för tillsyn.
Trots första stycket får uppdragsavtal som avses där ingås med någon annan förutsatt att villkoren i det stycket inte kan uppfyllas, att uppdragstagaren har förutsättningar för att utföra uppgifterna eller funktionerna på ett tillfredsställande sätt och att det även i övrigt är lämpligt att delegering sker. I sådana fall krävs att Finansinspektionen har godkänt uppdragsavtalet innan uppdragstagaren börjar utföra de uppgifter eller funktioner som avtalet avser.
Om uppdragstagaren inte är etablerad i ett land inom EES krävs, utöver villkoren i första stycket, att det finns ett samarbete mellan Finansinspektionen och tillsynsmyndigheten i det land där uppdragstagaren är etablerad.
17 §
Ett sådant uppdrag som avses i 16 § får inte ges till den alternativa investeringsfondens förvaringsinstitut eller till den som genom uppdragsavtal eller vidaredelegering utför någon av förvaringsinstitutets uppgifter.
Om ett sådant uppdrag som avses i 16 § ges till någon vars intressen kan komma i konflikt med AIF-förvaltarens intressen eller med fondens investerares gemensamma intressen, ska uppdragstagaren
1. hålla portföljförvaltnings- eller riskhanteringsuppgifterna funktionellt och hierarkiskt åtskilda från de oförenliga uppgifterna, och
2. identifiera, hantera och övervaka eventuella intressekonflikter samt redovisa dem för fondens investerare.
Vidaredelegering
18 §
En uppdragstagare får vidaredelegera vissa uppgifter och funktioner till någon annan under förutsättning att
1. AIF-förvaltaren på förhand har godkänt en sådan delegering,
2. AIF-förvaltaren har underrättat Finansinspektionen innan de uppgifter eller funktioner som ska vidaredelegeras börjar utföras, och
3. uppdragstagaren fortlöpande övervakar utförandet av de vidaredelegerade uppgifterna eller funktionerna.
Vid vidaredelegering tillämpas även 14-17 §§ i fråga om dem till vilka uppgifter eller funktioner har delegerats respektive vidaredelegerats.
Om den till vilken vissa uppgifter eller vissa funktioner har vidaredelegerats i sin tur uppdrar åt någon annan att utföra sådana uppgifter, gäller villkoren i första och andra styckena i förhållande till den som ska utföra uppgifterna eller funktionerna.
Uppföranderegler m.m.
Intressekonflikter
19 §
En AIF-förvaltare ska vidta alla rimliga åtgärder för att undvika intressekonflikter och för att identifiera, hantera och redovisa dem som trots detta uppkommer.
En AIF-förvaltare ska ha organisatoriska och administrativa system som förhindrar att den alternativa investeringsfondens intressen eller dess investerares gemensamma intressen påverkas negativt av intressekonflikter.
En investerare i en alternativ investeringsfond får inte ges förmånligare villkor än övriga investerare, om det inte framgår av fondens fondbestämmelser, bolagsordning eller motsvarande regelverk.
20 §
Om de åtgärder som en AIF-förvaltare har vidtagit enligt 19 § inte är tillräckliga för att förhindra att investerarnas intressen kan komma att skadas, ska förvaltaren tydligt informera investerarna om arten av eller orsaken till intressekonflikterna innan förvaltaren utför några tjänster för deras räkning.
En AIF-förvaltare ska vidta åtgärder för att förebygga de problem som orsakar att investerares intressen kan komma att skadas.
Primärmäklare
21 §
Om en AIF-förvaltare använder sig av en primärmäklares tjänster, ska villkoren för samarbetet anges i ett skriftligt avtal. I avtalet ska det särskilt anges om det finns möjligheter till överföring av och förfoganderätt över den alternativa investeringsfondens tillgångar. Avtalet får inte stå i strid med fondens fondbestämmelser, bolagsordning eller motsvarande regelverk och ska innehålla en bestämmelse om att fondens förvaringsinstitut ska få del av innehållet i avtalet.
Ersättningssystem
22 §
En AIF-förvaltare ska ha ett ersättningssystem som främjar en sund och effektiv riskhantering.
Särskilda krav för AIF-förvaltare med tillstånd för diskretionär förvaltning av investeringsportföljer
23 §
En AIF-förvaltare med tillstånd för diskretionär förvaltning av investeringsportföljer får inte placera en investerares tillgångar i en alternativ investeringsfond som förvaltaren direkt eller på någon annans uppdrag förvaltar, om inte investeraren har godkänt detta på förhand.
Tystnadsplikt
24 §
Enskildas förhållanden till en alternativ investeringsfond, en AIF-förvaltare eller ett förvaringsinstitut får inte obehörigen röjas.
I det allmännas verksamhet tillämpas i stället bestämmelserna i offentlighets- och sekretesslagen (2009:400).
Uppgiftsskyldighet
24 a §
En AIF-förvaltare och ett förvaringsinstitut ska på  begäran av Polismyndigheten, Skatteverket, Säkerhetspolisen  eller Tullverket lämna uppgifter om enskildas förhållanden  till företaget, om uppgifterna behövs i ett enskilt fall i  myndighetens verksamhet för att förebygga, förhindra eller  upptäcka brottslig verksamhet som innefattar brott för vilket  det i straffskalan ingår fängelse i ett år eller mer.  Uppgifterna ska lämnas utan dröjsmål och i elektronisk form.
En AIF-förvaltare eller ett förvaringsinstitut eller den som  är verksam i någon av de verksamheterna får inte obehörigen  röja för kunden eller för någon utomstående att en myndighet  har gjort en begäran eller att uppgifter har lämnats enligt  första stycket.
Bestämmelser om ansvar för den som bryter mot tystnadsplikten  enligt andra stycket finns i 20 kap. 3 § brottsbalken.
Lag (2025:185)
.
25 §
En AIF-förvaltare och ett förvaringsinstitut är skyldiga  att lämna ut uppgifter om enskildas förhållanden till  förvaltaren och institutet om det
1. under en utredning enligt bestämmelserna om förundersökning  i brottmål begärs av undersökningsledaren,
2. under en utredning om självständigt förverkande begärs av  åklagaren,
3. i ett ärende om rättslig hjälp i brottmål begärs av  åklagaren på framställning av en annan stat eller en  mellanfolklig domstol, eller
4. i ett ärende om erkännande och verkställighet av en  europeisk utredningsorder begärs av åklagaren.
Uppgifterna ska lämnas ut utan dröjsmål och i elektronisk  form.
Bestämmelser om skyldighet för AIF-förvaltare och  förvaringsinstitut att lämna uppgifter till överförmyndaren  finns i 16 kap. 10 a § föräldrabalken.
Lag (2024:873)
.
Meddelandeförbud
26 §
Den undersökningsledare eller åklagare som begär  uppgifter enligt 25 § får besluta att AIF-förvaltaren eller  förvaringsinstitutet samt förvaltarens eller institutets  styrelseledamöter och anställda inte får röja för kunden eller  för någon utomstående att uppgifter har lämnats enligt 25 §  eller att det pågår en förundersökning, en utredning om  självständigt förverkande, ett ärende om rättslig hjälp i  brottmål eller ett ärende om erkännande och verkställighet av  en europeisk utredningsorder.
Ett sådant förbud får meddelas om det krävs för att en  utredning om brott eller självständigt förverkande inte ska  äventyras eller för att uppfylla en internationell  överenskommelse som är bindande för Sverige.
Förbudet ska vara tidsbegränsat, med möjlighet till  förlängning, och får inte avse längre tid än vad som är  motiverat med hänsyn till syftet med förbudet. I ett ärende om  rättslig hjälp i brottmål eller om erkännande och  verkställighet av en europeisk utredningsorder får dock  förbudet tidsbegränsas bara om den stat eller mellanfolkliga  domstol som ansökt om rättslig hjälp eller den utländska  myndighet som har utfärdat utredningsordern samtycker till  detta.
Om ett förbud inte längre är motiverat med hänsyn till syftet  med förbudet, ska undersökningsledaren eller åklagaren besluta  att förbudet ska upphöra.
Lag (2024:873)
.
Ansvarsbestämmelse
27 §
Till böter döms den som uppsåtligen eller av grov oaktsamhet bryter mot ett meddelandeförbud enligt 26 §.
Principer för aktieägarengagemang
27 a §
En AIF-förvaltare med tillstånd enligt 3 kap. 1 § som  förvaltar en alternativ investeringsfond vars medel placeras i  aktier som är upptagna till handel på en reglerad marknad och  som har getts ut av ett bolag inom EES, ska anta principer för  sitt aktieägarengagemang i fråga om sådana aktier. Av  principerna ska det framgå hur förvaltaren integrerar  aktieägarengagemanget i fondens investeringsstrategi.
Principerna ska beskriva hur förvaltaren
1. övervakar relevanta frågor om bolag som den placerar i 
(portföljbolag), däribland bolagens strategi, finansiella och  icke-finansiella resultat och risker, kapitalstruktur, sociala  och miljömässiga påverkan och bolagsstyrning,
2. för dialoger med företrädare för portföljbolag,
3. utövar rösträtt och andra rättigheter som är knutna till  aktieinnehavet,
4. samarbetar med andra aktieägare,
5. kommunicerar med relevanta intressenter i portföljbolag,  och
6. hanterar faktiska och potentiella intressekonflikter.
Lag (2019:291)
.
27 b §
En AIF-förvaltare som enligt 27 a § är skyldig att anta  principer för sitt aktieägarengagemang ska varje år redogöra  för hur principerna har tillämpats.
Redogörelsen ska innehålla
1. en allmän beskrivning av förvaltarens röstningsbeteende i  portföljbolagen,
2. en förklaring av de viktigaste omröstningarna, och
3. uppgift om i vilka frågor som förvaltaren har använt sig av  råd eller röstningsrekommendationer från en  röstningsrådgivare.
Av redogörelsen ska det också framgå hur förvaltaren har  röstat på portföljbolagens stämmor. Omröstningar som är  obetydliga på grund av ämnet eller storleken på aktieinnehavet  behöver dock inte redovisas.
Lag (2019:291)
.
27 c §
En AIF-förvaltare får avstå från att uppfylla ett eller  flera av kraven i 27 a och 27 b §§, om förvaltaren tydligt  anger skälen för det.
Lag (2019:291)
.
27 d §
Principerna för aktieägarengagemang enligt 27 a §, den  årliga redogörelsen enligt 27 b § och uppgifter enligt 27 c §  ska hållas tillgängliga utan kostnad på AIF-förvaltarens  webbplats.
Lag (2019:291)
.
Skadeståndsansvar
Skadeståndsansvar i allmänhet
28 §
/Upphör att gälla U:den dag regeringen bestämmer/
En sådan AIF-förvaltare som avses i 3 kap. eller 5 kap.
1 eller 2 § ska ersätta en skada som förvaltaren eller en uppdragstagare har tillfogat den alternativa investeringsfonden eller dess investerare genom att överträda
1. denna lag, andra författningar som reglerar AIF-förvaltarens verksamhet eller nationella bestämmelser i förvaltarens hemland som genomför direktivet om förvaltare av alternativa investeringsfonder,
2. fondens fondbestämmelser, bolagsordning eller motsvarande regelverk, eller
3. bolagsordningen eller interna instruktioner som har sin grund i en författning som reglerar förvaltarens verksamhet.
Avtal som inskränker en icke-professionell investerares rätt enligt första stycket är utan verkan. Det gäller dock inte sådana icke-professionella investerare som anges i 4 kap. 5 § andra stycket.
28 §
/Träder i kraft I:den dag regeringen bestämmer/
En sådan AIF-förvaltare som avses i 3 kap. eller 5 kap.
1 §, 2 §, eller 10 a § andra stycket ska ersätta en skada som förvaltaren eller en uppdragstagare har tillfogat den alternativa investeringsfonden eller dess investerare genom att överträda
1. denna lag, andra författningar som reglerar AIF-förvaltarens verksamhet eller nationella bestämmelser i förvaltarens hemland som genomför direktivet om förvaltare av alternativa investeringsfonder,
2. fondens fondbestämmelser, bolagsordning eller motsvarande regelverk, eller
3. bolagsordningen eller interna instruktioner som har sin grund i en författning som reglerar förvaltarens verksamhet.
Avtal som inskränker en icke-professionell investerares rätt enligt första stycket är utan verkan. Det gäller dock inte sådana icke-professionella investerare som anges i 4 kap. 5 § andra stycket.
Lag (2014:797)
.
Skadestånd vid finansiell rådgivning
29 §
I lagen (2003:862) om finansiell rådgivning till konsumenter finns särskilda bestämmelser om skadestånd vid finansiell rådgivning som en näringsidkare tillhandahåller en konsument och som omfattar placering av konsumentens tillgångar i finansiella instrument.
Skadestånd vid uppdragsavtal
30 §
Ett uppdragsavtal enligt 14-18 §§ inskränker inte AIF-förvaltarens ansvar för skada enligt 28 §.
En extern värderare är enligt 31 § andra stycket i vissa fall ansvarig gentemot AIF-förvaltaren för förluster som förvaltaren har åsamkats.
Skadestånd vid värdering
31 §
En AIF-förvaltare ansvarar enligt 28 § gentemot den alternativa investeringsfonden och dess investerare för att fondens tillgångar värderas korrekt, för att beräkna fondens nettotillgångsvärde (NAV) samt för att offentliggöra detta värde.
En extern värderare ansvarar gentemot AIF-förvaltaren för förluster som förvaltaren har åsamkats till följd av att värderaren uppsåtligen eller av oaktsamhet brustit i utförandet av sina uppgifter.
Avtal som inskränker en icke-professionell investerares rätt enligt första stycket eller AIF-förvaltarens rätt enligt andra stycket är utan verkan. Det gäller dock inte sådana icke-professionella investerare som anges i 4 kap. 5 § andra stycket.
/Rubriken träder i kraft I:den dag regeringen bestämmer/
Lagval, behörig domstol och delgivning
32 §
/Träder i kraft I:den dag regeringen bestämmer/
På ett rättsförhållande mellan en investerare som har hemvist inom EES och en icke EES-baserad AIF-förvaltare ska lagen i förvaltarens referensland tillämpas, om rättsförhållandet rör investerarens rättigheter eller skyldigheter i egenskap av ägare av andelar eller aktier i en alternativ investeringsfond.
På ett sådant rättsförhållande som avses i första stycket mellan en investerare som avses där och en icke EES-baserad alternativ investeringsfond som marknadsförs i Sverige, ska lagen i hemlandet eller referenslandet för den AIF-förvaltare som förvaltar fonden tillämpas.
I de fall som avses i första och andra styckena får det dock avtalas att lagen i ett annat bestämt land inom EES ska tillämpas. Ett avtalsvillkor om att lagen i ett land utanför EES ska tillämpas på rättsförhållandet är ogiltigt.
Lag (2014:797)
.
33 §
/Träder i kraft I:den dag regeringen bestämmer/
En tvist om ett rättsförhållande som rör en investerares rättigheter eller skyldigheter i egenskap av ägare av andelar eller aktier i en alternativ investeringsfond får tas upp av svensk domstol om, tvisten är mellan en investerare som har hemvist inom EES och
1. en icke EES-baserad AIF-förvaltare som har Sverige som referensland, eller
2. en icke EES-baserad alternativ investeringsfond som marknadsförs i Sverige.
Lag (2014:797)
.
34 §
/Träder i kraft I:den dag regeringen bestämmer/
Om det inte finns någon domstol som enligt rättegångsbalken är behörig att ta upp en tvist som avses i 33 § när svensk domsrätt föreligger enligt denna lag, är Stockholms tingsrätt behörig.
Lag (2014:797)
.
35 §
/Träder i kraft I:den dag regeringen bestämmer/
Ett avtalsvillkor om att domstolarna i ett land utanför EES ska vara behöriga att pröva en sådan tvist som avses i 33 §
är ogiltigt.
Lag (2014:797)
.
36 §
/Träder i kraft I:den dag regeringen bestämmer/
En icke EES-baserad AIF-förvaltare som har Sverige som referensland får delges genom förvaltarens rättsliga representant.
Lag (2014:797)
.
9 kap. Förvaringsinstitut
Allmänna bestämmelser om förvaringsinstitut
1 §
En AIF-förvaltare ska för varje alternativ investeringsfond som förvaltaren förvaltar se till att det utses ett förvaringsinstitut.
2 §
Ett förvaringsinstitut ska handla hederligt, rättvist, oberoende och professionellt samt uteslutande i den alternativa investeringsfondens och investerarnas intresse.
Förvaringsinstitutet ska hålla verksamheten som förvaringsinstitut åtskild från verksamheter som kan komma i konflikt med AIF-förvaltarens, fondens eller investerarnas intressen.
Förvaringsinstitutet ska identifiera, hantera och övervaka eventuella intressekonflikter. Sådana konflikter ska redovisas för fondens investerare.
Skriftligt avtal
3 §
AIF-förvaltaren eller den alternativa investeringsfonden och förvaringsinstitutet ska ingå ett skriftligt avtal som reglerar förhållandet mellan parterna. Avtalet ska bland annat reglera det informationsutbyte och den samordning som krävs för att institutet ska kunna utföra sina uppgifter för fondens räkning i enlighet med kraven i denna lag och andra författningar.
EES-baserade alternativa investeringsfonders förvaringsinstitut
4 §
Ett förvaringsinstitut för en EES-baserad alternativ  investeringsfond ska vara
1. ett kreditinstitut som
a) har stadgeenligt säte inom EES, och
b) har tillstånd som avses i Europaparlamentets och rådets  direktiv 2013/36/EU,
2. ett värdepappersföretag som
a) har stadgeenligt säte inom EES,
b) omfattas av kapitalkraven i enlighet med
- artikel 92 i Europaparlamentets och rådets förordning (EU)  nr 575/2013, eller
- artikel 11 i Europaparlamentets och rådets förordning (EU) 
2019/2033, och
c) har tillstånd som avses i Europaparlamentets och rådets  direktiv 2014/65/EU, inbegripet för att tillhandahålla  sidotjänster avseende förvaring och handhavande av finansiella  instrument för kunders räkning som avses i punkt 1 i avsnitt B  i bilaga I till direktivet, och som har egna medel motsvarande  det startkapital som anges i artikel 9.1 i Europaparlamentets  och rådets direktiv (EU) 2019/2034 av den 27 november 2019 om  tillsyn av värdepappersföretag och om ändring av  direktiven 2002/87/EG, 2009/65/EG, 2011/61/EU, 2013/36/EU, 
2014/59/EU och 2014/65/EU, i den ursprungliga lydelsen, eller
3. ett annat institut som står under fortlöpande tillsyn och  som den 21 juli 2011 hör till de kategorier som har godtagits  såsom förvaringsinstitut enligt Europaparlamentets och rådets  direktiv 2009/65/EG.
Förvaringsinstitutet ska vara etablerat i den alternativa  investeringsfondens hemland.
Lag (2021:496)
.
Icke EES-baserade alternativa investeringsfonders förvaringsinstitut
5 §
Ett förvaringsinstitut för en icke EES-baserad alternativ investeringsfond ska vara
1. ett kreditinstitut som anges i 4 § första stycket 1,
2. ett värdepappersföretag som anges i 4 § första stycket 2,
3. ett kreditinstitut som är etablerat utanför EES, eller
4. ett värdepappersföretag som är etablerat utanför EES.
Om förvaringsinstitutet är ett sådant institut eller företag som anges i första stycket 3 eller 4, ska kraven i 6 § vara uppfyllda.
Förvaringsinstitutet ska vara etablerat i det land utanför EES där den alternativa investeringsfonden är etablerad eller i hemlandet för den AIF-förvaltare som förvaltar fonden.
Särskilda krav på förvaringsinstitut utanför EES
6 §
Ett förvaringsinstitut som är etablerat utanför EES ska vid varje tidpunkt
1. omfattas av effektiv reglering, inbegripet minimikapitalkrav, och effektiv tillsyn av verksamheten med samma verkan som EU-rätten, och
2. enligt avtal vara ansvarigt gentemot den alternativa investeringsfonden eller dess investerare i enlighet med 17-20 §§ samt uttryckligen utfästa sig att uppfylla villkoren i 13-16 §§.
Det ska finnas en skriftlig överenskommelse om samarbete och informationsutbyte mellan förvaringsinstitutets behöriga myndigheter och de behöriga myndigheterna i de länder inom EES där andelar eller aktier i en icke EES-baserad alternativ investeringsfond avses att marknadsföras samt, om den inte är en av dessa myndigheter, den behöriga myndigheten i AIF-förvaltarens hemland.
Det ska finnas en skriftlig överenskommelse som uppfyller kraven i artikel 26 i OECD:s modellavtal för skatter på inkomst och förmögenhet och som säkerställer ett effektivt informationsutbyte i skatteärenden mellan det land där förvaringsinstitutet är etablerat och de länder inom EES där andelar eller aktier i en icke EES-baserad alternativ investeringsfond avses att marknadsföras samt, om det inte är ett av dessa länder, AIF-förvaltarens hemland.
Landet där förvaringsinstitutet är etablerat ska också ha vidtagit nödvändiga åtgärder för att motverka penningtvätt och finansiering av terrorism.
Förvaringsinstitut för vissa typer av slutna alternativa investeringsfonder
7 §
Även andra än sådana som avses i 4 och 5 §§ får utses till förvaringsinstitut för en alternativ investeringsfond, om
1. investerarna i fonden saknar rätt till inlösen under fem år från den första investeringen, och
2. fonden enligt sin investeringspolicy
a) generellt investerar i andra tillgångar än sådana som kräver depåförvaring, eller
b) generellt investerar i emittenter eller onoterade företag för att förvärva kontroll enligt 11 kap.
En fysisk eller juridisk person får utses till förvaringsinstitut för en sådan alternativ investeringsfond som avses i första stycket, om
1. funktionen som förvaringsinstitut utgör en del av den fysiska eller juridiska personens yrkes- eller affärsverksamhet för vilken gäller registreringsskyldighet enligt lag, andra författningar eller yrkesetiska regler, och
2. det finns finansiella och yrkesmässiga garantier för att relevanta förvaringsinstitutsuppgifter och därmed förenade åtaganden kan utföras på ett effektivt sätt.
Förvaringsinstitut för europeiska långsiktiga  investeringsfonder
7 a §
Ett förvaringsinstitut för en europeisk långsiktig  investeringsfond som marknadsförs till icke-professionella  investerare ska vara en bank eller ett annat  kreditinstitut.
Lag (2016:1330)
.
Begränsningar på grund av intressekonflikter
8 §
En AIF-förvaltare får inte utses som förvaringsinstitut.
En primärmäklare som agerar som motpart till en alternativ investeringsfond får inte utses som förvaringsinstitut för fonden, om inte verksamheten som förvaringsinstitut hålls åtskild från tillhandahållandet av tjänster i egenskap av primärmäklare. En sådan primärmäklare ska dessutom ha rutiner för att kunna identifiera, hantera, övervaka och redovisa eventuella intressekonflikter för fondens investerare.
Förvaringsinstitutets uppgifter
Övervakning av penningflöden
9 §
Förvaringsinstitutet har till uppgift att övervaka den alternativa investeringsfondens penningflöden.
Förvaringsinstitutet ska särskilt se till att alla betalningar från investerare har tagits emot och att alla likvida medel i den alternativa investeringsfonden har bokförts på likvidkonton som har öppnats i fondens namn eller i AIF-förvaltarens eller förvaringsinstitutets namn för fondens räkning.
Likvidkonton enligt andra stycket ska öppnas hos en sådan enhet som avses i artikel 18.1 a, b eller c i kommissionens direktiv 2006/73/EG av den 10 augusti 2006 om genomförandet av Europaparlamentets och rådets direktiv 2004/39/EG vad gäller organisatoriska krav och villkor för verksamheten i värdepappersföretag, och definitioner för tillämpning av det direktivet. Likvidkonton får även öppnas hos någon annan enhet av samma slag på marknader där sådana konton krävs, om enheten är föremål för effektiv reglering av och tillsyn över verksamheten, som har samma verkan som EU-rätten och som upprätthålls i enlighet med principerna i artikel 16 i nämnda direktiv.
Om likvidkontot har öppnats i förvaringsinstitutets namn för fondens räkning, får medel som tillhör förvaringsinstitutet eller sådana enheter som avses i tredje stycket inte finnas på samma konto.
Förvaring av den alternativa investeringsfondens tillgångar
10 §
Förvaringsinstitutet ska
1. depåförvara
a) alla finansiella instrument som kan registreras på ett konto för finansiella instrument som har öppnats hos förvaringsinstitutet, och
b) alla finansiella instrument som fysiskt kan levereras till förvaringsinstitutet, samt
2. kontrollera AIF-förvaltarens, för den alternativa investeringsfondens räkning, eller fondens äganderätt till övriga tillgångar samt föra och hålla ett uppdaterat register över dem.
Förvaringsinstitutet får inte utan förhandsgodkännande av AIF-förvaltaren eller fonden förfoga över de tillgångar som avses i första stycket för egen räkning.
11 §
För att fullgöra sina uppgifter enligt 10 § första stycket 1 ska förvaringsinstitutet se till att alla finansiella instrument registreras på ett separat konto hos institutet i den alternativa investeringsfondens namn, eller i AIF-förvaltarens namn för fondens räkning, och i enlighet med principerna i artikel 16 i kommissionens direktiv 2006/73/EG.
För att fullgöra sina uppgifter enligt 10 § första stycket 2 ska förvaringsinstitutet lägga uppgifter eller handlingar från AIF-förvaltaren eller fonden samt andra tillgängliga handlingar till grund för sin bedömning av äganderätten till tillgångarna.
Förvaringsinstitutets övriga uppgifter
12 §
Förvaringsinstitutet ska, utöver det som anges i 9 och 10 §§, verkställa AIF-förvaltarens instruktioner, om de inte strider mot bestämmelserna i denna lag eller annan författning, fondbestämmelserna, bolagsordningen eller motsvarande regelverk, samt se till att
1. försäljning, emission, återköp, inlösen och makulering av andelar eller aktier i den alternativa investeringsfonden genomförs enligt denna lag och fondbestämmelserna, bolagsordningen eller motsvarande regelverk,
2. värdet av andelarna eller aktierna i fonden beräknas enligt denna lag och fondbestämmelserna, bolagsordningen eller motsvarande regelverk,
3. ersättningar för transaktioner som berör en alternativ investeringsfonds tillgångar betalas in till fonden utan dröjsmål, och
4. fondens intäkter används enligt bestämmelserna i denna lag och fondbestämmelserna, bolagsordningen eller motsvarande regelverk.
Uppdragsavtal
Allmänna krav på uppdragsavtal
13 §
Förvaringsinstitutet får inte uppdra åt någon annan att utföra andra uppgifter än förvaring av tillgångar och kontroll av äganderätten enligt 10 §.
Delegering enligt första stycket förutsätter att förvaringsinstitutet
1. kan visa att det finns ett objektivt skäl för delegering av uppgifterna och att avsikten inte är att kringgå kraven i denna lag eller annan författning,
2. har handlat med vederbörlig skicklighet, aktsamhet och omsorg vid valet av uppdragstagare, och
3. regelbundet övervakar uppdragstagaren och dennes rutiner avseende delegerade uppgifter.
Övriga villkor för uppdragsavtal
14 §
Förvaringsinstitutet ska, utöver det som anges i 13 §
och om inget annat följer av 15 §, förvissa sig om att uppdragstagaren
1. har den struktur och den sakkunskap som krävs i förhållande till uppdraget,
2. om uppdraget avser depåförvaringsuppgifter, omfattas av en effektiv reglering, inbegripet minimikapitalkrav, effektiv tillsyn över verksamheten i den berörda jurisdiktionen och regelbunden extern granskning för att säkerställa att de finansiella instrumenten finns i uppdragstagarens besittning,
3. håller de anförtrodda tillgångarna åtskilda från egna och andras tillgångar så att de alltid går att identifiera,
4. använder den alternativa investeringsfondens tillgångar endast om AIF-förvaltaren eller fonden har gett sitt godkännande och efter anmälan till förvaringsinstitutet, samt
5. uppfyller de allmänna skyldigheter och respekterar de förbud som anges i 1, 2, 10 och 11 §§.
Särskilda bestämmelser vid uppdragsavtal avseende depåförvaringsuppgifter utanför EES
15 §
Om lagstiftningen i ett land utanför EES kräver att vissa finansiella instrument depåförvaras av en lokal enhet och det inte finns någon sådan enhet som uppfyller kraven i 14 § 2, får förvaringsinstitutet trots det uppdra depåförvaringsfunktioner åt enheten. Detta får dock ske endast i den omfattning som är nödvändig enligt det landets lagstiftning och endast så länge det inte finns lokala enheter som uppfyller dessa krav.
För delegering enligt första stycket krävs dessutom att
1. den alternativa investeringsfondens investerare, innan de gjorde sin investering, har blivit korrekt informerade om att delegeringen är nödvändig enligt det landets lagstiftning och om de omständigheter som motiverar delegeringen, och
2. AIF-förvaltaren eller fonden har gett instruktioner till förvaringsinstitutet att delegera depåförvaringen av de finansiella instrumenten till en lokal enhet.
Vidaredelegering
16 §
En uppdragstagare får i sin tur uppdra åt någon annan att utföra uppgifter enligt 13 § (vidaredelegering), om samtliga villkor som ställs upp för förvaringsinstitutets delegering är uppfyllda.
Förvaringsinstitutets skadeståndsansvar
Skadeståndsansvar vid förlust av finansiella instrument som depåförvaras
17 §
Om förvaringsinstitutet eller en uppdragstagare har förlorat finansiella instrument som depåförvaras enligt 10 §
första stycket 1, ska institutet utan onödigt dröjsmål återlämna finansiella instrument av samma slag eller ett belopp motsvarande värdet till den alternativa investeringsfonden eller AIF-förvaltaren för fondens räkning.
Förvaringsinstitutet är inte ansvarigt enligt första stycket om institutet kan visa att förlusten är orsakad av en yttre händelse utanför institutets rimliga kontroll, och vars konsekvenser var omöjliga att undvika trots att alla rimliga ansträngningar gjorts. Förvaringsinstitutet är inte heller skadeståndsansvarigt om förutsättningarna enligt 20 eller 
21 § är uppfyllda.
Skadeståndsansvar för övriga skador
18 §
Om den alternativa investeringsfonden eller dess investerare tillfogats annan skada än sådan som avses i 17 §
genom att förvaringsinstitutet eller en uppdragstagare uppsåtligen eller av oaktsamhet har överträtt denna lag eller andra författningar som reglerar verksamheten, ska institutet ersätta skadan.
Skadeståndsansvar vid uppdragsavtal
19 §
Ett uppdragsavtal avseende förvaring av tillgångar och kontroll av äganderätten enligt 10 § fråntar inte förvaringsinstitutet dess skadeståndsansvar enligt denna lag.
Detta gäller även om uppdragstagaren har vidaredelegerat uppgiften enligt 16 §.
20 §
Trots det som anges i 19 § får förvaringsinstitutet befrias från ansvar för förlust av finansiella instrument som depåförvarats av en uppdragstagare, om institutet kan visa att
1. samtliga krav för delegering i 13 och 14 §§ är uppfyllda,
2. det finns ett skriftligt avtal mellan institutet och uppdragstagaren som uttryckligen överför ansvaret till uppdragstagaren och gör det möjligt för AIF-förvaltaren eller den alternativa investeringsfonden, eller institutet för deras räkning, att framställa krav mot uppdragstagaren, och
3. det finns ett skriftligt avtal mellan institutet och AIF-förvaltaren eller fonden som uttryckligen tillåter, och fastställer ett objektivt skäl för, ansvarsbefrielse för institutet.
21 §
Om förvaringsinstitutet har delegerat depåförvaringsuppgifter enligt 15 §, får institutet befrias från ansvar för förlust av finansiella instrument, om
1. den alternativa investeringsfondens fondbestämmelser, bolagsordning eller motsvarande regelverk uttryckligen tillåter en sådan ansvarsbefrielse,
2. fondens investerare, innan de gjorde sin investering, har blivit korrekt informerade om möjligheten till och förutsättningarna för en sådan ansvarsbefrielse,
3. AIF-förvaltaren eller fonden har gett instruktioner till förvaringsinstitutet om att delegera depåförvaringen av de finansiella instrumenten till en lokal enhet i det landet,
4. det finns ett skriftligt avtal mellan förvaringsinstitutet och AIF-förvaltaren eller fonden som uttryckligen tillåter en sådan befrielse, och
5. det finns ett skriftligt avtal mellan förvaringsinstitutet och uppdragstagaren som uttryckligen överför ansvaret till uppdragstagaren och gör det möjligt för AIF-förvaltaren eller fonden, eller institutet för deras räkning, att framställa krav mot uppdragstagaren för förlust av finansiella instrument.
Ansvar för förvaringsinstitut för specialfonder
22 §
För förvaringsinstitut för specialfonder gäller, i  stället för det som anges i 17-21 §§, det som anges i 3 kap. 
14-16 §§ lagen (2004:46) om värdepappersfonder.
Lag (2016:896)
.
Talerätt
23 §
Talan om förvaringsinstitutets ansvar får väckas av den alternativa investeringsfonden eller av AIF-förvaltaren, beroende på hur rättsförhållandet mellan förvaringsinstitutet, AIF-förvaltaren och investerarna är utformat.
Förvaringsinstitutets informationsskyldighet
24 §
Ett förvaringsinstitut ska på begäran av den behöriga myndigheten lämna all information som institutet har fått vid utförandet av förvaringsuppgifter och som den alternativa investeringsfondens och AIF-förvaltarens behöriga myndigheter kan behöva. Förvaringsinstitutets behöriga myndigheter ska utan dröjsmål lämna den mottagna informationen till fondens och AIF-förvaltarens behöriga myndigheter.
10 kap. Informationskrav
Informationsbroschyr
1 §
För varje EES-baserad alternativ investeringsfond som AIF-
förvaltaren förvaltar och för varje alternativ  investeringsfond som förvaltaren marknadsför inom EES ska det  finnas en aktuell informationsbroschyr. Informationsbroschyren  ska innehålla uppgifter om
1. fondens investeringsstrategi och mål samt de omständigheter  under vilka dessa eller investeringspolicyn kan ändras,
2. var mottagarfonden är etablerad om fonden är en matarfond  till en alternativ investeringsfond samt information om var de  underliggande fonderna är etablerade om fonden är en fond-i-
fond,
3. de tillgångsslag som fonden får placera i och fondens  riskprofil, inklusive information om användande av finansiell  hävstång,
4. de viktigaste rättsliga följderna av en investering i  fonden,
5. AIF-förvaltare, förvaringsinstitut, revisorer och andra  tjänsteleverantörer,
6. ansvarsförsäkring eller tillgängliga medel i enlighet med 
7 kap. 5 § för att täcka eventuella skadeståndsanspråk,
7. delegering av förvaltnings- och förvaringsfunktioner,
8. principer och rutiner för värdering av tillgångarna i  fonden,
9. hantering av likviditetsrisker och rätt till inlösen samt  förfarande och villkor för emission och försäljning av andelar  eller aktier,
10. avgifter och alla andra kostnader samt maximibelopp för  direkta och indirekta avgifter och kostnader som belastar  fondens investerare,
11. förvaltarens principer för likabehandling av investerare  och rätt till förmånligare villkor för någon investerare i  fonden,
12. fondens primärmäklare samt relevanta arrangemang mellan  sådan mäklare och fonden,
13. hur och när regelbunden information om fonden enligt 9 och 
10 §§ lämnas,
14. den senaste årsberättelsen enligt 4 § och det senaste  beräknade nettotillgångsvärdet (NAV) eller marknadsvärdet för  fondens andelar eller aktier, och
15. historisk avkastning.
Bestämmelser om vad en informationsbroschyr ska innehålla  finns även i
1. artikel 14 i Europaparlamentets och rådets förordning (EU) 
2015/2365 av den 25 november 2015 om transparens i  transaktioner för värdepappersfinansiering och om  återanvändning samt om ändring av förordning (EU) nr 648/2012,
2. artiklarna 6-9 i Europaparlamentets och rådets förordning 
(EU) 2019/2088 av den 27 november 2019 om  hållbarhetsrelaterade upplysningar som ska lämnas inom den  finansiella tjänstesektorn, och
3. artiklarna 5-7 i Europaparlamentets och rådets förordning 
(EU) 2020/852 av den 18 juni 2020 om inrättande av en ram för  att underlätta hållbara investeringar och om ändring av  förordning (EU) 2019/2088.
För en alternativ investeringsfond som omfattas av ett krav på  att offentliggöra prospekt behöver AIF-förvaltaren endast  lämna information enligt första stycket som inte redan framgår  av prospektet.
Lag (2021:1219)
.
Faktablad
2 §
För alternativa investeringsfonder som en AIF-förvaltare marknadsför till icke-professionella investerare i Sverige ska det finnas ett aktuellt faktablad.
Faktabladet ska på ett lättbegripligt sätt och i sammanfattning innehålla den grundläggande information som behövs för att investerare ska kunna bedöma fonden och den risk som är förenad med att investera i den.
Innehållet i faktabladet ska vara rättvisande och tydligt och får inte vara vilseledande. Det ska stämma överens med relevanta delar i informationsbroschyren.
Av faktabladet ska fondens rättsliga ställning framgå.
2 a §
Ett faktablad ska anses uppfylla kraven i denna lag om  det upprättas, tillhandahålls, ändras och översätts enligt  kraven i Europaparlamentets och rådets förordning (EU) nr 
1286/2014 av den 26 november 2014 om faktablad för paketerade  och försäkringsbaserade investeringsprodukter för icke-
professionella investerare (Priip-produkter).
Lag (2022:1726)
.
Tillhandahållande av information om alternativa investeringsfonder som marknadsförs till icke-professionella investerare i Sverige
3 §
Informationsbroschyren och faktabladet ska på begäran  kostnadsfritt tillhandahållas den som avser att köpa andelar  eller aktier i en alternativ investeringsfond som marknadsförs  till icke-professionella investerare i Sverige. Köparen ska,  med undantag för de fall som avses i 9 kap. 18 § lagen 
(2007:528) om värdepappersmarknaden, även utan begäran  tillhandahållas faktabladet i god tid innan avtal ingås.
Bestämmelser om tillgång till information vid marknadsföring  av andelar i en alternativ investeringsfond finns även i  Europaparlamentets och rådets förordning (EU) 2019/1156 av den 
20 juni 2019 om underlättande av gränsöverskridande  distribution av företag för kollektiva investeringar och om  ändring av förordningarna (EU) nr 345/2013, (EU) nr 346/2013  och (EU) nr 1286/2014.
Om information inte tillhandahålls i enlighet med 2 och 16 §§,  första stycket denna paragraf och artikel 4.2 i  Europaparlamentets och rådets förordning (EU) 2019/1156, ska  även marknadsföringslagen (2008:486) tillämpas, med undantag  av bestämmelserna i 29-36 §§ om marknadsstörningsavgift. Sådan  information ska anses vara väsentlig enligt 10 § tredje  stycket den lagen.
Lag (2022:196)
.
Årsberättelse
4 §
En AIF-förvaltare ska inom sex månader från utgången av varje räkenskapsår tillhandahålla en årsberättelse för varje
1. EES-baserad alternativ investeringsfond som förvaltaren förvaltar, och
2. alternativ investeringsfond som förvaltaren marknadsför inom EES.
Årsberättelsen ska på begäran lämnas till fondens investerare. Årsberättelsen ska göras tillgänglig för Finansinspektionen och, om fondens hemland inte är Sverige, den behöriga myndigheten i fondens hemland.
En AIF-förvaltare som förvaltar en alternativ investeringsfond som omfattas av ett krav på att offentliggöra en årsredovisning i enlighet med Europaparlamentets och rådets direktiv 2004/109/EG av den 15 december 2004 om harmonisering av insynskraven angående upplysningar om emittenter vars värdepapper är upptagna till handel på en reglerad marknad och om ändring av direktiv 2001/34/EG, senast ändrat genom direktiv 2010/78/EU, ska på begäran av fondens investerare lämna den kompletterande information som anges i 5 §, om den inte redan framgår av årsredovisningen.
5 §
Årsberättelsen ska innehålla
1. en balansräkning eller annan redovisning av tillgångar och  skulder,
2. en resultaträkning,
3. en verksamhetsberättelse,
4. information om väsentliga förändringar i den information  som ska lämnas enligt 1, 9 och 10 §§, och
5. information om ersättningar.
Bestämmelser om vad en årsberättelse ska innehålla finns även i
1. artikel 13 i Europaparlamentets och rådets förordning (EU) 
2015/2365,
2. artikel 11 i Europaparlamentets och rådets förordning (EU) 
2019/2088, och
3. artiklarna 5-7 i Europaparlamentets och rådets förordning 
(EU) 2020/852.
Uppgifterna om räkenskaperna i årsberättelsen ska  sammanställas i enlighet med
1. bestämmelserna om redovisning i den alternativa  investeringsfondens hemland eller, om det är fråga om en icke  EES-baserad alternativ investeringsfond, i det land där fonden  är etablerad, och
2. fondens fondbestämmelser, bolagsordning eller motsvarande  regelverk.
Lag (2021:1219)
.
6 §
Information om ersättningar i enlighet med 5 § första stycket 5 ska innehålla
1. det sammanlagda ersättningsbeloppet till AIF-förvaltarens anställda under året fördelat på fasta och rörliga ersättningar med uppgift om antal ersättningsmottagare, och 2. totalt ersättningsbelopp till AIF-förvaltarens verkställande ledning och sådana anställda som väsentligt påverkar den alternativa investeringsfondens riskprofil.
Om fonden har betalat ut särskilda vinstandelar, ska information och beloppsuppgifter avseende vinstandelarna lämnas.
6 a §
Om en sådan institutionell investerare som avses i  artikel 2 i Europaparlamentets och rådets direktiv 2007/36/EG  av den 11 juli 2007 om utnyttjande av vissa av aktieägares  rättigheter i börsnoterade företag, i lydelsen enligt  Europaparlamentets och rådets direktiv (EU) 2017/828, har  investerat i en alternativ investeringsfond som inte är en  specialfond, och fondens medel placeras i aktier som är  upptagna till handel på en reglerad marknad och som har getts  ut av ett bolag inom EES, ska årsberättelsen, utöver vad som  anges i 5 §, i fråga om sådana aktier innehålla information om
1. de mest betydande riskerna som investeringarna är förenade  med på medellång till lång sikt,
2. fondens sammansättning,
3. fondens omsättning och omsättningskostnader,
4. de röstningsrådgivare som har anlitats för engagemang i de  bolag som har gett ut de aktier som ingår i fonden,
5. riktlinjer för utlåning av värdepapper och hur dessa  tillämpas för att fullfölja engagemanget i tillämpliga fall,  särskilt vid bolagsstämmor i de bolag som har gett ut de  aktier som ingår i fonden, och
6. huruvida, och i så fall hur, AIF-förvaltaren fattar  placeringsbeslut med utgångspunkt i en bedömning av resultaten  på medellång till lång sikt i de bolag som har gett ut de  aktier som ingår i fonden.
Lag (2019:291)
.
7 §
AIF-förvaltarens eller den alternativa investeringsfondens revisorer ska granska de räkenskaper som ligger till grund för årsberättelsen. Granskningen ska utföras av auktoriserad eller godkänd revisor eller av någon med behörighet att utföra lagstadgad revision i en annan stat inom EES. Revisionsberättelsen, med eventuella anmärkningar, ska i sin helhet återges i årsberättelsen.
Revisionen av räkenskaperna i årsberättelsen för en icke EES-baserad alternativ investeringsfond får utföras i enlighet med internationella revisionsstandarder som är tillämpliga i det land där fonden är etablerad.
Information om förvaringsinstitutets ansvar
8 §
En AIF-förvaltare ska informera investerare innan de investerar i en alternativ investeringsfond, om det finns avtal genom vilket förvaringsinstitutet har friskrivit sig från ansvar för förlust av finansiella instrument som depåförvaras av tredje part.
En AIF-förvaltare ska utan dröjsmål informera investerare om ändringar som rör förvaringsinstitutets ansvar.
Information om risk och likviditetshantering
9 §
En AIF-förvaltare ska för varje EES-baserad alternativ investeringsfond som förvaltaren förvaltar och för varje alternativ investeringsfond som förvaltaren marknadsför inom EES regelbundet lämna information till investerarna om
1. andelen icke likvida tillgångar i fonden,
2. ändringar i fondens likviditetshantering, och
3. fondens aktuella riskprofil och de riskhanteringssystem som tillämpas.
Information om finansiell hävstång
10 §
En AIF-förvaltare som förvaltar EES-baserade alternativa investeringsfonder som använder finansiell hävstång eller som inom EES marknadsför alternativa investeringsfonder som använder finansiell hävstång, ska för varje sådan fond regelbundet lämna information till investerarna om
1. det totala beloppet för den finansiella hävstång som fonden använt,
2. förändringar i den högsta nivå av finansiell hävstång som förvaltaren får använda för fondens räkning, och
3. rätt att förfoga över säkerheter eller andra garantier som har lämnats enligt ordningen för finansiell hävstång.
11 §
Har upphävts genom
lag (2021:107)
.
Information till institutionella investerare
12 §
Om en AIF-förvaltare med tillstånd enligt 3 kap. 1 § har  ingått en överenskommelse med en sådan institutionell  investerare som avses i artikel 2 i Europaparlamentets och  rådets direktiv 2007/36/EG, i lydelsen enligt  Europaparlamentets och rådets direktiv (EU) 2017/828, om  placering av investerarens medel i en alternativ  investeringsfond som inte är en specialfond, och fondens medel  placeras i aktier som är upptagna till handel på en reglerad  marknad och som har getts ut av ett bolag inom EES, ska AIF-
förvaltaren i fråga om sådana aktier varje år till  investeraren lämna en redogörelse med uppgift om
1. hur fondens investeringsstrategi i fråga om sådana aktier  överensstämmer med överenskommelsen med investeraren och hur  den bidrar till utvecklingen av fondens tillgångar på  medellång till lång sikt, och
2. huruvida några intressekonflikter har uppkommit och i så  fall vilka och hur de har hanterats.
Lag (2019:291)
.
Information om aktivitetsgrad i fondförvaltningen
13 §
En AIF-förvaltare ska för varje specialfond som  förvaltaren förvaltar och vars förvaltning kan jämföras med  ett relevant jämförelseindex lämna information om  aktivitetsgraden i fondförvaltningen i förhållande till  jämförelseindexet. Informationen ska beskriva hur förvaltningen  av fonden bedrivs och varför det jämförelseindex som används  är relevant.
Lag (2019:541)
.
14 §
Om en specialfond som avses i 13 § har funnits i minst  två år, ska även volatiliteten i skillnaden mellan fondens  avkastning och jämförelseindexets avkastning anges. Detta ska  anges för varje år under de senaste tio åren eller den kortare  tid som fonden har funnits. En förklaring till det uppnådda  aktivitetsmåttet ska lämnas.
Lag (2019:541)
.
15 §
En AIF-förvaltare ska för varje specialfond som  förvaltaren förvaltar och vars förvaltning inte kan jämföras  med ett relevant jämförelseindex lämna information om varför  en sådan jämförelse inte är möjlig.
Lag (2019:541)
.
16 §
Informationen enligt 13-15 §§ ska finnas tillgänglig på  AIF-förvaltarens webbplats. Därutöver ska informationen lämnas  i fondens informationsbroschyr och årsberättelse.
Lag (2019:541)
.
11 kap. Särskilt om förvärv av onoterade företag och emittenter
Kontroll över onoterade företag
1 §
En alternativ investeringsfond har kontroll över ett onoterat företag, om fonden innehar mer än fem tiondelar av röstetalet för samtliga aktier i företaget.
Vid beräkningen av en alternativ investeringsfonds innehav ska följande aktier i det onoterade företaget likställas med fondens egna, nämligen aktier som innehas av
1. andra alternativa investeringsfonder som förvaltas av samma AIF-förvaltare som förvaltar fonden, om det finns en överenskommelse mellan dem avseende kontroll över företaget,
2. alternativa investeringsfonder som förvaltas av andra AIF-förvaltare, om det finns en överenskommelse mellan dem avseende kontroll över företaget,
3. företag som kontrolleras av fonden, och
4. andra, fysiska eller juridiska personer, som innehar aktierna i företaget i eget namn men som agerar för fondens räkning eller för ett företag som kontrolleras av fonden.
Beräkningen av andelen av röstetalet ska göras med utgångspunkt i samtliga aktier som det onoterade företaget har gett ut, även om rösträtten för vissa aktier inte kan utövas.
Det som avses med kontroll enligt denna paragraf gäller enbart bestämmelserna i detta kapitel.
Kontroll över emittenter
2 §
En alternativ investeringsfond har kontroll över en emittent med säte i Sverige om fonden innehar aktier som representerar minst tre tiondelar av röstetalet för samtliga aktier i emittenten. Vid beräkningen av innehavet ska 1 §
andra och tredje styckena tillämpas.
För emittenter med säte i ett annat land inom EES ska kontroll bestämmas enligt de i det landet tillämpliga reglerna.
Det som avses med kontroll enligt denna paragraf gäller enbart bestämmelserna i detta kapitel.
Undantag för vissa företag
3 §
Bestämmelserna i detta kapitel om kontroll över onoterade företag ska inte tillämpas på innehav i
1. små eller medelstora företag i den mening som avses i artikel 2.1 i bilagan till kommissionens rekommendation 2003/361/EG av den 6 maj 2003 avseende definitionen av mikroföretag samt små och medelstora företag, eller
2. specialföretag vars syfte är att förvärva, inneha eller administrera fastigheter.
Underrättelser och information
4 §
En AIF-förvaltare ska underrätta Finansinspektionen när förvärv och avyttringar av aktier i ett onoterat företag som medför att innehavet hos en alternativ investeringsfond som förvaltaren förvaltar uppnår, överstiger eller faller under 10, 20, 30, 50 eller 75 procent av röstetalet för samtliga aktier i företaget.
5 §
När en alternativ investeringsfond har uppnått kontroll över ett onoterat företag ska AIF-förvaltaren underrätta Finansinspektionen, det onoterade företaget och företagets kända aktieägare.
Underrättelsen ska innehålla uppgifter om
1. det röstetal som kontrolleras,
2. hur de förvärv som medfört att kontroll uppnåtts har skett, inbegripet vilka som är de berörda aktieägarna och varje fysisk eller juridisk person som har rätt att utöva rösträtten för deras räkning samt eventuella kedjor av företag genom vilka rösträtten faktiskt innehas, och
3. vilket datum som kontrollen uppnåddes.
AIF-förvaltaren ska i en underrättelse till ett onoterat företag begära att styrelsen i företaget utan onödigt dröjsmål lämnar den information som avses i andra stycket till arbetstagarrepresentanterna eller, om det inte finns några sådana, de anställda.
6 §
En AIF-förvaltare ska skicka en underrättelse enligt 4 eller 5 § så snart som möjligt och senast tio arbetsdagar efter det att innehavet har uppnått, överstigit eller fallit under ett tröskelvärde respektive kontrollen har uppnåtts.
7 §
När en alternativ investeringsfond har uppnått kontroll över ett onoterat företag eller en emittent, ska AIF-förvaltaren underrätta Finansinspektionen, företaget och företagets kända aktieägare.
Underrättelsen ska innehålla uppgifter om
1. vilka AIF-förvaltare som antingen enskilt eller genom en överenskommelse mellan dem förvaltar den eller de alternativa investeringsfonder som har uppnått kontroll över företaget,
2. den policy som tillämpas för att förebygga och hantera intressekonflikter, särskilt mellan AIF-förvaltaren, fonden och företaget, inbegripet uppgifter om de särskilda skyddsmekanismer som inrättats för att se till att alla avtal mellan förvaltaren eller fonden och företaget ingås enligt normala marknadsmässiga villkor, och
3. den policy som tillämpas för extern och intern kommunikation som rör företaget, särskilt när det gäller de anställda.
AIF-förvaltaren ska i underrättelsen till företaget begära att styrelsen utan onödigt dröjsmål lämnar den information som avses i första stycket till arbetstagarrepresentanter eller, om det inte finns några sådana, de anställda.
8 §
När en alternativ investeringsfond har uppnått kontroll över ett onoterat företag, ska AIF-förvaltaren informera
1. företaget och företagets kända aktieägare om sina avsikter i fråga om företagets framtida verksamhet och förväntade effekter på sysselsättningen, inbegripet väsentliga ändringar i anställningsvillkoren samt begära att styrelsen i företaget informerar arbetstagarrepresentanter eller, om det inte finns några sådana, de anställda om detta, och
2. Finansinspektionen och investerarna i fonden om hur förvärvet har finansierats.
Årsberättelse och årsredovisning
9 §
Årsberättelsen för en alternativ investeringsfond som har kontroll över ett onoterat företag, ska innehålla en översikt över utvecklingen av det onoterade företagets verksamhet.
Översikten ska vara rättvisande och återspegla situationen i slutet av den period som årsberättelsen avser. Årsberättelsen ska även innehålla upplysningar om
1. viktiga händelser som har inträffat efter räkenskapsårets utgång,
2. den förväntade framtida utvecklingen för det onoterade företaget, och
3. innehav, förvärv och överlåtelse av egna aktier i enlighet med kraven i 6 kap. 1 § andra stycket 6-9 årsredovisningslagen (1995:1554) eller motsvarande lagstiftning i ett annat land inom EES.
AIF-förvaltaren ska begära att styrelsen i det onoterade företaget lämnar den information som avses i första stycket till arbetstagarrepresentanter eller, om det inte finns några sådana, de anställda, inom den tid som årsberättelsen för den alternativa investeringsfonden ska upprättas.
Kraven i första och andra styckena behöver inte uppfyllas, om kraven i 10 § uppfylls.
10 §
Årsberättelsen för en alternativ investeringsfond behöver inte innehålla den information som avses i 9 § första stycket, om informationen ingår i det onoterade företagets årsredovisning och AIF-förvaltaren
1. begär att styrelsen i det onoterade företaget gör företagets årsredovisning tillgänglig för arbetstagarrepresentanter eller, om det inte finns några sådana, de anställda, inom den tid som årsredovisningen ska upprättas enligt tillämplig lag, och
2. tillhandahåller investerarna i fonden det onoterade företagets årsredovisning inom den tid som årsberättelsen för fonden ska upprättas, om företagets årsredovisning finns att tillgå då eller, om den inte gör det, senast det datum när årsredovisningen för företaget ska vara upprättad enligt tillämplig lag.
Utdelning och förvärv av egna aktier m.m.
11 §
En AIF-förvaltare som förvaltar en alternativ  investeringsfond som får kontroll över ett onoterat företag  eller en emittent, får under 24 månader efter förvärvet inte  underlätta, stödja, rösta för eller ge instruktioner om  följande:
1. Utdelningar eller andra värdeöverföringar till aktieägarna  när nettotillgångarna enligt företagets årsredovisning på  bokslutsdagen för det senaste räkenskapsåret understiger,  eller till följd av en sådan utdelning eller annan  värdeöverföring skulle understiga, det tecknade kapitalet  inklusive de reserver som inte får utdelas enligt lag eller  bolagsordning. Om den icke inbetalda delen av det tecknade  kapitalet inte ingår i tillgångarna enligt balansräkningen,  ska detta belopp dras av från det tecknade kapitalet.
2. Utdelningar eller andra värdeöverföringar till aktieägarna  som skulle överstiga vinsten för det senast avslutade  räkenskapsåret inklusive balanserad vinst och belopp från  reserver som får användas för detta och med avdrag för  balanserad förlust och belopp som enligt lag eller  bolagsordning har avsatts till reserver.
3. Förvärv av egna aktier som företaget gör, inbegripet  aktier som tidigare förvärvats av företaget och innehas av  det samt aktier som förvärvats av personer som agerar i eget  namn men för företagets räkning, om förvärven skulle leda  till att nettotillgångarna understiger det belopp som anges i 
1.
För förvärv av egna aktier ska, utöver det som anges i första  stycket 3, även förutsättningarna i något av leden b-h i  artikel 61.1 i Europaparlamentets och rådets direktiv (EU) 
2017/1132 av den 14 juni 2017 om vissa aspekter av  bolagsrätt, i den ursprungliga lydelsen, vara uppfyllda.
AIF-förvaltaren ska göra sitt yttersta för att förhindra  sådana åtgärder som avses i första stycket.
Första stycket gäller inte nedsättning av aktiekapitalet som  görs för att täcka förlust eller nedsättning som görs för  överföring av medel till reserv som inte får utdelas enligt  lag eller bolagsordning, om reserven efter åtgärden inte  överstiger tio procent av det tecknade kapitalet efter  nedsättningen.
Lag (2018:544)
.
12 kap. Särskilt om specialfonder
Specialfondens rättsliga ställning
1 §
En specialfond kan inte förvärva rättigheter eller ta på sig skyldigheter. Fonden kan inte heller föra talan inför domstol eller någon annan myndighet.
Egendom som ingår i en specialfond får inte utmätas.
Fondandelsägarna svarar inte för förpliktelser som avser fonden.
Lagen (1904:48 s. 1) om samäganderätt ska inte tillämpas på delägarskap i en specialfond.
Förvaltningen av en specialfond
2 §
AIF-förvaltaren företräder andelsägarna i alla frågor som rör en specialfond. AIF-förvaltaren handlar vid förvaltningen av fonden i eget namn och ska därvid ange fondens beteckning.
AIF-förvaltaren får använda tillgångarna i en specialfond för att fullgöra förpliktelser som ingåtts som ett led i förvaltningen av fonden och för att ställa säkerhet för fullgörandet av sådana förpliktelser.
Vid förvaltningen av en specialfond ska AIF-förvaltaren handla uteslutande i fondandelsägarnas gemensamma intresse.
AIF-förvaltaren ska handla oberoende av förvaringsinstitutet.
Fondbestämmelser
3 §
För varje specialfond ska det finnas fondbestämmelser som upprättas av AIF-förvaltaren. För fondbestämmelserna ska 4 kap. 8-9 b §§ lagen (2004:46) om värdepappersfonder tillämpas. Det som anges där om värdepappersfond ska avse specialfond och det som anges om fondbolag ska avse AIF-förvaltare.
4 §
I fondbestämmelserna ska det anges om specialfonden riktar sig till allmänheten eller till en avgränsad krets investerare. I det senare fallet ska kretsen anges.
Fondbestämmelserna ska även innehålla upplysning om
1. i vilka avseenden specialfonden avviker från det som gäller för värdepappersfonder,
2. vilken risknivå som eftersträvas, och
3. vilket riskmått som används.
Fondandelar och inlösen av fondandelar
5 §
För andelar i en specialfond och inlösen av sådana andelar ska 4 kap. 10-14 §§ lagen (2004:46) om värdepappersfonder tillämpas. Det som anges där om
- värdepappersfond ska avse specialfond,
- fondbolag ska avse AIF-förvaltare,
- informationsbroschyr ska avse informationsbroschyr enligt 12 kap. 7 § denna lag,
- faktablad ska avse faktablad enligt 12 kap. 8 § denna lag, samt
- årsberättelsen och halvårsredogörelsen ska avse årsberättelsen och halvårsredogörelsen enligt 12 kap. 10 §
denna lag.
6 §
Fondbestämmelserna för en specialfond får, under förutsättning av Finansinspektionens godkännande, innehålla begränsningar av möjligheten att förvärva fondandelar.
Specialfonder måste vara öppna för inlösen av andelar minst en gång om året.
7 §
Informationsbroschyren för en specialfond ska, utöver  det som anges i 10 kap. 1 §, innehålla fondbestämmelserna för  fonden. Om fonden hänvisar till ett referensvärde som avses i  artikel 3.1.3 i Europaparlamentets och rådets förordning (EU) 
2016/1011 av den 8 juni 2016 om index som används som  referensvärden för finansiella instrument och finansiella  avtal eller för att mäta investeringsfonders resultat, och om  ändring av direktiven 2008/48/EG och 2014/17/EU och  förordning (EU) nr 596/2014, ska informationsbroschyren även  innehålla sådan information som avses i artikel 29.2 i den  förordningen.
I informationsbroschyren och allt annat  marknadsföringsmaterial om specialfonden ska det på en  framträdande plats anges
1. om fondens värde kan variera kraftigt på grund av fondens  sammansättning och de förvaltningsmetoder AIF-förvaltaren  använder sig av, och
2. att fonden är en specialfond.
Lag (2018:2029)
.
8 §
För specialfonder ska det alltid finnas ett aktuellt  faktablad. Faktabladet ska vara ett sådant faktablad som avses  i 10 kap. 2 a §.
Vid marknadsföring till professionella investerare får  faktabladet dock vara ett sådant faktablad som uppfyller  kraven i 10 kap. 2 §. För faktabladet ska även 4 kap. 16 a §  femte stycket lagen (2004:46) om värdepappersfonder tillämpas.  Det som anges där om värdepappersfond ska avse specialfond.
Lag (2022:1726)
.
9 §
För specialfonder ska 4 kap. 17 § lagen (2004:46) om värdepappersfonder tillämpas. Det som anges där om värdepappersfond ska avse specialfond och det som anges om fondbolag ska avse AIF-förvaltare.
Årsberättelse och halvårsredogörelse
10 §
För specialfonder ska, i stället för 10 kap. 4 § och  utöver 10 kap. 5 §, 4 kap. 18 § och 18 a § andra stycket lagen 
(2004:46) om värdepappersfonder tillämpas. Det som anges där  om värdepappersfond ska avse specialfond och det som anges om  fondbolag ska avse AIF-förvaltare.
Lag (2021:107)
.
11 §
För specialfonder ska 4 kap. 20 § första stycket och 
21 § lagen (2004:46) om värdepappersfonder tillämpas. Det som anges där om värdepappersfond ska avse specialfond.
Information om kostnader
12 §
För specialfonder ska bestämmelserna om information om kostnader i 4 kap. 22 och 23 §§ lagen (2004:46) om värdepappersfonder tillämpas. Det som anges där om värdepappersfond ska avse specialfond och det som anges om fondbolag ska avse AIF-förvaltare.
Placeringsbestämmelser
13 §
Finansinspektionen ska vid godkännandet av  fondbestämmelserna för en specialfond pröva om fonden har en  lämplig fördelning av placeringar med hänsyn till de krav som  bör ställas på riskspridning.
För förvaltningen av medlen i en specialfond gäller 5 kap.  lagen (2004:46) om värdepappersfonder, om inte  Finansinspektionen har tillåtit undantag. Derivatinstrument  får dock ha andra underliggande tillgångar än de som anges i 
5 kap. 12 § samma lag, om instrumenten är föremål för handel  på någon finansiell marknad och inte medför en skyldighet att  leverera den underliggande tillgången.
Bestämmelserna i 5 kap. 1, 3-12, 14-22, 24 och 25 §§ lagen om  värdepappersfonder gäller inte för en specialfond som har  auktoriserats som penningmarknadsfond enligt  Europaparlamentets och rådets förordning (EU) 2017/1131.
Lag (2018:544)
.
14 §
Om medel i en specialfond till minst 85 procent av fondens värde ska placeras i andelar i en värdepappersfond eller i en specialfond tillämpas 5 a kap. 5 § första stycket och andra stycket 1-6, 6 § första stycket, 8 §, 9 §, 11-16
§§, 18-20 §§, 22-25 §§, 27 § första och andra styckena, 29 §, 30 § 2, 31 §, 33-37 §§, 38 § första stycket 2 och andra stycket, 39 §, 41-46 §§, 49 § första stycket, 50 och 51 §§, 52 § 1, 53 § samt 54 § 1 och 2 lagen (2004:46) om värdepappersfonder. Det som anges om en värdepappersfond eller en matarfond ska avse specialfonden och det som anges om en mottagarfond ska avse den fond som specialfondens medel placeras i. Hänvisningar till placering enligt 5 a kap. 1 §
lagen om värdepappersfonder ska avse en specialfonds placering enligt denna paragraf.
15 §
En AIF-förvaltare ska för varje specialfond beräkna och till Finansinspektionen redovisa fondens risknivå.
Fusion av specialfonder
16 §
En AIF-förvaltare får, efter tillstånd av Finansinspektionen, lägga samman specialfonder. Tillstånd får även ges till en fusion mellan en eller flera överlåtande specialfonder och en övertagande värdepappersfond.
Bestämmelserna om fusion av värdepappersfonder i 8 kap. 1-16
§§ lagen (2004:46) om värdepappersfonder gäller på motsvarande sätt för en fusion som avses i första stycket.
Det som anges där om värdepappersfond ska avse specialfond och det som anges om fondbolag ska avse AIF-förvaltare.
Delning av specialfonder
17 §
En AIF-förvaltare får, efter tillstånd av  Finansinspektionen, dela en specialfond. Tillstånd till  delning ska lämnas om åtgärden kan anses förenlig med  investerarnas intressen.
En AIF-förvaltare som har fått tillstånd till en delning ska  genast underrätta investerarna om den planerade åtgärden och  Finansinspektionens beslut. Denna information ska också finnas  att tillgå hos AIF-förvaltaren och förvaringsinstitutet. En  delning får genomföras tidigast tre månader från dagen för  Finansinspektionens beslut. Om det kan antas att det ligger i  andelsägarnas intressen eller det annars finns skäl för det  får inspektionen besluta att delningen får genomföras  tidigare.
Lag (2022:1726)
.
Upphörande och överlåtelse av förvaltningen av en specialfond
18 §
För upphörande och överlåtelse av förvaltningen av en specialfond ska 9 kap. lagen (2004:46) om värdepappersfonder tillämpas. Det som anges där om värdepappersfond ska avse specialfond och det som anges om fondbolag ska avse AIF-förvaltare.
Organisation och uppföranderegler för förvaltare av specialfonder
19 §
AIF-förvaltare som förvaltar specialfonder ska, utöver det som anges i 8 kap., ha interna regler och rutiner för att hantera klagomål från fondens investerare och för att hantera etiska frågor som uppkommer i verksamheten. Reglerna ska fastställas av AIF-förvaltarens styrelse.
13 kap. Tillsyn och myndighetssamarbete
Tillsynen och dess omfattning
1 §
Finansinspektionen har tillsyn över AIF-förvaltare som har tillstånd enligt 3 eller 5 kap. eller är registrerade enligt 2 kap. och över förvaringsinstitut.
För svenska AIF-förvaltare och svenska förvaringsinstitut omfattar tillsynen att verksamheten drivs enligt denna lag, andra författningar som reglerar företagets verksamhet, fondbestämmelserna, bolagsordningen eller motsvarande regelverk för en alternativ investeringsfond, företagets bolagsordning, stadgar eller reglemente och interna instruktioner som har sin grund i en författning som reglerar företagets verksamhet.
För AIF-förvaltare och förvaringsinstitut som driver verksamhet från filial i Sverige eller marknadsför eller förvaltar alternativa investeringsfonder i Sverige omfattar tillsynen att företaget följer de lagar och andra författningar som gäller för företagets verksamhet i Sverige samt, när en specialfond förvaltas enligt 5 kap. 2 §, även det som anges i fondbestämmelserna.
Information till Finansinspektionen
2 §
En AIF-förvaltare ska regelbundet informera Finansinspektionen om
1. de marknader där förvaltaren är medlem eller bedriver aktiv handel,
2. de instrument som förvaltaren huvudsakligen handlar med, och
3. varje alternativ investeringsfonds huvudsakliga exponeringar och riskkoncentrationer.
AIF-förvaltaren ska för varje EES-baserad alternativ investeringsfond som förvaltas och för varje alternativ investeringsfond som marknadsförs inom EES informera Finansinspektionen om
1. andelen icke likvida tillgångar i fonden,
2. förändringar i fondens likviditetshantering,
3. fondens riskprofil och riskhanteringssystem,
4. de huvudsakliga kategorier av tillgångar som fonden har investeringar i, och
5. resultatet av genomförda stresstester.
3 §
På begäran av Finansinspektionen ska en AIF-förvaltare till inspektionen lämna
1. en förteckning, som ska uppdateras vid utgången av varje kvartal, över de alternativa investeringsfonder som förvaltaren förvaltar, och
2. årsberättelser för dels de EES-baserade alternativa investeringsfonder som förvaltaren förvaltar, dels de alternativa investeringsfonder som förvaltaren marknadsför inom EES.
4 §
/Upphör att gälla U:den dag regeringen bestämmer/
En AIF-förvaltare som förvaltar alternativa investeringsfonder som i betydande grad använder finansiell hävstång ska för varje sådan fond regelbundet informera Finansinspektionen om den samlade nivån på finansiell hävstång och den finansiella hävstångens sammansättning.
Informationen ska innehålla uppgift om fondens fem mest betydande långivare och om de belopp som lånats från dessa.
Första stycket ska även tillämpas av icke EES-baserade AIF-förvaltare med tillstånd enligt 5 kap. 10-12 §§ att i Sverige marknadsföra alternativa investeringsfonder.
4 §
/Träder i kraft I:den dag regeringen bestämmer/
En AIF-förvaltare som förvaltar alternativa investeringsfonder som i betydande grad använder finansiell hävstång ska för varje sådan fond regelbundet informera Finansinspektionen om den samlade nivån på finansiell hävstång och den finansiella hävstångens sammansättning.
Informationen ska innehålla uppgift om fondens fem mest betydande långivare och om de belopp som lånats från dessa.
Första stycket ska även tillämpas av icke EES-baserade AIF-förvaltare med tillstånd enligt 5 kap. att i Sverige marknadsföra eller förvalta alternativa investeringsfonder.
Lag (2014:797)
.
5 §
Om det behövs för att övervaka risker i det finansiella systemet, får Finansinspektionen begära att en AIF-förvaltare lämnar ytterligare information till inspektionen.
Finansinspektionen ska i så fall informera Europeiska värdepappers- och marknadsmyndigheten.
6 §
AIF-förvaltare ska lämna Finansinspektionen upplysningar om sin verksamhet och därmed sammanhängande omständigheter enligt föreskrifter som meddelats med stöd av denna lag.
AIF-förvaltare och förvaringsinstitut ska, utöver det som anges i första stycket, lämna Finansinspektionen de upplysningar som inspektionen begär.
6 a §
Regeringen eller den myndighet som regeringen bestämmer meddelar föreskrifter om att vissa uppgifter som enligt 6 §
första stycket ska lämnas till Finansinspektionen i stället ska lämnas till Statistiska centralbyrån.
Lag (2014:496)
.
7 §
För övervakningen av att denna lag följs, liksom  kommissionens delegerade förordning, föreskrifter som har  meddelats med stöd av lagen och andra författningar som  reglerar verksamheten, får Finansinspektionen begära att
1. en fysisk eller juridisk person tillhandahåller uppgifter,  handlingar eller annat, och
2. den som förväntas kunna lämna upplysningar i saken kommer  till förhör på tid och plats som inspektionen bestämmer.
Första stycket gäller inte i den utsträckning  uppgiftslämnandet skulle strida mot den i lag reglerade  tystnadsplikten för advokater.
Finansinspektionen får förelägga den som inte följer en  begäran enligt första stycket att fullgöra sin skyldighet.
Lag (2018:544)
.
Myndighetskontroll av värderingsfunktionen
8 §
Om förutsättningarna för extern värdering enligt 8 kap.
12 § andra stycket inte är uppfyllda, får Finansinspektionen kräva att AIF-förvaltaren utser en annan värderare.
Utförs värderingsfunktionen av AIF-förvaltaren internt, får Finansinspektionen besluta att förvaltarens värderingar ska kontrolleras av en utomstående värderare eller, om det är lämpligt, en revisor.
Platsundersökning
9 §
Finansinspektionen får, när det är nödvändigt, genomföra en undersökning hos
1. en AIF-förvaltare som driver verksamhet i Sverige, samt
2. ett förvaringsinstitut.
Finansinspektionen får även genomföra en undersökning hos ett företag som har fått i uppdrag av en AIF-förvaltare som driver verksamhet i Sverige att utföra visst arbete eller vissa funktioner, om det behövs för tillsynen av AIF-förvaltaren.
Samarbete mellan behöriga myndigheter m.m.
10 §
Finansinspektionen ska, i den utsträckning som följer av  Sveriges medlemskap i Europeiska unionen, i sin  tillsynsverksamhet samarbeta och utbyta information med
- andra behöriga myndigheter,
- Europeiska värdepappers- och marknadsmyndigheten,
- Europeiska systemrisknämnden, och
- Europeiska centralbanken.
Lag (2019:734)
.
11 §
Finansinspektionen ska inom ramen för sin befogenhet, efter begäran från en behörig myndighet i ett annat land inom EES, lämna eller kontrollera information som behövs för att den utländska myndigheten ska kunna utöva sin tillsyn enligt direktivet om förvaltare av alternativa investeringsfonder.
Den utländska myndigheten får närvara vid kontroll som utförs av inspektionen.
12 §
Finansinspektionen ska inom ramen för sin befogenhet, efter begäran från en tillsynsmyndighet i ett land utanför EES, lämna eller kontrollera information som behövs för att den utländska myndigheten ska kunna utöva sin tillsyn. Detta gäller dock bara i den utsträckning det följer av ett avtal om samarbete som Finansinspektionen, med stöd av regeringens bemyndigande, har ingått med den utländska myndigheten.
Om en begäran avser rättslig hjälp i brottmål, gäller i stället lagen (2000:562) om internationell rättslig hjälp i brottmål.
13 §
/Upphör att gälla U:den dag regeringen bestämmer/
Finansinspektionen får hänskjuta frågor som rör ett förfarande av en annan behörig myndighet inom EES till Europeiska värdepappers- och marknadsmyndigheten för tvistlösning i de fall som framgår av artiklarna 21.6, 42.1, 45.10, 50.4 och 55 i direktivet om förvaltare av alternativa investeringsfonder.
13 §
/Träder i kraft I:den dag regeringen bestämmer/
Finansinspektionen får hänskjuta frågor som rör ett förfarande av en annan behörig myndighet inom EES till Europeiska värdepappers- och marknadsmyndigheten för tvistlösning i de fall som framgår av artiklarna 21.6, 35.2, 35.15, 37.6, 37.7, 37.8, 37.9, 37.12, 37.19, 40.2, 40.15, 42.1, 45.10, 50.4 och 55 i direktivet om förvaltare av alternativa investeringsfonder.
Lag (2014:797)
.
13 §
/Träder i kraft I:den dag regeringen bestämmer/
Finansinspektionen får hänskjuta frågor som rör ett förfarande av en annan behörig myndighet inom EES till Europeiska värdepappers- och marknadsmyndigheten för tvistlösning i de fall som framgår av artiklarna 21.6, 35.2, 35.15, 37.6, 37.7, 37.8, 37.9, 37.12, 37.19, 40.2, 40.15, 45.10, 50.4 och 55 i direktivet om förvaltare av alternativa investeringsfonder.
Lag (2014:798)
.
Sammankallande av styrelse eller stämma
14 §
Finansinspektionen får sammankalla styrelsen i en svensk AIF-förvaltare som förvaltar specialfonder. Inspektionen får även begära att styrelsen kallar till extra stämma. Om styrelsen inte rättar sig efter en sådan begäran, får inspektionen utfärda kallelsen.
Finansinspektionen får närvara vid en stämma och vid ett sådant styrelsesammanträde som inspektionen har sammankallat samt delta i överläggningarna.
Avgifter till Finansinspektionen
15 §
Finansinspektionen får ta ut avgifter för prövning av  ansökningar, anmälningar och underrättelser enligt
1. denna lag,
2. Europaparlamentets och rådets förordning (EU) nr 345/2013,
3. Europaparlamentets och rådets förordning (EU) nr 346/2013,
4. Europaparlamentets och rådets förordning (EU) 2015/760, och
5. Europaparlamentets och rådets förordning (EU) 2017/1131.
AIF-förvaltare som anges i 1 § ska betala en årlig avgift för
1. Finansinspektionens verksamhet enligt
a) denna lag,
b) Europaparlamentets och rådets förordning (EU) nr 345/2013,
c) Europaparlamentets och rådets förordning (EU) nr 346/2013,
d) Europaparlamentets och rådets förordning (EU) 2015/760,
e) Europaparlamentets och rådets förordning (EU) 2017/1131,
f) Europaparlamentets och rådets förordning (EU) 2019/1156,
g) Europaparlamentets och rådets förordning (EU) 2019/2088,  och
h) Europaparlamentets och rådets förordning (EU) 2020/852,  samt
2. Statistiska centralbyråns verksamhet enligt lagen 
(2014:484) om en databas för övervakning av och tillsyn över  finansmarknaderna.
Skyldigheten att betala en årlig avgift gäller även utländska  AIF-förvaltare som förvaltar sådana alternativa  investeringsfonder som Finansinspektionen har tillsyn över  enligt Europaparlamentets och rådets förordning (EU) 2015/760  och Europaparlamentets och rådets förordning (EU) 2017/1131.
Lag (2022:196)
.
14 kap. Ingripanden
Ingripanden mot svenska AIF-förvaltare och vissa fysiska  personer
1 §
Om en AIF-förvaltare har åsidosatt sina skyldigheter enligt denna lag, andra författningar som reglerar företagets verksamhet, fondbestämmelserna, bolagsordningen eller motsvarande regelverk för en alternativ investeringsfond, företagets bolagsordning, stadgar eller reglemente och interna instruktioner som har sin grund i en författning som reglerar företagets verksamhet, ska Finansinspektionen ingripa.
Finansinspektionen ska då förelägga förvaltaren att inom viss tid begränsa verksamheten i något avseende, minska riskerna i den eller vidta någon annan åtgärd för att komma till rätta med situationen, meddela ett förbud att verkställa beslut eller utfärda en anmärkning. Om överträdelsen är allvarlig, ska förvaltarens tillstånd återkallas. Om det är tillräckligt får varning meddelas.
1 a §
Finansinspektionen ska ingripa mot någon som ingår i en  AIF-förvaltares ledning eller styrelse eller är förvaltarens  verkställande direktör eller motsvarande, eller är ersättare  för någon av dem, om förvaltaren har befunnits ansvarig för  en överträdelse av lagen (2017:630) om åtgärder mot  penningtvätt och finansiering av terrorism eller föreskrifter  som har meddelats med stöd av den lagen.
Ett ingripande enligt första stycket får ske endast om  AIF-förvaltarens överträdelse är allvarlig, upprepad eller  systematisk och personen i fråga uppsåtligen eller av grov  oaktsamhet orsakat överträdelsen.
Ingripande sker genom
1. beslut att personen i fråga under en viss tid, lägst tre  och högst tio år, inte får upprätthålla en funktion som avses  i första stycket i en AIF-förvaltare, eller
2. beslut om sanktionsavgift.
Lag (2017:658)
.
1 b §
Finansinspektionen ska ingripa mot någon som ingår i en  AIF-förvaltares ledning eller styrelse eller är förvaltarens  verkställande direktör eller motsvarande, eller ersättare för  någon av dem, om förvaltaren har åsidosatt sina skyldigheter  enligt någon av artiklarna 5-10, 11.1-11.10,  
12-14, 16.1, 16.2, 17, 18.1, 18.2, 19.1, 19.3, 19.4, 23-25, 
26.1-26.8, 27, 28.1-28.8, 29, 30.1-30.4, 31.12 eller 45 i  Europaparlamentets och rådets förordning (EU) 2022/2554.
Ett ingripande enligt första stycket får ske bara om AIF-
förvaltarens överträdelse är allvarlig och den fysiska  personen i fråga uppsåtligen eller av grov oaktsamhet orsakat  överträdelsen.
Ingripande får ske genom en eller båda av följande sanktioner:
1. beslut att den fysiska personen under en viss tid, lägst  tre och högst tio år, inte får upprätthålla en funktion som  avses i första stycket i en AIF-förvaltare, eller ersättare  för någon av dem, eller
2. beslut om sanktionsavgift.
Lag (2024:1289)
.
2 §
Vid valet av sanktion ska Finansinspektionen ta hänsyn  till hur allvarlig överträdelsen är och hur länge den pågått.  Särskild hänsyn ska tas till överträdelsens art, skador som  uppstått och graden av ansvar.
Finansinspektionen får avstå från ingripande om
1. en överträdelse är ringa eller ursäktlig,
2. AIF-förvaltaren gör rättelse eller om den fysiska personen  verkat för att förvaltaren gör rättelse, eller
3. något annat organ har vidtagit åtgärder mot förvaltaren  eller den fysiska personen och dessa åtgärder bedöms  tillräckliga.
Lag (2017:658)
.
2 a §
I försvårande riktning ska det beaktas om  AIF-förvaltaren tidigare har begått en överträdelse eller om  den fysiska personen tidigare orsakat en sådan överträdelse.  Vid denna bedömning bör särskild vikt fästas vid om  överträdelserna är likartade och den tid som har gått mellan  de olika överträdelserna.
I förmildrande riktning ska det beaktas om
1. förvaltaren eller den fysiska personen i väsentlig  utsträckning genom ett aktivt samarbete har underlättat  Finansinspektionens utredning, och
2. förvaltaren snabbt har upphört med överträdelsen, eller  den fysiska personen snabbt verkat för att överträdelsen ska  upphöra, sedan den anmälts till eller påtalats av  Finansinspektionen.
Lag (2017:658)
.
3 §
Om någon som ingår i ledningen eller styrelsen eller är verkställande direktör eller motsvarande i en AIF-förvaltare med tillstånd enligt 3 kap. 1 §, inte uppfyller de krav som anges i 3 kap. 3 § 4, ska Finansinspektionen återkalla förvaltarens tillstånd. Detta får dock ske bara om inspektionen först har beslutat att påtala för förvaltaren att personen inte uppfyller kraven och han eller hon ändå finns kvar i ledningen eller styrelsen eller som verkställande direktör efter det att en av inspektionen bestämd tid på högst tre månader har gått ut.
I stället för att återkalla tillståndet får Finansinspektionen besluta att en ledningsperson, styrelseledamot eller verkställande direktör inte längre får ha den ställningen. Inspektionen får då förordna en ersättare. Ersättarens uppdrag gäller till dess förvaltaren har utsett en ny ledningsperson, styrelseledamot eller verkställande direktör.
Det som sägs i första och andra styckena om verkställande direktör ska tilllämpas även på en ersättare för verkställande direktör.
4 §
/Upphör att gälla U:den dag regeringen bestämmer/
Finansinspektionen ska återkalla en AIF-förvaltares tillstånd om förvaltaren
1. har fått tillståndet genom att lämna falska uppgifter eller på något annat otillbörligt sätt,
2. inte inom ett år från det att tillstånd beviljades har börjat driva sådan verksamhet som tillståndet avser,
3. har förklarat sig avstå från tillståndet, eller
4. under en sammanhängande tid av sex månader inte har drivit sådan verksamhet som tillståndet avser.
I de fall som avses i första stycket 1, 2 och 4 får i stället varning meddelas om det är tillräckligt.
4 §
/Träder i kraft I:den dag regeringen bestämmer/
Finansinspektionen ska återkalla en AIF-förvaltares tillstånd om förvaltaren
1. har fått tillståndet genom att lämna falska uppgifter eller på något annat otillbörligt sätt,
2. inte inom ett år från det att tillstånd beviljades har börjat driva sådan verksamhet som tillståndet avser,
3. har förklarat sig avstå från tillståndet,
4. under en sammanhängande tid av sex månader inte har drivit sådan verksamhet som tillståndet avser, eller
5. är icke EES-baserad och inte längre har Sverige som referensland.
I de fall som avses i första stycket 1, 2 och 4 får i stället varning meddelas om det är tillräckligt.
Lag (2014:797)
.
5 §
Om en AIF-förvaltares tillstånd återkallas får Finansinspektionen besluta om hur avvecklingen av verksamheten ska ske.
Ett beslut om återkallelse får förenas med förbud att fortsätta verksamheten.
6 §
Innan Finansinspektionen återkallar tillståndet för en AIF-förvaltare som förvaltar alternativa investeringsfonder i ett annat land inom EES, ska inspektionen samråda med den behöriga myndigheten i fondens hemland.
7 §
Finansinspektionen ska omedelbart underrätta behöriga myndigheter i de andra länder inom EES där en AIF-förvaltare marknadsför andelar i en alternativ investeringsfond som förvaltaren förvaltar, när någon åtgärd enligt 1, 3 eller 4 §
har vidtagits mot förvaltaren.
8 §
Om en behörig myndighet har underrättat Finansinspektionen om att en AIF-förvaltare överträtt föreskrifter som gäller i det landet för förvaltaren, får inspektionen vidta de åtgärder som anges i 1-4 §§ mot förvaltaren, om det råder någon omständighet som avses där.
Inspektionen ska underrätta den behöriga myndigheten om vilka åtgärder som vidtas.
Ingripanden mot AIF-förvaltare som förvaltar alternativa  investeringsfonder som inte överstiger vissa tröskelvärden  och mot vissa fysiska personer
9 §
Om en AIF-förvaltare som är registrerad enligt 2 kap. har  åsidosatt sina skyldigheter enligt denna lag, andra  författningar som reglerar företagets verksamhet,  fondbestämmelserna, bolagsordningen eller motsvarande  regelverk för en alternativ investeringsfond, företagets  bolagsordning, stadgar eller reglemente och interna  instruktioner som har sin grund i en författning som reglerar  företagets verksamhet, ska Finansinspektionen ingripa.
Finansinspektionen ska då förelägga förvaltaren att inom viss  tid vidta åtgärder för att komma till rätta med situationen,  meddela ett förbud att verkställa beslut eller utfärda en  anmärkning. Om överträdelsen är allvarlig, ska förvaltaren  avregistreras eller, om det är tillräckligt, varning  meddelas.
Lag (2017:658)
.
9 a §
Finansinspektionen ska ingripa mot någon som ingår i  ledningen eller styrelsen eller är verkställande direktör  eller motsvarande i en AIF-förvaltare som är registrerad  enligt 2 kap., eller är ersättare för någon av dem, om  förvaltaren har befunnits ansvarig för en överträdelse av  lagen (2017:630) om åtgärder mot penningtvätt och  finansiering av terrorism eller föreskrifter som har  meddelats med stöd av den lagen.
Ett ingripande enligt första stycket får ske endast om  AIF-förvaltarens överträdelse är allvarlig, upprepad eller  systematisk och personen i fråga uppsåtligen eller av grov  oaktsamhet orsakat överträdelsen.
Ingripande sker genom
1. beslut att personen i fråga under en viss tid, lägst tre  och högst tio år, inte får upprätthålla en funktion som avses  i första stycket i en AIF-förvaltare, eller
2. beslut om sanktionsavgift.
Lag (2017:658)
.
9 b §
Vid valet av åtgärd eller sanktion enligt 9 eller 9 a §  ska Finansinspektionen ta hänsyn till de omständigheter som  anges i 2 § första stycket och 2 a §.
Finansinspektionen får avstå från ingripande om någon av de  förutsättningar som anges i 2 § andra stycket är uppfyllda.
Lag (2017:658)
.
10 §
En AIF-förvaltare som är registrerad enligt 2 kap. ska avregistreras av Finansinspektionen, om förvaltaren
1. har registrerats genom att lämna falska uppgifter eller på något annat otillbörligt sätt,
2. inte inom ett år från registreringen har börjat driva sådan verksamhet som registreringen avser,
3. har förklarat sig avstå från registreringen, eller
4. under en sammanhängande tid av sex månader inte har drivit sådan verksamhet som registreringen avser.
I de fall som avses i första stycket 1, 2 och 4 får i stället varning meddelas om det är tillräckligt.
Om en AIF-förvaltare avregistreras får Finansinspektionen besluta om hur avvecklingen av verksamheten ska ske.
Ett beslut om avregistrering får förenas med förbud att fortsätta verksamheten.
Sanktionsavgift
11 §
Om en AIF-förvaltare har meddelats beslut om anmärkning  eller varning, får Finansinspektionen besluta att förvaltaren  ska betala en sanktionsavgift. Detta gäller dock inte om  varningen bara omfattar fall som avses i 4 § första stycket 2  eller 4 eller 10 § första stycket 2 eller 4.
Avgiften tillfaller staten.
Lag (2017:658)
.
12 §
Sanktionsavgiften ska fastställas till högst det högsta  av
1. ett belopp motsvarande fem miljoner euro,
2. tio procent av AIF-förvaltarens omsättning närmast  föregående räkenskapsår eller, i förekommande fall när det är  fråga om överträdelse av lagen (2017:630) om åtgärder mot  penningtvätt och finansiering av terrorism eller föreskrifter  som har meddelats med stöd av den lagen, motsvarande  omsättning på koncernnivå, eller
3. två gånger den vinst som förvaltaren gjort till följd av  regelöverträdelsen, om beloppet går att fastställa.
Sanktionsavgiften får inte bestämmas till ett lägre belopp än 
5 000 kronor. Om överträdelsen har skett under förvaltarens  första verksamhetsår eller om uppgifter om omsättningen  annars saknas eller är bristfälliga, får omsättningen  uppskattas.
Lag (2017:658)
.
12 a §
En sanktionsavgift för en fysisk person ska  fastställas till högst det högsta av
1. ett belopp som per den 25 juni 2015 i kronor motsvarade  fem miljoner euro, eller
2. två gånger den vinst som den fysiska personen gjort till  följd av regelöverträdelsen, om beloppet går att  fastställa.
Avgiften tillfaller staten.
Lag (2017:658)
.
13 §
När sanktionsavgiftens storlek beslutas, ska särskild  hänsyn tas till sådana omständigheter som anges i 2 § första  stycket och 2 a § samt till AIF-förvaltarens eller den  fysiska personens finansiella ställning och den vinst som  gjorts till följd av överträdelsen, om den går att  fastställa.
Lag (2017:658)
.
Sanktionsföreläggande
13 a §
Frågor om ingripanden mot fysiska personer enligt 1 a, 
1 b eller 9 a § tas upp av Finansinspektionen genom  sanktionsföreläggande.
Finansinspektionen ska då tillämpa bestämmelserna om  sanktionsföreläggande i 12 kap. 9 a-9 d §§ lagen (2004:46) om  värdepappersfonder.
Lag (2024:1289)
.
Förseningsavgift
14 §
Om en AIF-förvaltare inte i tid lämnar de upplysningar som förvaltaren är skyldig att lämna, får Finansinspektionen besluta att förvaltaren ska betala en förseningsavgift på högst 100 000 kronor.
Avgiften tillfaller staten.
Verkställighet av beslut om sanktionsavgift och  förseningsavgift
15 §
En sanktionsavgift eller förseningsavgift ska betalas  till Finansinspektionen inom trettio dagar efter det att ett  beslut om att ta ut avgiften fått laga kraft eller  sanktionsföreläggandet godkänts eller den längre tid som  anges i beslutet eller föreläggandet.
Lag (2017:658)
.
16 §
Finansinspektionens beslut om sanktionsavgift eller  förseningsavgift får verkställas enligt utsökningsbalkens  bestämmelser, om avgiften inte har betalats inom den tid som  anges i 15 §.
Lag (2017:658)
.
17 §
Om sanktionsavgiften eller förseningsavgiften inte  betalas inom den tid som anges i 15 §, ska Finansinspektionen  lämna den obetalda avgiften för indrivning.
Bestämmelser om indrivning finns i lagen (1993:891) om  indrivning av statliga fordringar m.m.
Lag (2017:658)
.
18 §
En sanktionsavgift eller förseningsavgift som har  beslutats faller bort i den utsträckning verkställighet inte  har skett inom fem år från det att beslutet att ta ut  avgiften fick laga kraft eller sanktionsföreläggandet  godkändes.
Lag (2017:658)
.
Ingripanden mot utländska AIF-förvaltare
19 §
Om en EES-baserad AIF-förvaltare som driver verksamhet i Sverige efter tillstånd eller underrättelse enligt 5 kap.
åsidosätter sina skyldigheter enligt denna lag eller andra författningar som reglerar förvaltarens verksamhet i Sverige eller fondbestämmelserna för en specialfond som förvaltas enligt 5 kap. 2 §, får Finansinspektionen förelägga förvaltaren att göra rättelse.
Om AIF-förvaltaren inte följer föreläggandet, ska Finansinspektionen underrätta behörig myndighet i förvaltarens hemland.
Om rättelse inte sker och detta innebär att investerares intressen i Sverige skadas eller att den finansiella stabiliteten hotas, får Finansinspektionen
1. förelägga förvaltaren att inom viss tid begränsa verksamheten i något avseende, minska riskerna i den eller vidta någon annan åtgärd för att komma till rätta med situationen,
2. meddela ett förbud att verkställa beslut,
3. utfärda en anmärkning,
4. förbjuda förvaltaren att påbörja nya transaktioner i Sverige, eller
5. besluta att förvaltaren inte längre får förvalta en alternativ investeringsfond.
Innan en åtgärd enligt tredje stycket vidtas, ska Finansinspektionen underrätta behörig myndighet i AIF-förvaltarens hemland.
20 §
Om en EES-baserad AIF-förvaltare som driver verksamhet i Sverige med stöd av 5 kap. har fått sitt verksamhetstillstånd återkallat i hemlandet, får Finansinspektionen genast förbjuda förvaltaren att driva verksamhet i Sverige.
21 §
Om Finansinspektionen har skäl att anta att en EES-baserad AIF-förvaltare som driver verksamhet i Sverige med stöd av 5 kap. åsidosätter sina skyldigheter enligt direktivet om förvaltare av alternativa investeringsfonder i annat fall än som avses i 19 §, ska inspektionen underrätta behörig myndighet i förvaltarens hemland.
Om rättelse inte sker och detta innebär att den berörda alternativa investeringsfondens investerares intressen skadas eller att den finansiella stabiliteten eller allmänhetens förtroende för marknaden hotas, får Finansinspektionen
1. förelägga förvaltaren att inom viss tid begränsa verksamheten i något avseende, minska riskerna i den eller vidta någon annan åtgärd för att komma till rätta med situationen,
2. meddela ett förbud att verkställa beslut,
3. utfärda en anmärkning,
4. förbjuda förvaltaren att påbörja nya transaktioner i Sverige, eller
5. besluta att förvaltaren inte längre får förvalta en alternativ investeringsfond.
Innan en åtgärd enligt andra stycket vidtas, ska Finansinspektionen underrätta behörig myndighet i AIF-förvaltarens hemland.
22 §
/Upphör att gälla U:den dag regeringen bestämmer/
Om en icke EES-baserad AIF-förvaltare som driver verksamhet i Sverige med stöd av tillstånd enligt 5 kap.
åsidosätter sina skyldigheter enligt denna lag eller andra författningar som reglerar förvaltarens verksamhet i Sverige, gäller 1 och 2 §§.
Finansinspektionen ska underrätta behörig tillsynsmyndighet i det land där förvaltaren är etablerad om de åtgärder som enligt 1 § har vidtagits med stöd av denna paragraf.
Lag (2014:796)
.
22 §
/Träder i kraft I:den dag regeringen bestämmer/
Om en icke EES-baserad AIF-förvaltare som driver verksamhet i Sverige med stöd av tillstånd enligt 5 kap.
åsidosätter sina skyldigheter enligt denna lag eller andra författningar som reglerar förvaltarens verksamhet i Sverige, gäller 1 och 2 §§.
Om Finansinspektionen har skäl att anse att en icke EES-baserad AIF-förvaltare som driver verksamhet i Sverige efter underrättelse enligt 5 kap. inte borde ha fått tillstånd i sitt referensland enligt direktivet om förvaltare av alternativa investeringsfonder, tillämpas 21 §.
Finansinspektionen ska underrätta behörig tillsynsmyndighet i det land där förvaltaren är etablerad om de åtgärder som enligt 1 § har vidtagits med stöd av denna paragraf.
Lag (2014:797)
.
Ingripande mot den som saknar tillstånd m.m.
23 §
Om någon driver sådan verksamhet som omfattas av denna lag utan att vara berättigad till det, ska Finansinspektionen förelägga den som driver verksamheten att upphöra med den.
Om det är osäkert om lagen är tillämplig på en viss verksamhet, får inspektionen förelägga den som driver verksamheten att lämna de upplysningar om verksamheten som inspektionen behöver för att bedöma om så är fallet.
Ett föreläggande enligt denna paragraf som avser ett utländskt företag får riktas mot såväl företaget som den som i Sverige är verksam för företagets räkning.
Vite
24 §
Ett föreläggande eller förbud enligt denna lag får förenas med vite.
15 kap. Bemyndiganden
1 §
/Upphör att gälla U:den dag regeringen bestämmer/
Regeringen eller den myndighet som regeringen bestämmer  får meddela föreskrifter om vilka uppgifter eller handlingar  som ska ingå i
1. en anmälan för registrering enligt 2 kap. 3 §,
2. en underrättelse enligt 2 kap. 4 §,
3. en ansökan om tillstånd enligt 3 kap. 2 §,
4. en ansökan om tillstånd enligt 3 kap. 2 a §,
5. en ansökan om tillstånd att förvalta en alternativ  investeringsfond enligt 3 kap. 1 §, 5 kap. 2 § och 6 kap. 
7 §,
6. en ansökan om tillstånd till marknadsföring enligt 4 kap. 
2-5 och 8 §§ samt 5 kap. 5-7 och 10-12 §§,
7. en anmälan om väsentlig ändring enligt 3 kap. 10 §, 4 kap. 
11 §, 5 kap. 9 § och 6 kap. 6 och 7 §§, samt
8. en verksamhetsplan enligt 3 kap. 5 §, 4 kap. 9 § samt 6  kap. 1 och 3 §§.
Lag (2017:1147)
.
1 §
/Träder i kraft I:den dag regeringen bestämmer/
Regeringen eller den myndighet som regeringen bestämmer  får meddela föreskrifter om vilka uppgifter eller handlingar  som ska ingå i
1. en anmälan för registrering enligt 2 kap. 3 §,
2. en underrättelse enligt 2 kap. 4 §,
3. en ansökan om tillstånd enligt 3 kap. 2 §,
4. en ansökan om tillstånd enligt 3 kap. 2 a §,
5. en ansökan om tillstånd att förvalta en alternativ  investeringsfond enligt 3 kap. 1 §, 5 kap. 2 § och 6 kap. 
7 §,
6. en ansökan om tillstånd till marknadsföring enligt 4 kap. 
2-5 §§ samt 5 kap. 6, 7, 11 och 12 §§,
7. en anmälan om väsentlig ändring enligt 3 kap. 10 §, 4 kap. 
11 §, 5 kap. 9 § och 6 kap. 6 och 7 §§, samt
8. en verksamhetsplan enligt 3 kap. 5 §, 4 kap. 9 § samt 6  kap. 1 och 3 §§.
Lag (2017:1149)
.
2 §
/Upphör att gälla U:den dag som regeringen bestämmer/
Regeringen eller den myndighet som regeringen bestämmer  får meddela föreskrifter om
1. vilka åtgärder en AIF-förvaltare ska vidta för att uppfylla  de krav som följer av 3 kap. 2 § tredje stycket,
2. vilka åtgärder en AIF-förvaltare ska vidta om förvaltaren  tar emot medel med redovisningsskyldighet enligt 3 kap. 2 a §,
3. vad en AIF-förvaltare ska iaktta för att uppfylla  skyldigheterna i 4 kap. 2 § första stycket 4 och 3 § andra  stycket och 5 kap. 5 § tredje stycket,
4. hur en AIF-förvaltare ska lämna uppgifter enligt 4 kap. 
5 c § och 6 kap. 2 c § första stycket och hur den sonderande  marknadsföringen ska dokumenteras enligt 4 kap. 5 b § första  stycket 3 och 6 kap. 2 b § första stycket,
5. tillhandahållande av information om de uppgifter som utförs  genom sådana funktioner som avses i 5 kap. 2 § andra  stycket 4, 6 § första stycket och 11 § första stycket 1,
6. på vilket språk en AIF-förvaltare ska tillhandahålla  funktionerna i 5 kap. 2 § andra stycket 4, 6 § första stycket  och 11 § första stycket 1,
7. hur en AIF-förvaltare ska offentliggöra avsikten att  upphöra med marknadsföring enligt 5 kap. 7 a § första  stycket 2,
8. hur medel för distanskommunikation får användas när en AIF-
förvaltare som efter en anmälan enligt 5 kap. 7 a § har  upphört med marknadsföring i Sverige av andelar eller aktier i  en alternativ investeringsfond ska tillhandahålla kvarvarande  andels- eller aktieägare i fonden här i landet information  enligt 5 kap. 7 c § första stycket,
9. vilka poster som får räknas in i startkapitalet och  kapitalbasen enligt 7 kap. 1-4 §§,
10. vilka åtgärder en AIF-förvaltare ska vidta för att  uppfylla de krav som följer av 8 kap. 1 a §,
11. vilka uppgifter som ska ingå i en underrättelse enligt 
8 kap. 14 § och i en ansökan om godkännande enligt 8 kap. 
16 §, samt vilken information och vilka handlingar som  samtidigt ska lämnas till Finansinspektionen,
12. en AIF-förvaltares ersättningssystem och vad förvaltaren  ska iaktta för att uppfylla villkoren enligt 8 kap. 22 §,
13. hur uppgifter enligt 8 kap. 25 § första stycket ska  lämnas,
14. vilka uppgifter som ska ingå i en informationsbroschyr  enligt 10 kap. 1 § och 12 kap. 7 §,
15. vilka uppgifter som ska ingå i ett faktablad enligt 
10 kap. 2 § och 12 kap. 8 §,
16. tillhandahållande av informationsbroschyr och faktablad  enligt 10 kap. 3 §,
17. hur volatiliteten i skillnaden mellan fondens avkastning  och jämförelseindexets avkastning enligt 10 kap. 14 § ska  beräknas,
18. hur informationen enligt 10 kap. 16 § ska presenteras,
19. vilka uppgifter som ska ingå i underrättelser enligt 
11 kap. 4, 5 och 7 §§ samt vilken information och vilka  handlingar som samtidigt ska lämnas till Finansinspektionen,
20. vad AIF-förvaltaren ska iaktta för att uppfylla  bestämmelserna i 12 kap. 3 §,
21. innehåll i årsberättelser och halvårsredogörelser enligt 
12 kap. 10 §,
22. kriterier för de finansiella tillgångar som medel i en  specialfond får placeras i, vilka tekniker och instrument en  AIF-förvaltare får använda samt villkor och gränser för sådan  användning, det system för riskhantering som en AIF-förvaltare  som förvaltar specialfonder ska ha och beräkning av  exponeringar enligt 12 kap. 13 §,
23. på vilket sätt underrättelse ska lämnas, vilka fel och  försummelser som ska rapporteras till Finansinspektionen samt  förutsättningar för överföring av finansiella instrument och  förvaltning enligt 12 kap. 14 §,
24. hur beräkning och redovisning av en specialfonds risknivå  ska utföras enligt 12 kap. 15 §,
25. vilken information som ska lämnas till andelsägare, hur  den ska utformas, på vilket sätt den ska tillhandahållas och  vad som ska bifogas informationen enligt 12 kap. 16 §,
26. vad som vid förvaltning av specialfonder ska iakttas för  att uppfylla skyldigheterna i 12 kap. 19 §,
27. vilka upplysningar AIF-förvaltare ska lämna till  Finansinspektionen enligt 13 kap. 6 §,
28. avgifter enligt 13 kap. 15 §, samt
29. på vilket språk handlingar som avses i denna lag ska  upprättas.
Lag (2022:196)
.
2 §
/Träder i kraft I:den dag regeringen bestämmer/
Regeringen eller den myndighet som regeringen bestämmer  får meddela föreskrifter om
1. vilka åtgärder en AIF-förvaltare ska vidta för att uppfylla  de krav som följer av 3 kap. 2 § tredje stycket,
2. vilka åtgärder en AIF-förvaltare ska vidta om förvaltaren  tar emot medel med redovisningsskyldighet enligt 3 kap. 2 a §,
3. vad en AIF-förvaltare ska iaktta för att uppfylla  skyldigheterna i 4 kap. 2 § första stycket 4 och 8 § tredje  stycket och 5 kap. 5 § tredje stycket,
4. hur en AIF-förvaltare ska lämna uppgifter enligt 4 kap. 
5 c § och 6 kap. 2 c § första stycket och hur den sonderande  marknadsföringen ska dokumenteras enligt 4 kap. 5 b § första  stycket 3 och 6 kap. 2 b § första stycket,
5. tillhandahållande av information om de uppgifter som utförs  genom sådana funktioner som avses i 5 kap. 2 § andra stycket 
4, 6 § första stycket och 11 § första stycket 1,
6. på vilket språk en AIF-förvaltare ska tillhandahålla  funktionerna i 5 kap. 2 § andra stycket 4, 6 § första stycket  och 11 § första stycket 1,
7. hur en AIF-förvaltare ska offentliggöra avsikten att  upphöra med marknadsföring enligt 5 kap. 7 a § första stycket 
2,
8. hur medel för distanskommunikation får användas när en AIF-
förvaltare som efter en anmälan enligt 5 kap. 7 a § har  upphört med marknadsföring i Sverige av andelar eller aktier i  en alternativ investeringsfond ska tillhandahålla kvarvarande  andels- eller aktieägare i fonden här i landet information  enligt 5 kap. 7 c § första stycket,
9. vilka poster som får räknas in i startkapitalet och  kapitalbasen enligt 7 kap. 1-4 §§,
10. vilka åtgärder en AIF-förvaltare ska vidta för att  uppfylla de krav som följer av 8 kap. 1 a §,
11. vilka uppgifter som ska ingå i en underrättelse enligt 
8 kap. 14 § och i en ansökan om godkännande enligt 8 kap. 
16 §, samt vilken information och vilka handlingar som  samtidigt ska lämnas till Finansinspektionen,
12. en AIF-förvaltares ersättningssystem och vad förvaltaren  ska iaktta för att uppfylla villkoren enligt 8 kap. 22 §,
13. hur uppgifter enligt 8 kap. 24 a § första stycket och 25 §  första stycket ska lämnas,
14. vilka uppgifter som ska ingå i en informationsbroschyr  enligt 10 kap. 1 § och 12 kap. 7 §,
15. vilka uppgifter som ska ingå i ett faktablad enligt 
10 kap. 2 § och 12 kap. 8 §,
16. tillhandahållande av informationsbroschyr och faktablad  enligt 10 kap. 3 §,
17. hur volatiliteten i skillnaden mellan fondens avkastning  och jämförelseindexets avkastning enligt 10 kap. 14 § ska  beräknas,
18. hur informationen enligt 10 kap. 16 § ska presenteras,
19. vilka uppgifter som ska ingå i underrättelser enligt 
11 kap. 4, 5 och 7 §§ samt vilken information och vilka  handlingar som samtidigt ska lämnas till Finansinspektionen,
20. vad AIF-förvaltaren ska iaktta för att uppfylla  bestämmelserna i 12 kap. 3 §,
21. innehåll i årsberättelser och halvårsredogörelser enligt 
12 kap. 10 §,
22. kriterier för de finansiella tillgångar som medel i en  specialfond får placeras i, vilka tekniker och instrument en  AIF-förvaltare får använda samt villkor och gränser för sådan  användning, det system för riskhantering som en AIF-förvaltare  som förvaltar specialfonder ska ha och beräkning av  exponeringar enligt 12 kap. 13 §,
23. på vilket sätt underrättelse ska lämnas, vilka fel och  försummelser som ska rapporteras till Finansinspektionen samt  förutsättningar för överföring av finansiella instrument och  förvaltning enligt 12 kap. 14 §,
24. hur beräkning och redovisning av en specialfonds risknivå  ska utföras enligt 12 kap. 15 §,
25. vilken information som ska lämnas till andelsägare, hur  den ska utformas, på vilket sätt den ska tillhandahållas och  vad som ska bifogas informationen enligt 12 kap. 16 §,
26. vad som vid förvaltning av specialfonder ska iakttas för  att uppfylla skyldigheterna i 12 kap. 19 §,
27. vilka upplysningar AIF-förvaltare ska lämna till  Finansinspektionen enligt 13 kap. 6 §,
28. avgifter enligt 13 kap. 15 §, och
29. på vilket språk handlingar som avses i denna lag ska  upprättas.
Lag (2025:190)
.
2 §
/Träder i kraft I:den dag regeringen bestämmer/
Regeringen eller den myndighet som regeringen bestämmer  får meddela föreskrifter om
1. vilka åtgärder en AIF-förvaltare ska vidta för att uppfylla  de krav som följer av 3 kap. 2 § tredje stycket,
2. vilka åtgärder en AIF-förvaltare ska vidta om förvaltaren  tar emot medel med redovisningsskyldighet enligt 3 kap. 2 a §,
3. vad en AIF-förvaltare ska iaktta för att uppfylla  skyldigheterna i 4 kap. 2 § första stycket 4,
4. hur en AIF-förvaltare ska lämna uppgifter enligt 4 kap. 
5 c § och 6 kap. 2 c § första stycket och hur den sonderande  marknadsföringen ska dokumenteras enligt 4 kap. 5 b § första  stycket 3 och 6 kap. 2 b § första stycket,
5. tillhandahållande av information om de uppgifter som utförs  genom sådana funktioner som avses i 5 kap. 2 § andra stycket 
4, 6 § första stycket och 11 § första stycket 1,
6. på vilket språk en AIF-förvaltare ska tillhandahålla  funktionerna i 5 kap. 2 § andra stycket 4, 6 § första stycket  och 11 § första stycket 1,
7. hur en AIF-förvaltare ska offentliggöra avsikten att  upphöra med marknadsföring enligt 5 kap. 7 a § första stycket 
2,
8. hur medel för distanskommunikation får användas när en AIF-
förvaltare som efter en anmälan enligt 5 kap. 7 a § har  upphört med marknadsföring i Sverige av andelar eller aktier i  en alternativ investeringsfond ska tillhandahålla kvarvarande  andels- eller aktieägare i fonden här i landet information  enligt 5 kap. 7 c § första stycket,
9. vilka poster som får räknas in i startkapitalet och  kapitalbasen enligt 7 kap. 1-4 §§,
10. vilka åtgärder en AIF-förvaltare ska vidta för att  uppfylla de krav som följer av 8 kap. 1 a §,
11. vilka uppgifter som ska ingå i en underrättelse enligt 
8 kap. 14 § och i en ansökan om godkännande enligt 8 kap. 
16 §, samt vilken information och vilka handlingar som  samtidigt ska lämnas till Finansinspektionen,
12. en AIF-förvaltares ersättningssystem och vad förvaltaren  ska iaktta för att uppfylla villkoren enligt 8 kap. 22 §,
13. hur uppgifter enligt 8 kap. 24 a § första stycket och 25 §  första stycket ska lämnas,
14. vilka uppgifter som ska ingå i en informationsbroschyr  enligt 10 kap. 1 § och 12 kap. 7 §,
15. vilka uppgifter som ska ingå i ett faktablad enligt 
10 kap. 2 § och 12 kap. 8 §,
16. tillhandahållande av informationsbroschyr och faktablad  enligt 10 kap. 3 §,
17. hur volatiliteten i skillnaden mellan fondens avkastning  och jämförelseindexets avkastning enligt 10 kap. 14 § ska  beräknas,
18. hur informationen enligt 10 kap. 16 § ska presenteras,
19. vilka uppgifter som ska ingå i underrättelser enligt 
11 kap. 4, 5 och 7 §§ samt vilken information och vilka  handlingar som samtidigt ska lämnas till Finansinspektionen,
20. vad AIF-förvaltaren ska iaktta för att uppfylla  bestämmelserna i 12 kap. 3 §,
21. innehåll i årsberättelser och halvårsredogörelser enligt 
12 kap. 10 §,
22. kriterier för de finansiella tillgångar som medel i en  specialfond får placeras i, vilka tekniker och instrument en  AIF-förvaltare får använda samt villkor och gränser för sådan  användning, det system för riskhantering som en AIF-förvaltare  som förvaltar specialfonder ska ha och beräkning av  exponeringar enligt 12 kap. 13 §,
23. på vilket sätt underrättelse ska lämnas, vilka fel och  försummelser som ska rapporteras till Finansinspektionen samt  förutsättningar för överföring av finansiella instrument och  förvaltning enligt 12 kap. 14 §,
24. hur beräkning och redovisning av en specialfonds risknivå  ska utföras enligt 12 kap. 15 §,
25. vilken information som ska lämnas till andelsägare, hur  den ska utformas, på vilket sätt den ska tillhandahållas och  vad som ska bifogas informationen enligt 12 kap. 16 §,
26. vad som vid förvaltning av specialfonder ska iakttas för  att uppfylla skyldigheterna i 12 kap. 19 §,
27. vilka upplysningar AIF-förvaltare ska lämna till  Finansinspektionen enligt 13 kap. 6 §,
28. avgifter enligt 13 kap. 15 §, och
29. på vilket språk handlingar som avses i denna lag ska  upprättas.
Lag (2025:191)
.
2 §
Regeringen eller den myndighet som regeringen bestämmer  får meddela föreskrifter om
1. vilka åtgärder en AIF-förvaltare ska vidta för att uppfylla  de krav som följer av 3 kap. 2 § tredje stycket,
2. vilka åtgärder en AIF-förvaltare ska vidta om förvaltaren  tar emot medel med redovisningsskyldighet enligt 3 kap. 2 a §,
3. vad en AIF-förvaltare ska iaktta för att uppfylla  skyldigheterna i 4 kap. 2 § första stycket 4 och 3 § andra  stycket och 5 kap. 5 § tredje stycket,
4. hur en AIF-förvaltare ska lämna uppgifter enligt 4 kap. 
5 c § och 6 kap. 2 c § första stycket och hur den sonderande  marknadsföringen ska dokumenteras enligt 4 kap. 5 b § första  stycket 3 och 6 kap. 2 b § första stycket,
5. tillhandahållande av information om de uppgifter som utförs  genom sådana funktioner som avses i 5 kap. 2 § andra  stycket 4, 6 § första stycket och 11 § första stycket 1,
6. på vilket språk en AIF-förvaltare ska tillhandahålla  funktionerna i 5 kap. 2 § andra stycket 4, 6 § första stycket  och 11 § första stycket 1,
7. hur en AIF-förvaltare ska offentliggöra avsikten att  upphöra med marknadsföring enligt 5 kap. 7 a § första stycket 
2,
8. hur medel för distanskommunikation får användas när en AIF-
förvaltare som efter en anmälan enligt 5 kap. 7 a § har  upphört med marknadsföring i Sverige av andelar eller aktier i  en alternativ investeringsfond ska tillhandahålla kvarvarande  andels- eller aktieägare i fonden här i landet information  enligt 5 kap. 7 c § första stycket,
9. vilka poster som får räknas in i startkapitalet och  kapitalbasen enligt 7 kap. 1-4 §§,
10. vilka åtgärder en AIF-förvaltare ska vidta för att  uppfylla de krav som följer av 8 kap. 1 a §,
11. vilka uppgifter som ska ingå i en underrättelse enligt 
8 kap. 14 § och i en ansökan om godkännande enligt 8 kap. 
16 §, samt vilken information och vilka handlingar som  samtidigt ska lämnas till Finansinspektionen,
12. en AIF-förvaltares ersättningssystem och vad förvaltaren  ska iaktta för att uppfylla villkoren enligt 8 kap. 22 §,
13. hur uppgifter enligt 8 kap. 24 a § första stycket och 25 §  första stycket ska lämnas,
14. vilka uppgifter som ska ingå i en informationsbroschyr  enligt 10 kap. 1 § och 12 kap. 7 §,
15. vilka uppgifter som ska ingå i ett faktablad enligt 
10 kap. 2 § och 12 kap. 8 §,
16. tillhandahållande av informationsbroschyr och faktablad  enligt 10 kap. 3 §,
17. hur volatiliteten i skillnaden mellan fondens avkastning  och jämförelseindexets avkastning enligt 10 kap. 14 § ska  beräknas,
18. hur informationen enligt 10 kap. 16 § ska presenteras,
19. vilka uppgifter som ska ingå i underrättelser enligt 
11 kap. 4, 5 och 7 §§ samt vilken information och vilka  handlingar som samtidigt ska lämnas till Finansinspektionen,
20. vad AIF-förvaltaren ska iaktta för att uppfylla  bestämmelserna i 12 kap. 3 §,
21. innehåll i årsberättelser och halvårsredogörelser enligt 
12 kap. 10 §,
22. kriterier för de finansiella tillgångar som medel i en  specialfond får placeras i, vilka tekniker och instrument en  AIF-förvaltare får använda samt villkor och gränser för sådan  användning, det system för riskhantering som en AIF-förvaltare  som förvaltar specialfonder ska ha och beräkning av  exponeringar enligt 12 kap. 13 §,
23. på vilket sätt underrättelse ska lämnas, vilka fel och  försummelser som ska rapporteras till Finansinspektionen samt  förutsättningar för överföring av finansiella instrument och  förvaltning enligt 12 kap. 14 §,
24. hur beräkning och redovisning av en specialfonds risknivå  ska utföras enligt 12 kap. 15 §,
25. vilken information som ska lämnas till andelsägare, hur  den ska utformas, på vilket sätt den ska tillhandahållas och  vad som ska bifogas informationen enligt 12 kap. 16 §,
26. vad som vid förvaltning av specialfonder ska iakttas för  att uppfylla skyldigheterna i 12 kap. 19 §,
27. vilka upplysningar AIF-förvaltare ska lämna till  Finansinspektionen enligt 13 kap. 6 §,
28. avgifter enligt 13 kap. 15 §, samt
29. på vilket språk handlingar som avses i denna lag ska  upprättas.
Lag (2025:185)
.
3 §
Regeringen eller den myndighet som regeringen bestämmer  får meddela föreskrifter om
1. utformningen och tillämpningen av metoder för justerat  fondandelsvärde enligt 4 kap. 10 b § lagen (2004:46) om  värdepappersfonder, och
2. vilka krav en AIF-förvaltare som förvaltar en specialfond  ska uppfylla när förvaltaren enligt 12 kap. 5 § denna lag  beräknar och använder ett justerat fondandelsvärde.
Lag (2023:235)
.
16 kap. Överklagande
1 §
Finansinspektionens beslut enligt 13 kap. 14 § samt 
14 kap. 13 a § och 23 § andra stycket får inte överklagas.
Andra beslut av Finansinspektionen enligt denna lag får  överklagas till allmän förvaltningsdomstol.
Prövningstillstånd krävs vid överklagande till  kammarrätten.
Finansinspektionen får bestämma att ett beslut om förbud,  föreläggande eller återkallelse ska gälla omedelbart.
Lag (2018:853)
.
2 §
/Upphör att gälla U:den dag regeringen bestämmer/
Om Finansinspektionen i ett ärende om tillstånd enligt 3 kap. 1 § första stycket inte meddelar beslut inom sex månader från det att ansökan gavs in, ska inspektionen underrätta sökanden om skälen för detta. Sökanden får därefter begära förklaring av domstol att ärendet onödigt uppehålls.
Om Finansinspektionen inte lämnar över en underrättelse som avses i 6 kap. 2 § första stycket 2 till behörig myndighet i utlandet inom den tid som anges i paragrafen från det att underrättelsen togs emot och inte heller inom samma tid meddelar beslut enligt fjärde stycket 2 samma paragraf, ska inspektionen underrätta sökanden om skälen för detta.
Sökanden får därefter begära förklaring av domstol att ärendet onödigt uppehålls.
En begäran om en förklaring som avses i första eller andra stycket ska göras hos allmän förvaltningsdomstol.
Prövningstillstånd krävs vid överklagande till kammarrätten.
Om Finansinspektionen inte har meddelat ett beslut som avses i första stycket inom sex månader från det att en förklaring har lämnats, ska ansökan anses ha avslagits. Om en underrättelse som avses i andra stycket inte har lämnats över inom två månader från det att en förklaring har lämnats, ska beslut enligt 6 kap. 2 § fjärde stycket 2 anses ha meddelats.
2 §
/Träder i kraft I:den dag regeringen bestämmer/
Om Finansinspektionen i ett ärende om tillstånd enligt 3 kap. 1 § första stycket eller 5 kap. 10 a § andra stycket inte meddelar beslut inom sex månader från det att ansökan gavs in, ska inspektionen underrätta sökanden om skälen för detta. Sökanden får därefter begära förklaring av domstol att ärendet onödigt uppehålls.
Om Finansinspektionen inte lämnar över en underrättelse som avses i 6 kap. 2 § första stycket 2 till behörig myndighet i utlandet inom den tid som anges i paragrafen från det att underrättelsen togs emot och inte heller inom samma tid meddelar beslut enligt fjärde stycket 2 samma paragraf, ska inspektionen underrätta sökanden om skälen för detta.
Sökanden får därefter begära förklaring av domstol att ärendet onödigt uppehålls.
En begäran om en förklaring som avses i första eller andra stycket ska göras hos allmän förvaltningsdomstol.
Prövningstillstånd krävs vid överklagande till kammarrätten.
Om Finansinspektionen inte har meddelat ett beslut som avses i första stycket inom sex månader från det att en förklaring har lämnats, ska ansökan anses ha avslagits. Om en underrättelse som avses i andra stycket inte har lämnats över inom två månader från det att en förklaring har lämnats, ska beslut enligt 6 kap. 2 § fjärde stycket 2 anses ha meddelats.
Lag (2014:797)
.
3 §
Om Finansinspektionen i ett ärende om registrering enligt  artikel 14 eller 14a i Europaparlamentets och rådets  förordning (EU) nr 345/2013 eller artikel 15 eller 15a i  Europaparlamentets och rådets förordning (EU) nr 346/2013 inte  meddelar beslut inom två månader från det att ansökan gavs in,  ska inspektionen underrätta sökanden om skälen för detta.  Sökanden får därefter begära förklaring av domstol att ärendet  onödigt uppehålls.
En begäran om förklaring ska göras hos allmän  förvaltningsdomstol. Prövningstillstånd krävs vid överklagande  till kammarrätten.
Om Finansinspektionen inte har meddelat beslut som avses i  första stycket inom två månader från det att en förklaring har  lämnats, ska ansökan anses ha avslagits.
Lag (2019:422)
.
Övergångsbestämmelser
2013:561
1. Denna lag träder i kraft den 22 juli 2013.
2. En AIF-förvaltare som vid ikraftträdandet av denna lag driver verksamhet som är tillståndspliktig enligt denna lag ska senast den 22 juli 2014 ansöka om tillstånd hos Finansinspektionen. AIF-förvaltaren får, om en ansökan om tillstånd har getts in till inspektionen senast nämnda dag, fortsätta att driva denna verksamhet till dess att ansökan har prövats slutligt. Om tillstånd vägras, ska AIF-förvaltaren upphöra med verksamheten.
3. En AIF-förvaltare som förvaltar portföljer av alternativa investeringsfonder vars sammanlagda tillgångar inte överstiger de tröskelvärden som anges i 2 kap. 2 § ska senast den 22 juli 2014 anmäla sig för registrering eller ansöka om tillstånd som AIF-förvaltare hos Finansinspektionen.
AIF-förvaltaren får, om en anmälan om registrering eller en ansökan om tillstånd har getts in till inspektionen senast nämnda dag, fortsätta att driva denna verksamhet till dess att anmälan eller ansökan har prövats slutligt. Om registrering vägras, ska AIF-förvaltaren upphöra med verksamheten.
4. Om andelar eller aktier i en alternativ investeringsfond omfattas av ett prospekt som har godkänts av Finansinspektionen eller en behörig myndighet i ett annat land inom EES, och inspektionen har fått ett intyg om detta, och offentliggjorts före den 22 juli 2013, ska 4 kap. 2 och 6-11 §§ inte tillämpas vid marknadsföring av andelarna eller aktierna under prospektets giltighetstid.
5. Om andelar eller aktier i en alternativ investeringsfond omfattas av ett prospekt som har utarbetats och offentliggjorts i enlighet med Europaparlamentets och rådets direktiv 2003/71/EG av den 4 november 2003 om de prospekt som ska offentliggöras när värdepapper erbjuds till allmänheten eller tas upp till handel och om ändring av direktiv 2001/34/EG före den 22 juli 2013, ska 6 kap. 1-6 §§ inte tillämpas vid marknadsföring av andelarna eller aktierna under prospektets giltighetstid.
6. En AIF-förvaltare som vid ikraftträdandet av denna lag förvaltar slutna alternativa investeringsfonder, får fortsätta att förvalta fonderna utan tillstånd som AIF-förvaltare enligt denna lag, om fonderna inte gör några ytterligare investeringar efter det datumet.
7. En AIF-förvaltare som vid ikraftträdandet av denna lag förvaltar slutna alternativa investeringsfonder där teckningstiden för investerarna löpte ut före den 22 juli 2011 och som har upprättats för en tidsperiod som löper ut senast tre år efter den 22 juli 2013, får fortsätta att förvalta fonderna utan tillstånd som AIF-förvaltare enligt denna lag. AIF-förvaltaren ska dock tillämpa 10 kap. 4-7 §§
och, i förekommande fall, 11 kap.
8. För en svensk alternativ investeringsfond som inte är en specialfond eller en alternativ investeringsfond som inte är reglerad och förvaltas av en svensk AIF-förvaltare får Finansinspektionen, fram till den 22 juli 2017, tillåta att ett kreditinstitut med säte i ett land inom EES utses som förvaringsinstitut även om fonden är etablerad i ett annat land inom EES än det land där förvaringsinstitutet har sitt säte.
2016:440
1. Denna lag träder i kraft den 17 juni 2016.
2. För ett uppdrag som revisor som vid ikraftträdandet har  innehafts i mer än tre år ska den tid som anges i 8 kap. 2 b 
§ andra stycket första meningen räknas från den ordinarie  stämma som hållits tre år före ikraftträdandet. Om  AIF-förvaltaren inte enligt lag är skyldig att hålla stämma,  ska tiden i stället räknas från den 17 juni 2013.
2017:658
1. Denna lag träder i kraft den 1 augusti 2017.
2. Äldre bestämmelser gäller för överträdelser som inträffat  före ikraftträdandet.
2017:1147
1. Denna lag träder i kraft den 1 januari 2018.
2. Bestämmelserna i 10 kap. 11 § tredje och fjärde styckena  tillämpas första gången i fråga om årsberättelsen för det  räkenskapsår som inleds närmast efter den 31 december 2017.
2018:544
1. Denna lag träder i kraft den 1 juli 2018 i fråga om 8 kap. 
1 a § och 15 kap. 2 § och i övrigt den 21 juli 2018.
2. En AIF-förvaltare som den 21 juli 2018 har tillstånd  enligt 3 kap. 1 § eller 5 kap. 2 § att förvalta en alternativ  investeringsfond för vilken det även krävs auktorisation  enligt Europaparlamentets och rådets förordning (EU) 2017/
1131, får fortsätta förvalta fonden till och med den 21  januari 2019. För att fortsätta förvalta fonden efter det  datumet krävs auktorisation enligt den förordningen. Om  en ansökan om auktorisation har getts in till  Finansinspektionen senast den 21 januari 2019, får  AIF-förvaltaren dock fortsätta förvalta fonden till dess att  ansökan har prövats slutligt.
2019:291
1. Denna lag träder i kraft den 10 juni 2019.
2. Årliga redogörelser enligt 8 kap. 27 b § och 10 kap. 12 §  ska lämnas första gången 2020.
3. Bestämmelserna i 10 kap. 6 a § ska tillämpas första gången  för den årsberättelse som ska lämnas 2020.
2019:541
1. Denna lag träder i kraft den 1 januari 2020.
2. Bestämmelserna i 10 kap. 16 § tillämpas i fråga om  årsberättelsen första gången för det räkenskapsår som inleds  närmast efter den 31 december 2019.
2021:107
1. Denna lag träder i kraft den 10 mars 2021.
2. Den upphävda 10 kap. 11 § ska fortfarande gälla för  information i en årsberättelse som lämnas före den 1 januari 
2023.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.