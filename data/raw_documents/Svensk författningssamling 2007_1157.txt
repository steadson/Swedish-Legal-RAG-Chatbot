Title: Lag (2007:1157) om yrkesförarkompetens
SFS Number: Svensk författningssamling 2007:1157
URL: https://www.riksdagen.se/sv/dokument-och-lagar/dokument/svensk-forfattningssamling/lag-20071157-om-yrkesforarkompetens_sfs-2007-1157/
Source Link: http://rkrattsbaser.gov.se/sfst?bet=2007:1157
Amendment Register Link: http://rkrattsbaser.gov.se/sfsr?bet=2007:1157
Ministry/Authority: Landsbygds- och infrastrukturdepartementet RSIB TM
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2024:412"}

==================================================

Lag (2007:1157) om yrkesförarkompetens
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1157
Departement/myndighet
:   
Landsbygds- och infrastrukturdepartementet RSIB TM
Utfärdad
:   
2007-11-29
Ändrad
:   
t.o.m. SFS 2024:412
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Inledande bestämmelser
2 kap. Tillämpningsområde
3 kap. Förarkrav
4 kap. Grundläggande kompetens
5 kap. Fortbildning
6 kap. Yrkeskompetensbevis m.m.
7 kap. Utbildningsort
8 kap. Utbildning för yrkesförarkompetens
9 kap. Tillsyn
10 kap. Återkallelse m.m.
11 kap. Ansvarsbestämmelser
12 kap. Överklagande
13 kap. Bemyndiganden
Övergångsbestämmelser
1 kap. Inledande bestämmelser
1 §
Denna lag innehåller bestämmelser om grundläggande kompetens och fortbildning för förare som utför transporter med vissa motorfordon (yrkesförarkompetens). Vidare innehåller lagen bestämmelser om utbildning för sådan kompetens.
2 §
Grundläggande bestämmelser om behörighet att framföra motorfordon finns i körkortslagen (1998:488). Ytterligare bestämmelser om behörighet att framföra fordon i yrkesmässig trafik finns i yrkestrafiklagen (2012:210).
Lag (2012:224)
.
3 §
I denna lag avses med EES-stater staterna i Europeiska unionen samt de övriga stater som omfattas av avtalet om Europeiska ekonomiska samarbetsområdet (EES).
4 §
I denna lag avses med
godstransporter: körningar på väg i Sverige med fordon som kräver körkortsbehörigheten C1, C1E, C eller CE enligt 2 kap.
5 § körkortslagen (1998:488) och som sker med gods,
persontransporter: körningar på väg i Sverige med fordon som kräver körkortsbehörigheten D1, D1E, D eller DE enligt 2 kap.
5 § körkortslagen och som sker med passagerare,
väg: sådan väg, gata, torg och annan led eller plats som allmänt används för trafik med motorfordon.
Med gods- eller persontransporter enligt första stycket avses också körningar som sker utan gods eller passagerare om körningen utgör ett led i sådana transporter.
Lag (2011:1583)
.
5 §
Med permanent bosättning avses i denna lag bosättning under minst 185 dagar varje kalenderår
1. till följd av personlig och yrkesmässig anknytning, eller
2. om yrkesmässig anknytning saknas, till följd av personlig anknytning som präglas av nära band mellan en person och den plats där han eller hon bor.
En person som har yrkesmässig anknytning till en annan plats än den som han eller hon har personlig anknytning till och som därför omväxlande bor på olika platser i två eller flera stater ska dock anses vara permanent bosatt i den stat som han eller hon har personlig anknytning till under förutsättning att han eller hon regelbundet återvänder dit. Detta villkor behöver dock inte uppfyllas om personen bor i en stat för att genomföra en tidsbegränsad uppgift.
Studier vid universitet eller annan utbildningsanstalt medför inte att den permanenta bosättningen ändras.
2 kap. Tillämpningsområde
1 §
Denna lag ska tillämpas på förare som är medborgare i en EES-stat och som utför gods- eller persontransporter på väg i Sverige med fordon som kräver körkortsbehörigheten C1, C1E, C, CE, D1, D1E, D eller DE enligt 2 kap. 5 § körkortslagen
(1998:488).
Lagen ska också tillämpas på andra medborgare som utför sådana transporter som avses i första stycket, om de är anställda eller anlitade av ett företag som är etablerat inom EES.
Lag (2011:1583)
.
2 §
Av 7 kap. följer att lagens bestämmelser om utbildning av yrkesförare även tillämpas på förare som utför gods- eller persontransporter på väg i en annan EES-stat än Sverige.
3 §
Har upphävts genom
lag (2011:1583)
.
Undantag
4 §
Denna lag ska inte tillämpas på förare av fordon
1. vars högsta tillåtna hastighet inte överstiger 45 kilometer  i timmen,
2. som används av eller står under kontroll av Försvarsmakten,  Kustbevakningen, Tullverket, Polismyndigheten,  Säkerhetspolisen eller räddningstjänsten,
3. som används inom ambulanssjukvården,
4. som utför gods- eller persontransporter inom det civila  försvaret,
5. som provas eller förflyttas på väg i samband med tekniskt  utvecklingsarbete, reparation eller underhåll,
6. som är nya eller ombyggda och ännu inte tagits i drift i  transportverksamhet,
7. som används i nödsituationer eller för räddningsinsatser,
8. som används vid övningskörning eller körprov enligt  författningar om körkort eller körträning för  yrkeskompetensbevis, under förutsättning att fordonet inte  samtidigt används för en kommersiell gods- eller person-
transport,
9. som inom ramen för arbetsplatsförlagt lärande används vid  övningskörning enligt författningar om körkort eller träning  för yrkeskompetensbevis, under förutsättning att körningen  står under uppsikt av någon som
a) innehar yrkeskompetensbevis för det fordon som framförs,  eller
b) är trafiklärare för det fordon som framförs och innehar  körkortsbehörighet för fordonet,
10. som inte används för en kommersiell gods- eller  persontransport,
11. som används för att transportera material eller maskiner  eller annan utrustning som föraren ska använda i sitt arbete,  under förutsättning att framförandet av fordonet inte är  förarens huvudsakliga sysselsättning,
12. som används för persontransporter och kräver  körkortsbehörighet D1 eller D och körs utan passagerare till  eller från den servicedepå som används
av transportföretaget, under förutsättning att framförandet av  fordonet inte är förarens huvudsakliga sysselsättning,
13. som används, eller hyrs utan förare, av jordbruks-,  trädgårds-, skogs-, uppfödnings- eller fiskeriföretag för  godstransporter i företagets egen verksamhet, under  förutsättning att fordonet
a) inte används utanför en radie av 100 kilometer från den  plats där företaget är beläget, eller
b) framförandet av fordonet inte är förarens huvudsakliga  sysselsättning, eller
14. som används för ett företags gods- eller persontransporter  i landsbygdsområden för att försörja företagets egen  verksamhet med gods eller arbetskraft, under förutsättning att  transporten är tillfällig och inte försämrar trafiksäkerheten.
Lag (2020:258)
.
3 kap. Förarkrav
1 §
För att få framföra ett fordon med gods- eller persontransporter ska en förare enligt denna lag ha ett yrkeskompetensbevis för grundläggande kompetens och fortbildning. Föraren ska också uppfylla ålderskraven i 3, 4, 4 a, 5, 6 eller 7 §.
Lag (2011:1583)
.
1 a §
En förare som utför godstransporter och som innehar ett giltigt yrkeskompetensbevis för grundläggande kompetens för fordon som kräver någon av körkortsbehörigheterna C1, C1E, C och CE behöver inte förvärva ett nytt yrkeskompetensbevis för fordon som kräver någon av de andra behörigheterna.
Motsvarande gäller för en förare som utför persontransporter och som innehar ett giltigt yrkeskompetensbevis för grundläggande kompetens för fordon som kräver någon av körkortsbehörigheterna D1, D1E, D och DE.
Lag (2011:1583)
.
Hävdvunna rättigheter
2 §
Förare som innehar eller har innehaft ett körkort med körkortsbehörigheten D1, D1E, D eller DE utfärdat i en stat inom EES före den 10 september 2008 är undantagna från kravet att ha ett yrkeskompetensbevis om grundläggande kompetens för persontransporter.
Förare som innehar eller har innehaft ett körkort med körkortsbehörigheten C1, C1E, C eller CE utfärdat i en stat inom EES före den 10 september 2009 är undantagna från kravet att ha ett yrkeskompetensbevis om grundläggande kompetens för godstransporter.
Lag (2011:1583)
.
Godstransporter
3 §
En förare som förvärvat ett yrkeskompetensbevis för grundläggande kompetens genom grundutbildning enligt 4 kap. 1 §
för fordon som kräver körkortsbehörigheten C eller CE får från och med 18 års ålder utföra godstransporter med sådana fordon.
Lag (2011:1583)
.
4 §
En förare som förvärvat ett yrkeskompetensbevis för grundläggande kompetens genom en förkortad grundutbildning enligt 4 kap. 2 § för fordon som kräver körkortsbehörigheten C eller CE får från och med 21 års ålder utföra godstransporter med sådana fordon.
Lag (2011:1583)
.
4 a §
En förare som förvärvat ett yrkeskompetensbevis för grundläggande kompetens genom grundutbildning för fordon som kräver körkortsbehörigheten C1 eller C1E får från och med 18 års ålder utföra godstransporter med sådana fordon.
Lag (2011:1583)
.
Persontransporter
5 §
En förare som förvärvat ett yrkeskompetensbevis för grundläggande kompetens genom grundutbildning enligt 4 kap. 1 §
för fordon som kräver körkortsbehörigheten D eller DE får från och med 21 års ålder utföra persontransporter med sådana fordon.
Om den grundutbildning som anges i första stycket ägt rum inom gymnasieskolan eller motsvarande utbildning, får persontransporter med sådana fordon utföras av föraren från och med 20 års ålder. Sådana transporter får dock utföras av föraren från och med 18 års ålder, om fordonet
- körs utan passagerare, eller
- används för persontransporter i linjetrafik, där linjens längd inte överstiger 50 kilometer.
Lag (2011:1583)
.
6 §
En förare som förvärvat ett yrkeskompetensbevis för grundläggande kompetens genom en förkortad grundutbildning enligt 4 kap. 2 § för fordon som kräver körkortsbehörigheten D eller DE får från och med 23 års ålder utföra persontransporter med sådana fordon. Sådana transporter får dock utföras av föraren från och med 21 års ålder, om fordonet används i linjetrafik och linjens längd inte överstiger 50 kilometer.
Lag (2011:1583)
.
7 §
En förare som förvärvat ett yrkeskompetensbevis för grundläggande kompetens genom grundutbildning för fordon som kräver körkortsbehörigheten D1 eller D1E får från och med 21 års ålder utföra persontransporter med sådana fordon.
Om den grundutbildning som anges i första stycket har skett enligt 4 kap. 1 § och ägt rum inom gymnasieskolan eller motsvarande utbildning, får persontransporter med sådana fordon utföras av föraren från och med 18 års ålder.
Lag (2011:1583)
.
4 kap. Grundläggande kompetens
Utbildning
1 §
En förare förvärvar grundläggande kompetens genom att delta i grundutbildning hos den som får bedriva utbildning enligt 8 kap.
Grundutbildningen ska uppgå till 280 timmar och avslutas med prov. Vid godkänt resultat ska ett yrkeskompetensbevis enligt 6 kap. 1 § utfärdas.
2 §
En förare kan förvärva grundläggande kompetens genom att delta i en förkortad grundutbildning hos den som får bedriva utbildning enligt 8 kap. (snabbförvärvad grundläggande kompetens).
Grundutbildningen ska uppgå till 140 timmar och avslutas med prov. Vid godkänt resultat ska ett yrkeskompetensbevis enligt 6 kap. 1 § utfärdas.
Körträning
3 §
Den som deltar i grundutbildning för att förvärva grundläggande kompetens ska körträna med sådant fordon som kompetensen avser. Körträningen ska ske under uppsikt av en lärare hos den som bedriver utbildningsverksamhet enligt denna lag.
Vid körträning med någon som inte har körkortsbehörighet för fordonet gäller bestämmelserna om övningskörning i 4 kap.
körkortslagen (1998:488).
Lag (2011:1583)
.
Utvidgning eller ändring av transportverksamheten
4 §
En förare som har förvärvat ett yrkeskompetensbevis för godstransporter enligt 1 eller 2 § och som utvidgar eller ändrar sin verksamhet till att omfatta även persontransporter behöver endast genomgå de delar av utbildningen för grundläggande kompetens som är specifika för persontransporter.
Motsvarande gäller vid en utvidgning eller ändring av verksamheten från persontransporter till godstransporter.
Utbildningen ska avslutas med prov. Vid godkänt resultat ska ett yrkeskompetensbevis enligt 6 kap. 1 § utfärdas.
Avstängning från prov
5 §
Den myndighet som regeringen bestämmer får besluta om  avstängning under viss tid från prov enligt denna lag.
Lag (2022:1208)
.
5 kap. Fortbildning
1 §
En förare som har förvärvat sin grundläggande kompetens enligt 4 kap. 1, 2 eller 4 § och en förare med hävdvunnen rätt enligt 3 kap. 2 § ska genomgå fortbildning hos någon som får bedriva utbildningsverksamhet för yrkesförarkompetens enligt 8 kap.
Efter genomgången fortbildning ska ett yrkeskompetensbevis enligt 6 kap. 1 § utfärdas.
Tider
2 §
En förare som har förvärvat ett yrkeskompetensbevis för grundläggande kompetens ska genomgå sin första fortbildning inom fem år från den dag då beviset utfärdades.
3 §
En förare som har en hävdvunnen rätt enligt 3 kap. 2 § ska genomgå sin första fortbildning inom sju år från den dag denna lag börjar att tillämpas på föraren.
4 §
En förare som har genomgått sin första fortbildning enligt 2 eller 3 § ska därefter genomgå fortbildning vart femte år, före utgången av giltighetstiden för yrkeskompetensbeviset.
5 §
En förare som inte har genomgått föreskriven fortbildning ska för att få återgå till att utföra gods- eller persontransporter genomgå en fortbildning.
Undantag
6 §
En förare som utför gods- eller persontransporter och som genomgått en fortbildning för ett av transportslagen är inte skyldig att genomgå ytterligare fortbildning under den tid som yrkeskompetensbeviset för fortbildning är giltigt.
6 kap. Yrkeskompetensbevis m.m.
Yrkeskompetensbevis
1 §
Den myndighet som regeringen bestämmer ska utfärda ett  yrkeskompetensbevis till en förare som genomgått den  utbildning som föreskrivs i denna lag. I beviset ska en  unionskod anges.
Myndigheten ska utfärda ett nytt yrkeskompetensbevis när  föraren genomgått en fortbildning.
Ett yrkeskompetensbevis får endast utfärdas till föraren om  han eller hon innehar ett giltigt körkort med den  körkortsbehörighet som beviset avser.
Ett yrkeskompetensbevis är giltigt i fem år från den dag det  utfärdades.
Lag (2020:258)
.
2 §
Ett yrkeskompetensbevis för förare som utfärdats i en annan stat inom EES gäller i Sverige enligt sitt innehåll.
Skyldighet att ha med sig bevis
3 §
En förare som omfattas av krav på att ha bevis om  yrkeskompetens ska vid utförandet av gods- eller  persontransporter ha med sig:
1. ett giltigt yrkeskompetensbevis, eller
2. annat bevis om yrkeskompetens enligt 13 kap. 1 § 6 och  handling som styrker förarens identitet.
På begäran av en bilinspektör eller en polisman ska  handlingarna överlämnas för kontroll.
Lag (2022:1208)
.
7 kap. Utbildningsort
1 §
En förare som är svensk medborgare eller medborgare i en annan stat inom EES ska inhämta den grundläggande kompetensen i Sverige om han eller hon är permanent bosatt i Sverige.
2 §
En förare som inte är medborgare i en stat inom EES får inhämta den grundläggande kompetensen i Sverige, om han eller hon är anställd eller anlitad av ett företag som är etablerat i Sverige. Detsamma gäller om permanent uppehållstillstånd eller arbetstillstånd har utfärdats för föraren här i landet.
3 §
En förare som avses i 1 eller 2 § får genomgå fortbildning i Sverige om denne är permanent bosatt i Sverige eller arbetar här i landet.
8 kap. Utbildning för yrkesförarkompetens
1 §
Utbildningsverksamhet enligt denna lag får endast bedrivas av den som har tillstånd.
2 §
Tillstånd får beviljas den som med hänsyn till sina ekonomiska förhållanden och omständigheterna i övrigt bedöms ha förutsättningar att bedriva utbildningsverksamhet på ett sådant sätt att kravet på god utbildning tillgodoses. Tillståndet får förenas med villkor.
Tillstånd meddelas av den myndighet som regeringen bestämmer.
3 §
Huvudmannen för en gymnasieskola eller kommunal  vuxenutbildning, där eleven läser ett ämne som innefattar  utbildning för yrkesförarkompetens och som har varit föremål  för samråd mellan de myndigheter som regeringen bestämmer, är  inte skyldig att ha tillstånd.
Lag (2022:148)
.
9 kap. Tillsyn
1 §
Den myndighet som regeringen bestämmer utövar tillsyn över utbildningsverksamhet enligt denna lag och enligt föreskrifter meddelade med stöd av lagen.
2 §
Om en tillsynsmyndighet begär det ska den som har tillstånd att bedriva utbildningsverksamhet lämna tillträde till driftsstället med tillhörande lokaler och tillhandahålla handlingar som rör verksamheten samt hjälpa till vid tillsynen.
3 §
Den som har tillstånd att bedriva utbildningsverksamhet ska till tillsynsmyndigheten anmäla förändringar i verksamheten.
10 kap. Återkallelse m.m.
Återkallelse
1 §
Den myndighet som regeringen bestämmer får återkalla tillstånd att bedriva utbildning för yrkesförarkompetens om
1. den som bedriver utbildning inte uppfyller kraven i 8 kap. 2
§, inte följer de föreskrifter som meddelats med stöd av lagen eller i övrigt bedriver utbildningsverksamheten på ett otillfredsställande sätt,
2. utbildning inte bedrivits de senaste tolv månaderna, eller
3. den som bedriver utbildning begär det.
Varning
2 §
Den myndighet som regeringen bestämmer får i stället för att återkalla ett tillstånd att bedriva utbildning för yrkesförarkompetens meddela varning om det kan antas att felet eller bristen rättas till.
11 kap. Ansvarsbestämmelser
1 §
Den som utför gods- eller persontransporter utan att vara berättigad till det enligt denna lag döms till böter.
Till samma straff döms den som i sin transportverksamhet uppsåtligen eller av oaktsamhet anlitar en förare som inte är berättigad att utföra gods- eller persontransport enligt denna lag.
2 §
Den som uppsåtligen eller av oaktsamhet bryter mot 6 kap. 3
§ första stycket döms till penningböter.
Föraren ska inte dömas till straff om en anmälan har gjorts före färden om att beviset förstörts eller kommit bort.
3 §
Den som utan tillstånd bedriver tillståndspliktig  utbildning som avses i denna lag döms till fängelse i högst  två år. Om brottet är ringa döms till böter eller fängelse i  högst sex månader.
Den som bedriver utbildning som avses i denna lag med  tillstånd eller med stöd av 8 kap. 3 §, men utan att följa  lagen eller föreskrifter som har meddelats med stöd av lagen,  döms till böter.
Det ska inte dömas till ansvar enligt andra stycket om  gärningen är belagd med straff i brottsbalken.
Lag (2022:1208)
.
12 kap. Överklagande
1 §
Följande beslut får överklagas hos allmän  förvaltningsdomstol:
1. beslut om avstängning som avses i 4 kap. 5 §,
2. beslut att inte bevilja tillstånd som avses i 8 kap. 2 §,
3. beslut enligt 10 kap. 1 § att återkalla tillstånd, och
4. beslut enligt 10 kap. 2 § att meddela varning.
Andra beslut av en förvaltningsmyndighet enligt denna lag får  inte överklagas.
Prövningstillstånd krävs vid överklagande till kammarrätten.
Lag (2022:1208)
.
2 §
Ett beslut enligt denna lag gäller omedelbart om inte något annat förordnas.
13 kap. Bemyndiganden
1 §
Regeringen eller den myndighet som regeringen bestämmer  får meddela föreskrifter om
1. vad som enligt 2 kap. 4 § 14 avses med att en gods- eller  persontransport är tillfällig och inte försämrar  trafiksäkerheten,
2. grundläggande kompetens som rör
- innehållet i grundutbildningen enligt 4 kap. 1, 2 och 4 §§,
- körträning enligt 4 kap. 3 §,
- utbildningens längd enligt 4 kap. 4 §,
- anordnande av prov enligt 4 kap. 1, 2 och 4 §§,
- provs omfattning och utformning,
3. avstängning från prov enligt 4 kap. 5 §,
4. innehållet i fortbildningen och utbildningens längd enligt 
5 kap. 1 §,
5. yrkeskompetensbevis och unionskod enligt 6 kap. 1 §,
6. godkännande av andra bevis om yrkeskompetens än de som  anges i 6 kap. 1 och 2 §§ och som innehas av förare som inte  är medborgare i en stat inom EES men som är anställd eller  anlitad av ett företag som är etablerat inom EES,
7. ansökan om och förutsättningar för tillstånd att bedriva  utbildningsverksamhet enligt 8 kap. 2 §,
8. förändringar i utbildningsverksamheten som ska anmälas till  tillsynsmyndigheten enligt 9 kap. 3 §, och
9. tillsyn.
Lag (2022:1208)
.
2 §
Regeringen eller den myndighet som regeringen bestämmer får meddela föreskrifter om avgifter för tillsyn och ärendehandläggning enligt denna lag och enligt föreskrifter som har meddelats med stöd av lagen.
Lag (2010:1575)
.
3 §
/Upphör att gälla U:2022-01-01 genom
lag (2021:595)
.
Regeringen får meddela föreskrifter om förlängd  giltighetstid för yrkeskompetensbevis. En förlängning får inte  gälla längre än sex månader.
Regeringen får meddela föreskrifter om undantag från kravet på  yrkeskompetensbevis. Ett undantag får bara avse den som haft  ett yrkeskompetensbevis vars giltighetstid har löpt ut under  perioden den 1 november 2020-31 januari 2021 och får inte  gälla längre än sex månader.
Lag (2021:22)
.
Övergångsbestämmelser
2007:1157
1. Denna lag träder i kraft den 1 januari 2008.
2. Denna lag tillämpas första gången den 10 september 2008 på förare som utför persontransporter med fordon som kräver förarbehörigheterna D och DE.
3. Denna lag tillämpas första gången den 10 september 2009 på förare som utför godstransporter med fordon som kräver förarbehörigheterna C och CE.
2020:258
1. Denna lag träder i kraft den 23 maj 2020.
2. Ett yrkeskompetensbevis som utfärdats enligt äldre  föreskrifter gäller till och med den i beviset angivna sista  giltighetsdagen.
2020:359
1. Denna lag träder i kraft den 1 december 2020.
2. De förlängningar av giltighetstiden för yrkeskompetensbevis  som följer av sådana föreskrifter som meddelats med stöd av  den upphävda paragrafen fortsätter dock att gälla i de fall de  hänför sig till tiden efter utgången av november 2020.
2021:595
1. Denna lag träder i kraft den 1 januari 2022.
2. De förlängningar av giltighetstiden för yrkeskompetensbevis  som följer av sådana föreskrifter som meddelats med stöd av  den upphävda paragrafen fortsätter dock att gälla i de fall de  hänför sig till tiden efter utgången av december 2021.
2022:148
1. Denna lag träder i kraft den 15 juli 2022.
2. Lagen tillämpas första gången i fråga om utbildning som  påbörjas efter den 30 juni 2025.
3. Äldre bestämmelser gäller fortfarande för utbildning inom  gymnasieskolan som har påbörjats före den 1 juli 2025. För  kommunal vuxenutbildning ska äldre bestämmelser fortfarande  gälla i fråga om kurser och sammanhållna yrkesutbildningar som  har påbörjats före den 1 juli 2025.
Lag (2024:412)
.
2022:1208
1. Denna lag träder i kraft den 1 januari 2023.
2. Beslut som avses i 4 kap. 5 § får inte grundas på  omständigheter som har inträffat före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.