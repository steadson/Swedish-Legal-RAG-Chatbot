Title: Studiestödsdataförordning (2009:321)
SFS Number: Svensk författningssamling 2009:321
URL: https://www.riksdagen.se/sv/dokument-och-lagar/dokument/svensk-forfattningssamling/studiestodsdataforordning-2009321_sfs-2009-321/
Source Link: http://rkrattsbaser.gov.se/sfst?bet=2009:321
Amendment Register Link: http://rkrattsbaser.gov.se/sfsr?bet=2009:321
Ministry/Authority: Utbildningsdepartementet
Issued: 2009-04-23
Metadata: {"Utfärdad": "2009-04-23", "Ändrad": "t.o.m. SFS 2025:489"}

==================================================

Studiestödsdataförordning (2009:321)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:321
Departement/myndighet
:   
Utbildningsdepartementet
Utfärdad
:   
2009-04-23
Ändrad
:   
t.o.m. SFS 2025:489
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelse
1 §
I denna förordning finns kompletterande bestämmelser om sådan behandling av personuppgifter som omfattas av studiestödsdatalagen (2009:287).
Förberedande handläggning
2 §
Personuppgifter får behandlas i Centrala  studiestödsnämndens studiestödsverksamhet för att förbereda  handläggningen av
1. ärenden om studiehjälp för personer som fyller 16 år och  som för första gången skulle kunna få studiehjälp,
2. ärenden om studiemedel för personer som har antagits till  en utbildning som berättigar till studiemedel, och
3. ärenden om omställningsstudiestöd för personer som har för  avsikt att söka, har sökt eller har antagits till en  utbildning som berättigar till omställningsstudiestöd.
Förordning (2022:871).
Ärenden om studiehjälp
3 §
Behandlingen av personuppgifter enligt 2 § 1 får i  fråga om
1. den person som fyller 16 år endast avse uppgifter om namn,  adress, folkbokföringsort, personnummer, samordningsnummer,  födelsetid, särskilt identifikationsnummer som getts av  Centrala studiestödsnämnden, sekretessmarkering,  medborgarskap och invandrings- och utvandringsdatum, och
2. den eller de som senast mottog allmänt eller förlängt  barnbidrag för den person som fyller 16 år endast avse namn,  adress, folkbokföringsort, personnummer, samordningsnummer,  födelsetid, särskilt identifikationsnummer som getts av  Centrala studiestödsnämnden, sekretessmarkering,  medborgarskap, invandrings- och utvandringsdatum och  bankkonto.
Uppgifter som anges i första stycket 2 får även behandlas i  fråga om den eller de som i annat fall kan få studiehjälp  utbetalad för den person som fyller 16 år.
Förordning (2018:1362).
Ärenden om studiemedel
4 §
Behandlingen av personuppgifter enligt 2 § 2 får i fråga  om
1. den person som har antagits till en utbildning endast avse  uppgifter om namn, adress, folkbokföringsort, personnummer,  samordningsnummer, födelsetid, särskilt identifikationsnummer  som getts av Centrala studiestödsnämnden, sekretessmarkering,  medborgarskap, invandrings- och utvandringsdatum,  studieresultat, den utbildning som antagningen avser och  huruvida personen är intagen i anstalt, och
2. barn som den person som har antagits till en utbildning är  vårdnadshavare för endast avse personnummer, samordningsnummer  eller födelsetid. Förordning (2022:871).
Ärenden om omställningsstudiestöd
4 a §
Behandlingen av personuppgifter enligt 2 § 3 får i fråga  om
1. den person som har för avsikt att söka eller har sökt en  utbildning endast avse uppgifter i ett yttrande som lämnats av  en omställningsorganisation enligt 32 § lagen (2022:856) om  omställningsstudiestöd och uppgifter som anges i 36 § första  stycket 3-6 förordningen (2022:857) om omställningsstudiestöd,  och
2. den person som har antagits till en utbildning, utöver  uppgifter enligt 1, endast avse uppgifter om namn, adress,  folkbokföringsort, personnummer, samordningsnummer,  födelsetid, särskilt
identifikationsnummer som getts av Centrala  studiestödsnämnden, sekretessmarkering, medborgarskap,  invandrings- och utvandringsdatum, studieresultat, den  utbildning som antagningen avser och huruvida personen är  intagen i anstalt. Förordning (2022:871).
Information om studiestödsförmåner och studiesociala förmåner
5 §
För ändamål som anges i 4 § första stycket 4  studiestödsdatalagen (2009:287) får endast uppgifter om namn,  adress, folkbokföringsort, personnummer, samordningsnummer,  födelsetid, särskilt identifikationsnummer som getts av  Centrala studiestödsnämnden, medborgarskap, bankkonto och typ  av studiestöd behandlas. Förordning (2018:1362).
Framtagande och distribution av bevis om studiestöd för studier
6 §
För ändamål som anges i 4 § första stycket 5  studiestödsdatalagen (2009:287) får endast uppgifter om namn,  adress, personnummer, samordningsnummer, födelsetid, särskilt  identifikationsnummer som getts av Centrala  studiestödsnämnden, studietakt, typ av studiestöd och  studietid behandlas. Förordning (2018:1362).
Intern elektronisk tillgång till personuppgifter
7 §
Direkt elektronisk tillgång till personuppgifter i ett ärende om studiestöd, som inte behövs för återbetalning eller återkrav av studiestöd, ska begränsas senast tre år efter utgången av det kalenderår då studiestöd senast beviljades i ärendet eller ansökan om studiestöd avslogs. Det innebär att bara ett begränsat antal personer som arbetar i myndighetens studiestödsverksamhet får ha sådan tillgång till personuppgifterna i ärendet. Behövs personuppgifterna för ett nytt ärende om studiestöd, får begränsningen upphävas.
Centrala studiestödsnämnden får meddela närmare föreskrifter om begränsning av intern elektronisk tillgång enligt första stycket.
8 §
Centrala studiestödsnämnden får, i fråga om personuppgifter som inte omfattas av 7 §, meddela föreskrifter om villkoren för elektronisk tillgång till personuppgifterna för den som arbetar i myndighetens studiestödsverksamhet. Sådan tillgång ska begränsas till vad som behövs för att han eller hon ska kunna fullgöra sina arbetsuppgifter inom studiestödsverksamheten.
9 §
Centrala studiestödsnämnden ska, inför beslut om att  meddela föreskrifter enligt 7 och 8 §§, samråda med  Integritetsskyddsmyndigheten. Förordning (2020:1126).
Direktåtkomst
10 §
Har upphävts genom förordning (2022:871).
11 §
Arbetslöshetskassornas direktåtkomst till personuppgifter  som behandlas i Centrala studiestödsnämndens  studiestödsverksamhet får endast avse uppgifter enligt 17 §  förordningen (2024:1350) om arbetslöshetsförsäkring och  särskilt identifikationsnummer som getts av Centrala  studiestödsnämnden. Förordning (2024:1363).
12 §
En läroanstalt får ha direktåtkomst till de personuppgifter som behandlas i Centrala studiestödsnämndens studiestödsverksamhet som läroanstalten själv har lämnat till Centrala studiestödsnämnden och till anknytande uppgifter om särskilt identifikationsnummer som getts av Centrala studiestödsnämnden, namn och sekretessmarkering.
Läroanstalten får också ha direktåtkomst till uppgifter om att Centrala studiestödsnämnden har beslutat eller sänt meddelande till parten i ett ärende om studiestöd.
13 §
En socialnämnd får ha direktåtkomst till personuppgifter  som behandlas i Centrala studiestödsnämndens  studiestödsverksamhet i den utsträckning som anges i 2 §  förordningen (2008:975) om uppgiftsskyldighet i vissa fall på  socialtjänstens område.
En socialnämnd får ha direktåtkomst enligt första stycket  först sedan Centrala studiestödsnämnden har försäkrat sig om  att handläggare hos socialnämnden bara kan ta del av uppgifter  om personer som är aktuella i ärenden hos socialnämnden.
Förordning (2025:489).
14 §
Direktåtkomst enligt 11-13 §§ får inte avse  personuppgifter till vilka den direkta elektroniska tillgången  har begränsats enligt 7 §. Förordning (2022:871).
Annat elektroniskt utlämnande
15 §
Centrala studiestödsnämnden får lämna ut personuppgifter  elektroniskt på annat sätt än genom direktåtkomst enligt  följande.
Mottagare		Personuppgifter
Allmän  förvaltningsdomstol 	Uppgifter som krävs för prövning 
			av överklagade beslut som Centrala 
			studiestödsnämnden har fattat.
Bank eller annan  betalningsförmedlare	Namn, adress, personnummer, 
			samordningsnummer, särskilt 
			identifikationsnummer som getts av 
			Centrala studiestödsnämnden, 
			kontonummer, belopp, 
			utbetalningsdatum och aviseringstext.
Företag som tar fram  och till studerande  distribuerar bevis om  studiestöd för studier	Namn, adress, personnummer, 
			samordningsnummer, särskilt 
			identifikationsnummer som getts 
			av Centrala studiestödsnämnden, typ 
			av bevis, giltighetstid för beviset 
			och under vilken tidsperiod den 
			studerande har beviljats studiestöd 
			för studier.
Försäkringskassan	Uppgifter som omfattas av Centrala
studiestödsnämndens uppgiftsskyldighet
enligt 110 kap. 34 §
socialförsäkringsbalken.
Inkassoföretag		Namn, adress, personnummer, 
			samordningsnummer, särskilt 
			identifikationsnummer som getts av 
			Centrala studiestödsnämnden, 
			skulduppgifter, den åtgärd som Centrala 
			studiestödsnämnden begär att 
			inkassoföretaget ska vidta och orsak 
			till en återkallelse av begäran.
			
Kommun			- Personnummer, samordningsnummer, 
			särskilt identifikationsnummer som getts 
			av Centrala studiestödsnämnden, kommunkod, 
			läroanstaltens kod, studieväg, klass, 
			studietid, tid för studieavbrott och 
			närvaro på läroanstalten i fråga om 
			studerande som har fått studiehjälp och 
			som ansökt om stöd till inackordering 
			enligt 15 kap. 32 § skollagen (2010:800),
			- namn, adress, personnummer och 
			samordningsnummer för betalningsmottagare 
			av studiehjälp, och
			- namn, personnummer eller samordningsnummer, 
			adress och tidigare studiestöd för att 
			kommunen ska kunna fullgöra sina uppgifter 
			enligt lagen (2017:527) om studiestartsstöd, 
			uppgift om den studerande har beviljats 
			studiestartsstöd samt uppgifter om kommunens 
			elektroniska åtkomst till personuppgifter hos 
			Centrala studiestödsnämnden.
Kronofogdemyndigheten	- Uppgifter som krävs för handläggning
av ärenden enligt lagen (1990:746) om
betalningsföreläggande och handräckning
och mål enligt lagen (1993:891) om
indrivning av statliga fordringar m.m.
som initieras av Centrala
studiestödsnämnden, och
- uppgifter om omställningsstudiebidrag
som krävs för att Kronofogdemyndigheten
ska kunna besluta om utmätning enligt
7 kap. utsökningsbalken.
Migrationsverket	Uppgift om att en person som har fyllt 18 
			men inte 21 år har beviljats studiehjälp 
			enligt studiestödslagen (1999:1395), som 
			krävs för prövningen av om en kommun har rätt 
			till ersättning enligt förordningen (1990:927) 
			om statlig ersättning för flyktingmottagande m.m. 
			eller enligt förordningen (2010:1122) om statlig 
			ersättning för insatser för vissa utlänningar, 
			samt namn, personnummer och samordningsnummer.
Myndighet eller  organisation som är  mottagare av  underrättelse enligt  lagen (2008:206) om  underrättelseskyldighet  vid felaktiga  utbetalningar från
välfärdssystemen        Uppgifter som krävs för att lämna en
underrättelse enligt 3 § lagen om
underrättelseskyldighet vid felaktiga
utbetalningar från välfärdssystemen.
Myndighet som anges i 
2 § förordningen 
(2016:775) om  uppgiftsskyldighet vid  samverkan mot viss  organiserad
brottslighet	        Uppgifter som behövs för den mottagande
myndighetens deltagande i samverkan enligt
lagen (2016:774) om uppgiftsskyldighet
vid samverkan mot viss organiserad
brottslighet.
Myndighet som anges i 
2 § lagen (2025:170)  om skyldighet att  lämna uppgifter  till de  brottsbekämpande
myndigheterna           Uppgifter som behövs i de
brottsbekämpande myndigheternas
brottsbekämpande verksamhet enligt 4
och 5 §§ lagen om skyldighet att lämna
uppgifter till de brottsbekämpande
myndigheterna.
Myndighet som begär  det eller sådant organ  som anges i bilagan  till offentlighets-  och sekretesslagen 
(2009:400) som begär
det                     Namn, adress, den studerandes länskod,
kommunkod, läroanstaltens kod, studie-
vägskod, årskurs, läroanstaltens namn,
utbildningens namn och läroanstaltens
länskod.
Omställningsorganisa-
tion enligt 5 § lagen 
(2022:856) om  omställningsstudiestöd  Uppgifter som omfattas av Centrala
studiestödsnämndens uppgiftsskyldighet
enligt 35 § förordningen (2022:857) om
omställningsstudiestöd och uppgifter
som krävs för att
omställningsorganisationen ska kunna
fullgöra sina uppgifter enligt lagen om
omställningsstudiestöd, förordningen om
omställningsstudiestöd, lagen (2022:850)
om grundläggande omställnings- och
kompetensstöd och förordningen
(2022:852) om grundläggande omställnings-
och kompetensstöd.
Polismyndigheten 	Uppgifter som krävs dels för att Centrala 
			studiestödsnämnden ska kunna göra anmälningar 
			enligt bidragsbrottslagen (2007:612), dels för 
			Polismyndighetens handläggning av sådana 
			anmälningar.
Skatteverket	        Uppgifter som krävs för att fullgöra
skyldigheten att lämna kontrolluppgifter
eller uppgifter om betalningsmottagare
i arbetsgivardeklarationer enligt
skatteförfarandelagen (2011:1244) och
uppgifter som krävs för att fullgöra
uppgiftsskyldigheter enligt
folkbokföringslagen (1991:481), lagen
(2022:1697) om samordningsnummer och
folkbokföringsförordningen (1991:749).
Transportstyrelsen	Namn och personnummer i ärenden om
körkortslån enligt förordningen
(2018:1118) om körkortslån.
Utbetalningsmyndigheten	Uppgifter som omfattas av Centrala
studiestödsnämndens uppgiftsskyldighet
enligt lagen (2023:456) om skyldighet
att lämna uppgifter till
Utbetalningsmyndigheten.
Örebro kommun	        Namn, personnummer, samordningsnummer,
särskilt identifikationsnummer som getts
av Centrala studiestödsnämnden, beviljat
belopp i bidrag enligt förordningen
(1995:667) om bidrag till vissa
funktionshindrade elever i gymnasieskolan
som utbetalas till Örebro kommun för
kostnad för kost, logi och annan service
i samband med boendet som kommunen
tillhandahåller samt den totala kostnaden
för sådant.
Överklagandenämnden
för studiestöd 	        Uppgifter som krävs för prövning av
överklagade beslut som Centrala
studiestödsnämnden har fattat.
Centrala studiestödsnämnden får också lämna ut personuppgifter  elektroniskt på annat sätt än genom direktåtkomst i den  utsträckning det behövs för att någon annan ska kunna lämna ut  personuppgifter elektroniskt till myndigheten.
Förordning (2025:197).
Gallring
16 §
Riksarkivet får, efter att ha gett  Integritetsskyddsmyndigheten tillfälle att yttra sig, meddela  föreskrifter om att personuppgifter får bevaras för  arkivändamål av allmänt intresse, vetenskapliga eller  historiska forskningsändamål eller statistiska ändamål eller  för redovisningsändamål.
Sådana föreskrifter får avvika från bestämmelserna om gallring  i 16 § första stycket studiestödsdatalagen (2009:287).
Förordning (2020:1126).
Övergångsbestämmelser
2009:321
1. Denna förordning träder i kraft den 1 januari 2010.
2. Bestämmelserna i 7-9, 14 och 16 §§ ska inte börja tillämpas förrän den 1 januari 2011.
2011:1472
1. Denna förordning träder i kraft den 1 januari 2012.
2. Äldre bestämmelser gäller fortfarande i fråga om uppgifter som krävs för att fullgöra kontrolluppgiftsskyldighet enligt lagen (2001:1227) om självdeklarationer och kontrolluppgifter.
2017:393
1. Denna förordning träder i kraft den 1 januari 2019.
2. Bestämmelserna i den nya lydelsen tillämpas första gången  på uppgifter som avser kalenderår 2019.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.