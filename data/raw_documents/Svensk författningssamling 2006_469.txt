Title: Lag (2006:469) om behandling av personuppgifter vid Inspektionen för arbetslöshetsförsäkringen
SFS Number: Svensk författningssamling 2006:469
URL: https://www.riksdagen.se/sv/dokument-och-lagar/dokument/svensk-forfattningssamling/lag-2006469-om-behandling-av-personuppgifter_sfs-2006-469/
Source Link: http://rkrattsbaser.gov.se/sfst?bet=2006:469
Amendment Register Link: http://rkrattsbaser.gov.se/sfsr?bet=2006:469
Ministry/Authority: Arbetsmarknadsdepartementet AA
Issued: 2006-06-01
Metadata: {"Utfärdad": "2006-06-01", "Ändrad": "t.o.m. SFS 2025:431"}

==================================================

Lag (2006:469) om behandling av personuppgifter vid Inspektionen för arbetslöshetsförsäkringen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2006:469
Departement/myndighet
:   
Arbetsmarknadsdepartementet AA
Utfärdad
:   
2006-06-01
Ändrad
:   
t.o.m. SFS 2025:431
Ändringsregister
:
SFSR (Regeringskansliet)
Källa
:
Fulltext (Regeringskansliet)
Lagens tillämpningsområde
1 §
Denna lag tillämpas vid behandling av personuppgifter  i sådan verksamhet vid Inspektionen för  arbetslöshetsförsäkringen som gäller tillsyn, uppföljning,  registrering av uppgifter om arbetslöshetskassor, utfärdande  av intyg, framtagande av statistik samt rapportering av vissa  uppgifter till Arbetsförmedlingen.
Lagen tillämpas endast på helt eller delvis automatiserad  behandling av personuppgifter och annan behandling av  personuppgifter som ingår eller kommer att ingå i ett  register.
Lag (2018:260)
.
Förhållandet till annan reglering
2 §
Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), här benämnd EU:s  dataskyddsförordning.
Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen.
Lag (2018:260)
.
Rätten att göra invändningar
2 a §
Artikel 21.1 i EU:s dataskyddsförordning om rätten  att göra invändningar gäller inte vid sådan behandling som är  tillåten enligt denna lag eller föreskrifter som har  meddelats i anslutning till lagen.
Lag (2018:260)
.
Personuppgiftsansvar
3 §
Inspektionen för arbetslöshetsförsäkringen är personuppgiftsansvarig för den behandling av personuppgifter som inspektionen utför.
Ändamål
4 §
Inspektionen för arbetslöshetsförsäkringen får behandla  personuppgifter, om det är nödvändigt
1. för tillsyn över arbetslöshetskassorna och uppföljning av  arbetslöshetsförsäkringen enligt 89 § första stycket lagen 
(1997:239) om arbetslöshetskassor,
2. för tillsyn över handläggning av och rutiner för  handläggning av sådana ärenden hos Arbetsförmedlingen som har  samband med arbetslöshetsförsäkringen eller som rör  återkallande av anvisningar till arbetsmarknadspolitiska  program,
3. för tillsyn över handläggning av och rutiner för  handläggning av sådana ärenden hos Arbetsförmedlingen och  Försäkringskassan som rör åtgärder inom aktivitetsstöd,  utvecklingsersättning och etableringsersättning eller för  uppföljning av sådana åtgärder,
4. för registrering av uppgifter enligt lagen om  arbetslöshetskassor, eller
5. som underlag och för kontroll vid utfärdande av sådana  intyg som visar rätten att med bibehållen  arbetslöshetsersättning söka arbete i något annat land.
Lag (2024:516)
.
5 §
Inspektionen för arbetslöshetsförsäkringen får  behandla personuppgifter för att tillhandahålla information  som behövs inom Arbetsförmedlingens verksamhet som underlag i  uppföljnings-, analys- och utvärderingsarbete.
Inspektionen för arbetslöshetsförsäkringen får vidare  behandla personuppgifter för att tillhandahålla information  till riksdagen eller regeringen eller till någon annan för  att fullgöra uppgiftslämnande i enlighet med lag eller  förordning.
Lag (2018:260)
.
5 a §
Personuppgifter som behandlas enligt 4 § får  behandlas även för andra ändamål, under förutsättning att  uppgifterna inte behandlas på ett sätt som är oförenligt med  det ändamål för vilket uppgifterna samlades in.
Lag (2018:260)
.
6 §
Regeringen, eller den myndighet som regeringen bestämmer, får meddela föreskrifter om begränsningar av ändamålen i 4 och 5 §§ samt om begränsningar av vilka personuppgifter som får behandlas för ett visst ändamål.
Statistik- och tillsynsdatabas
7 §
Inom verksamheten enligt 1 § vid Inspektionen för arbetslöshetsförsäkringen får det finnas en samling uppgifter som med hjälp av automatiserad behandling används gemensamt för de ändamål som anges i 4-6 §§ (statistik- och tillsynsdatabas).
Behandling av känsliga personuppgifter m.m.
8 §
Inspektionen för arbetslöshetsförsäkringen får  behandla personuppgifter om lagöverträdelser som innefattar  brott, domar i brottmål, straffprocessuella tvångsmedel eller  administrativa frihetsberövanden endast om uppgifterna har  lämnats i ett ärende eller är nödvändiga för handläggningen  av det.
Lag (2018:260)
.
9 §
I statistik- och tillsynsdatabasen får inga andra  personuppgifter som avses i artikel 9.1 i EU:s  dataskyddsförordning (känsliga personuppgifter) behandlas än  sådana som avslöjar etniskt ursprung eller rör hälsa.
Känsliga personuppgifter som avslöjar etniskt ursprung eller  rör hälsa, personuppgifter om sociala förhållanden samt  omdömen, slutsatser eller andra värderande upplysningar om en  enskild, får behandlas i statistik- och tillsynsdatabasen  endast om de har lämnats i ett ärende eller är nödvändiga för  handläggningen av det.
Lag (2018:260)
.
10 §
Personuppgifter om lagöverträdelser som innefattar brott,  domar i brottmål, straffprocessuella tvångsmedel eller  administrativa frihetsberövanden får inte behandlas i  statistik- och tillsynsdatabasen.
Detsamma gäller uppgifter om att den enskilde har vårdats med  stöd av socialtjänstlagen (2025:400) eller varit föremål för  en åtgärd enligt utlänningslagen (2005:716).
Lag (2025:431)
.
Direktåtkomst och utlämnande av personuppgifter
11 §
Arbetsförmedlingen får ha direktåtkomst till statistik-
och tillsynsdatabasen.
Regeringen, eller den myndighet som regeringen bestämmer, får meddela föreskrifter om vilka uppgifter som får omfattas av direktåtkomst enligt första stycket.
Lag (2007:412)
.
12 §
Uppgifter i statistik- och tillsynsdatabasen får lämnas ut till enskilda på medium för automatiserad behandling endast om regeringen har föreskrivit att så får ske.
Om regeringen meddelar föreskrifter enligt första stycket får regeringen, eller den myndighet som regeringen bestämmer, också meddela närmare föreskrifter om vilka personuppgifter som får lämnas ut på medium för automatiserad behandling till enskilda.
Regeringen, eller den myndighet som regeringen bestämmer, får meddela föreskrifter om vilka personuppgifter som får lämnas ut på medium för automatiserad behandling till myndigheter.
Sökbegrepp
13 §
Det är förbjudet att använda sökbegrepp som avslöjar  känsliga personuppgifter och sådana personuppgifter som avses  i 9 § andra stycket eller 10 §.
Med undantag från förbudet i första stycket får dock kod för  hälsotillstånd eller för sådan funktionsnedsättning som  medför nedsatt arbetsförmåga, kod för arbetsmarknadspolitiskt  program eller insats samt kod för sökandekategori eller  anvisningsgrund användas som sökbegrepp för tillsyn,  uppföljning, utvärdering och framställning av avidentifierad  statistik.
Regeringen får meddela föreskrifter om begränsningar i övrigt  av de sökbegrepp som får användas.
Lag (2018:260)
.
Tillgång till personuppgifter
14 §
Tillgången till personuppgifter ska begränsas till  vad var och en behöver för att kunna fullgöra sina  arbetsuppgifter.
Lag (2018:260)
.
Gallring
15 §
Personuppgifter som behandlas för ändamål som anges  i 4 § första stycket 1, 2, 3 och 5 ska gallras två år efter  utgången av det år då behandlingen av uppgifterna har  avslutats i ett ärende hos Inspektionen för  arbetslöshetsförsäkringen.
Om personuppgifter enligt första stycket är nödvändiga för  vetenskapliga eller historiska forskningsändamål eller  statistiska ändamål ska de gallras tio år efter det att  uppgifterna avskildes för dessa ändamål.
Regeringen eller den myndighet som regeringen bestämmer får  meddela föreskrifter om undantag från föreskrifterna i första  och andra styckena, om detta är nödvändigt för vetenskapliga  eller historiska forskningsändamål. Material med  personuppgifter som omfattas av en sådan föreskrift ska  lämnas över till en arkivmyndighet.
Lag (2018:260)
.
16 §
Har upphävts genom
lag (2018:260)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.