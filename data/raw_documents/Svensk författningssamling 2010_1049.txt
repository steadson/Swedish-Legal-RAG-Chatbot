Title: Postförordning (2010:1049)
SFS Number: Svensk författningssamling 2010:1049
URL: https://www.riksdagen.se/sv/dokument-och-lagar/dokument/svensk-forfattningssamling/postforordning-20101049_sfs-2010-1049/
Source Link: http://rkrattsbaser.gov.se/sfst?bet=2010:1049
Amendment Register Link: http://rkrattsbaser.gov.se/sfsr?bet=2010:1049
Ministry/Authority: Finansdepartementet DIS
Issued: 2010-07-01
Metadata: {"Utfärdad": "2010-07-01", "Ändrad": "t.o.m. SFS 2019:531"}

==================================================

Postförordning (2010:1049)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2010:1049
Departement/myndighet
:   
Finansdepartementet DIS
Utfärdad
:   
2010-07-01
Ändrad
:   
t.o.m. SFS 2019:531
Ändringsregister
:
SFSR (Regeringskansliet)
Källa
:
Fulltext (Regeringskansliet)
Tillämpningsområde
1 §
Denna förordning gäller sådan postverksamhet och samhällsomfattande posttjänst som avses i postlagen
(2010:1045).
Postverksamhet
2 §
Post- och telestyrelsen är tillståndsmyndighet enligt postlagen (2010:1045).
3 §
Post- och telestyrelsen får enligt 2 kap. 8 § postlagen
(2010:1045) meddela föreskrifter om och i vilken utsträckning det ska framgå av ett brev vem som har befordrat det.
4 §
I ett ärende om tillstånd att bedriva postverksamhet enligt 2 kap. 1 § postlagen (2010:1045) ska Post- och telestyrelsen meddela beslut inom tre månader efter det att en fullständig ansökan kom in till myndigheten. Om det är nödvändigt på grund av utredningen av ärendet, får handläggningstiden vid högst ett tillfälle förlängas med högst en månad. Sökanden ska informeras om skälen för att handläggningstiden förlängs innan den ursprungliga tidsfristen har gått ut.
I 8 § lagen (2009:1079) om tjänster på den inre marknaden finns bestämmelser om att ett mottagningsbevis ska skickas till sökanden när en fullständig ansökan har kommit in och om innehållet i ett sådant bevis.
Ett beslut att förlänga handläggningstiden får inte överklagas.
Samhällsomfattande posttjänst
5 §
Post- och telestyrelsen får för en eller flera tillståndshavare förena tillståndet att bedriva postverksamhet med villkor om skyldighet att tillhandahålla hela eller delar av den samhällsomfattande posttjänsten.
6 §
Den samhällsomfattande posttjänsten ska, utöver vad som  anges i 3 kap. 1 § postlagen (2010:1045), uppfylla kravet att  minst 95 procent av de inrikes brev som har lämnats in för  tvådagarsbefordran före angiven senaste inlämningstid ska ha  delats ut inom två påföljande arbetsdagar, oavsett var i  landet breven har lämnats in.
När det gäller adresserade försändelser som väger högst 2 kg,  som har överlämnats i den slutliga form i vilken de ska  transporteras av en tillhandahållare av posttjänster och som  före angiven senaste inlämningstid har lämnats in för  gränsöverskridande postbefordran inom den snabbaste  normalkategorin inom Europeiska unionen, ska den  samhällsomfattande posttjänsten uppfylla kravet att
1. minst 85 procent av försändelserna ska ha delats ut inom  tre påföljande arbetsdagar, och
2. minst 97 procent av försändelserna ska ha delats ut inom  fem påföljande arbetsdagar.
Post- och telestyrelsen ska årligen kontrollera att kravet i  första stycket uppfylls och årligen offentliggöra resultatet  av denna kontroll.
Post- och telestyrelsen får meddela föreskrifter om senaste  inlämningstid och ytterligare föreskrifter om krav på  befordringstider enligt 3 kap. 1 § andra stycket postlagen.
Förordning (2017:918).
7 §
Post- och telestyrelsen får meddela föreskrifter om vilka  tjänster som ska ingå i den samhällsomfattande posttjänsten  och om på vilket sätt kravet enligt 3 kap. 1 § första stycket 
1 postlagen (2010:1045) på utdelning av postförsändelser ska  fullgöras. Förordning (2018:61).
8 §
Post- och telestyrelsen ska underrätta Europeiska  kommissionen och de nationella tillsynsmyndigheterna inom  Europeiska unionen om
1. undantag från kravet i 3 kap. 1 § första stycket 1  postlagen (2010:1045) på att det varje arbetsdag och minst  fem dagar i veckan ska göras minst en insamling och minst en  utdelning av postförsändelser, och
2. i vilka fall utdelning av postförsändelser inte behöver  ske vid en fysisk persons bostad eller en juridisk persons  lokaler. Förordning (2018:61).
9 §
Den som tillhandahåller en samhällsomfattande posttjänst  får per kalenderår inte höja priser för befordran av frimärkta  brev som omfattas av 6 § första stycket och som väger högst 
250 gram, mer än summan av
1. den procentuella ökningen av konsumentprisindex mellan juli  närmast föregående år och juli året dessförinnan, och
2. den procentuella förändringen närmast föregående år av an-
talet sådana brev multiplicerat med en faktor som motsvarar  den förändring av genomsnittskostnaden för befordran av breven  som förändringen ger upphov till.
Ett utrymme för prishöjning som inte utnyttjats under ett ka-
lenderår får användas under ett av de tre närmast följande  åren.
Den som tillhandahåller den samhällsomfattande posttjänsten  ska på begäran av Post- och telestyrelsen lämna det underlag  som behövs för att fastställa faktorn enligt 9 a §.
Förordning (2019:531).
9 a §
Post- och telestyrelsen ska minst vart tredje år fast-
ställa den faktor som anges i 9 § första stycket 2.  Förordning (2019:531).
10 §
Post- och telestyrelsen får enligt 3 kap. 2 § femte stycket postlagen (2010:1045) meddela föreskrifter om sådana krav på prissättningen och redovisningen av den samhällsomfattande posttjänsten som anges i 2 § första och andra styckena samma kapitel.
11 §
Post- och telestyrelsen får enligt 3 kap. 2 § femte stycket postlagen (2010:1045) meddela föreskrifter om sådana krav på prissättningen och tillhörande villkor som anges i 2
§ tredje stycket samma kapitel och som ska gälla om den som utsetts att tillhandahålla hela eller delar av den samhällsomfattande posttjänsten tillämpar särskilda priser och andra särskilda villkor.
Gemensamma bestämmelser om postverksamhet och samhällsomfattande posttjänst
Postnummersystem
12 §
Post- och telestyrelsen ska utse en tillståndshavare som tillhandahåller posttjänster att också tillhandahålla och förvalta postnummersystemet.
Den tillståndshavare som utses att tillhandahålla och förvalta postnummersystemet ska vid ändringar av systemet främja god ortnamnssed.
Totalförsvarets behov av postkommunikationer
13 §
Post- och telestyrelsen får meddela sådana föreskrifter om planering och andra åtgärder för totalförsvarets behov av postkommunikationer som avses i 4 kap. 9 § andra stycket postlagen (2010:1045).
Innan sådana föreskrifter som avses i första stycket meddelas, ska Post- och telestyrelsen samråda med Försvarsmakten och Myndigheten för samhällsskydd och beredskap.
Klagomålshantering
14 §
Post- och telestyrelsen får meddela föreskrifter enligt 4 kap. 12 § postlagen (2010:1045) om tillståndshavares klagomålshantering samt om det offentliggörande av uppgifter om klagomål som ska ske av den som utsetts att tillhandahålla hela eller delar av den samhällsomfattande posttjänsten.
Verkställighetsföreskrifter
15 §
Post- och telestyrelsen får meddela de verkställighetsföreskrifter som behövs för tillämpningen av postlagen (2010:1045) i fråga om befordran av brev, obeställbara brev och tillsyn.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.