Title: Förordning (2002:831) om myndigheters rätt till kompensation för ingående mervärdesskatt
SFS Number: Svensk författningssamling 2002:831
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2002831-om-myndigheters-ratt-till_sfs-2002-831/
Source Link: http://rkrattsbaser.gov.se/sfst?bet=2002:831
Amendment Register Link: http://rkrattsbaser.gov.se/sfsr?bet=2002:831
Ministry/Authority: Finansdepartementet BA ToT
Issued: 2002-11-14
Metadata: {"Utfärdad": "2002-11-14", "Ändrad": "t.o.m. SFS 2023:333"}

==================================================

Förordning (2002:831) om myndigheters rätt till kompensation för ingående mervärdesskatt
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2002:831
Departement/myndighet
:   
Finansdepartementet BA ToT
Utfärdad
:   
2002-11-14
Ändrad
:   
t.o.m. SFS 2023:333
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning gäller myndigheter under regeringen som ingår i den statliga redovisningsorganisationen, om inte Ekonomistyrningsverket beslutar annat enligt 2 §. Förordningen gäller dock inte affärsverken. Förordning (2008:1430).
2 §
Ekonomistyrningsverket ska besluta att en myndighet inte  ska omfattas av förordningen om verket bedömer att det är  viktigare att det råder konkurrensneutralitet på en marknad  där myndigheten bedriver verksamhet i konkurrens med en  verksamhet som inte medför rätt till avdrag eller  återbetalning av ingående skatt enligt mervärdesskattelagen 
(2023:200), än att myndigheten har kompensationsrätt enligt  denna förordning.
Ekonomistyrningsverket ska samråda med Konkurrensverket innan  beslut enligt denna bestämmelse fattas. Förordning (2023:333).
3 §
Har upphävts genom förordning (2008:1430).
Kompensation
4 §
En myndighet som omfattas av denna förordning har rätt  till kompensation för belopp, motsvarande ingående skatt  enligt mervärdesskattelagen (2023:200), som hänför sig till  verksamheten.
Myndigheten har dock inte rätt till kompensation om den  ingående skatten hänför sig till utgifter för representation  eller liknande ändamål. Myndigheten har inte heller rätt till  kompensation om den ingående skatten omfattas av begränsningar  i avdragsrätten enligt 13 kap. 16, 18, 19, 20, 21, 22, 23, 26  eller 27 § mervärdesskattelagen. Förordning (2023:333).
5 §
Har upphävts genom förordning (2008:1430).
6 §
Har upphävts genom förordning (2008:1430).
Rekvisition och redovisning mot inkomsttitel
7 §
En myndighet som en viss månad har bokfört belopp som anges i 4 § får påföljande månad rekvirera motsvarande belopp från Skatteverket. Förordning (2003:1040).
8 §
Skatteverket ska betala ut det rekvirerade beloppet inom 10 dagar från det att rekvisitionen kommit in till myndigheten. Förordning (2011:225).
9 §
Skatteverket ska redovisa det rekvirerade beloppet mot inkomsttiteln Mervärdesskatt när verket betalar ut det till myndigheten. Förordning (2011:225).
10 §
Har upphävts genom förordning (2008:1430).
Ränta
11 §
Har en myndighet tillgodoförts ränta till följd av att myndigheten rekvirerat ett för högt belopp vid tillämpningen av 4 §, ska myndigheten betala ett belopp motsvarande räntan till Skatteverket, om den tillgodoförda räntan inte är obetydlig.
Förordning (2008:1430).
Tillämpningsföreskrifter
12 §
Ekonomistyrningsverket får meddela de föreskrifter som behövs för tillämpningen av denna förordning.
Övergångsbestämmelser
2008:1430
1. Denna förordning träder i kraft den 1 februari 2009 och tillämpas för tid från och med den 1 januari 2009.
2. För bidrag som avses i den upphävda 3 § och som har mottagits före den 1 januari 2009 gäller de upphävda paragraferna samt 1 och 11 §§ i sin äldre lydelse.
2017:367
1. Denna förordning träder i kraft den 1 juli 2017.
2. Äldre föreskrifter gäller fortfarande för utgifter för  representation eller liknande ändamål som har uppstått före  ikraftträdandet.
2023:333
1. Denna förordning träder i kraft den 1 juli 2023.
2. Äldre föreskrifter gäller fortfarande för förhållanden som  hänför sig till tiden före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.