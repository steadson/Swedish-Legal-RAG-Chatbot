Title: Förordning (1995:1051) om skyldigheten att lämna läkarintyg när det gäller vissa socialförsäkringsförmåner vid sjukdom
SFS Number: Svensk författningssamling 1995:1051
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19951051-om-skyldigheten-att-lamna_sfs-1995-1051/
Source Link: http://rkrattsbaser.gov.se/sfst?bet=1995:1051
Amendment Register Link: http://rkrattsbaser.gov.se/sfsr?bet=1995:1051
Ministry/Authority: Socialdepartementet
Issued: 1995-08-31
Metadata: {"Utfärdad": "1995-08-31", "Ändrad": "t.o.m. SFS 2022:78"}

==================================================

Förordning (1995:1051) om skyldigheten att lämna läkarintyg när det gäller vissa socialförsäkringsförmåner vid sjukdom
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1995:1051
Departement/myndighet
:   
Socialdepartementet
Utfärdad
:   
1995-08-31
Ändrad
:   
t.o.m. SFS 2022:78
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
I denna förordning finns föreskrifter om de undantag från  bestämmelserna om läkarintyg som anges i 27 kap. 25 § och 
31 kap. 5 § socialförsäkringsbalken. Förordning (2020:512).
1 a §
Har upphävts genom förordning (2022:78).
1 b §
Har upphävts genom förordning (2022:78).
2 §
I kontroll- eller rehabiliteringssyfte får Försäkringskassan
1. i ett pågående sjukdomsfall ålägga den försäkrade att genom  läkarintyg styrka nedsättningen av arbetsförmågan på grund av  sjukdom från och med en tidigare dag än vad som följer av 
27 kap. 25 § första stycket socialförsäkringsbalken, och
2. om särskilda skäl motiverar det, ålägga en försäkrad att  vid framtida sjukdomsfall genom läkarintyg styrka  nedsättningen av arbetsförmågan på grund av sjukdom från och  med den första dagen i sjukperioden.
Ett åläggande enligt första stycket 2 får inte avse längre tid  än ett år. Förordning (2022:78).
2 a §
I kontroll- eller rehabiliteringssyfte får Försäkringskassan
1. i ett pågående sjukdomsfall ålägga den försäkrade att genom  läkarintyg styrka nedsättningen av förmågan att delta i  arbetslivsinriktad rehabilitering på grund av sjukdom från och  med en tidigare dag än vad som följer av 31 kap. 5 § andra  stycket andra meningen socialförsäkringsbalken, och
2. om särskilda skäl motiverar det, ålägga en försäkrad att  vid framtida sjukdomsfall genom läkarintyg styrka  nedsättningen av förmågan att delta i arbetslivsinriktad  rehabilitering på grund av sjukdom från och med den första dag  som den försäkrade på grund av sjukdomen är frånvarande från  rehabiliteringen.
Ett åläggande enligt första stycket 2 får inte avse längre tid  än den tidsperiod under vilken den aktuella rehabiliteringen  pågår. Förordning (2022:78).
3 §
Försäkringskassan får meddela föreskrifter om de undantag  som behövs för försäkrade som omfattas av lagen (1991:1047) om  sjuklön. Försäkringskassan får också meddela föreskrifter om  sådana avvikelser som i övrigt är motiverade av någon särskild  anledning i andra fall än enligt 2 och 2 a §§.
Förordning (2020:512).
Övergångsbestämmelser
2020:196
1. Denna förordning träder i kraft den 7 april 2020.
2. Den nya bestämmelsen i 1 a § ska dock tillämpas för tid  från och med den 13 mars 2020.
3. En försäkrad som vid ikraftträdandet har ett åläggande  enligt 2 § första stycket 1 i den äldre lydelsen att genom  läkarintyg styrka nedsättningen av arbetsförmågan från och med  en tidigare dag än vad som följer av 27 kap. 25 § första  stycket socialförsäkringsbalken ska i stället styrka  nedsättningen av arbetsförmågan genom läkarintyg från och med  den 14:e dagen efter sjukperiodens första dag.
2020:805
1. Denna förordning träder i kraft den 1 oktober 2021.  Förordning (2021:719).
2. Äldre bestämmelser gäller fortfarande för skyldigheten att  lämna läkarintyg om den första dagen i sjukperioden har  infallit före ikraftträdandet.
3. Äldre bestämmelser gäller fortfarande för kravet att lämna  läkarintyg om den första dagen i den 30-dagarsperiod som avses  i 31 kap. 5 § andra stycket första meningen  socialförsäkringsbalken har infallit före ikraftträdandet.
2022:77
1. Denna förordning träder i kraft den 7 februari 2022.
2. De nya bestämmelserna i 1 a och 1 b §§ ska dock i fråga om  den som har inkomst av annat förvärvsarbete och som betalar  egenavgift tillämpas för tid från och med den 8 december 2021  och i fråga om övriga försäkrade för tid från och med den 
19 januari 2022.
3. En försäkrad som vid ikraftträdandet har ett åläggande  enligt 2 § första stycket i den äldre lydelsen att genom  läkarintyg styrka nedsättningen av arbetsförmågan från och med  en tidigare dag än som följer av 27 kap. 25 § första stycket  socialförsäkringsbalken ska i stället styrka nedsättningen av  arbetsförmågan genom läkarintyg från och med den fjortonde  dagen efter sjukperiodens första dag.
4. En försäkrad som vid ikraftträdandet har ett åläggande  enligt 2 a § första stycket i den äldre lydelsen att genom  läkarintyg styrka nedsättningen av förmågan att delta i  arbetslivsinriktad rehabilitering från och med en tidigare dag  än som följer av 31 kap. 5 § andra stycket andra meningen  socialförsäkringsbalken ska i stället styrka nedsättningen  genom läkarintyg från och med den fjortonde dagen efter den  första dagen i den 30-dagarsperiod som avses i sist nämnda  paragraf.
2022:78
1. Denna förordning träder i kraft den 1 april 2022.
2. Äldre bestämmelser gäller fortfarande för skyldigheten att  lämna läkarintyg om den första dagen i sjukperioden har  infallit före ikraftträdandet.
3. Äldre bestämmelser gäller fortfarande för kravet att lämna  läkarintyg om den första dagen i den 30-dagarsperiod som avses  i 31 kap. 5 § andra stycket första meningen  socialförsäkringsbalken har infallit före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.