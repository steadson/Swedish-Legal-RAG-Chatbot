Title: Författningssamlingsförordning (1976:725)
SFS Number: Svensk författningssamling 1976:725
URL: https://www.riksdagen.se/sv/dokument-och-lagar/dokument/svensk-forfattningssamling/forfattningssamlingsforordning-1976725_sfs-1976-725/
Source Link: http://rkrattsbaser.gov.se/sfst?bet=1976:725
Amendment Register Link: http://rkrattsbaser.gov.se/sfsr?bet=1976:725
Ministry/Authority: Justitiedepartementet L6
Issued: 1976-09-02
Metadata: {"Utfärdad": "1976-09-02", "Ändrad": "t.o.m. SFS 2025:902"}

==================================================

Författningssamlingsförordning (1976:725)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1976:725
Departement/myndighet
:   
Justitiedepartementet L6
Utfärdad
:   
1976-09-02
Omtryck
:   
SFS 2006:66
Ändrad
:   
t.o.m. SFS 2025:902
Övrig text
:   
Rättelseblad 2008:354 och 2009:1538 har iakttagits.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I denna förordning förstås med
författningar: lagar, förordningar och andra rättsregler som i 8 kap. regeringsformen betecknas som föreskrifter,
allmänna råd: sådana generella rekommendationer om tillämpningen av en författning som anger hur någon kan eller bör handla i ett visst hänseende. Förordning (1984:212).
2 §
Denna förordning gäller ej för riksdagen och dess myndigheter. Förordning (1982:1256).
Svensk författningssamling
3 §
I förordningen (1996:1515) med instruktion för Regeringskansliet finns bestämmelser om vem som är utgivare av Svensk författningssamling (SFS).
Frågor om kungörande av författningar i SFS i fall som avses i 6 § tredje stycket lagen (1976:633) om kungörande av lagar och andra författningar avgörs av utgivaren av SFS.
Förordning (2011:433).
3 a §
En författning som ska kungöras i SFS ska föras in i  den författningssamlingen i ett elektroniskt dokumentformat  som innebär att författningen till form och innehåll stämmer  överens med vad som har beslutats. Förordning (2018:98).
3 b §
Regeringskansliet ska ansvara för säkerheten på den  särskilda webbplats som avses i 5 § lagen (1976:633) om  kungörande av lagar och andra författningar och i det  elektroniska system som används för kungörande i SFS.
Förordning (2018:98).
4 §
Författningar kan kungöras i SFS alla dagar på året.
Förordning (2018:98).
5 §
Har en författning som regeringen utfärdat kungjorts i någon annan författningssamling än SFS eller i någon annan publikation, skall en notis om detta införas i SFS så snart det lämpligen kan ske.
I en notis enligt första stycket anges
1. författningens rubrik,
2. när författningen har utfärdats,
3. i vilken författningssamling eller annan publikation kungörandet har skett och
4. för en författning som har kungjorts i en författningssamling dess löpnummer och eventuell sakbeteckning.
Förordning (1980:154).
6 §
Webbplatsen för SFS ska, utöver sådana notiser som avses  i 5 §, även innehålla uppgifter om
1. vilka centrala myndigheter under regeringen som under året  har låtit ge ut en författningssamling,
2. vilka andra myndigheter under regeringen som under året  har låtit föra in författningar eller allmänna råd i en sådan  författningssamling,
3. vilka centrala myndigheter under regeringen som under året  har kungjort författningar på något annat sätt än i en  författningssamling eller publicerat allmänna råd enligt 
28 §,
4. vilka författningssamlingar som under året har getts ut av  riksdagsförvaltningen och av förvaltningsmyndigheter under  riksdagen, samt
5. vilka andra myndigheter under riksdagen som under året har  låtit föra in författningar i en sådan författningssamling.
På webbplatsen ska det också anges att det finns en  författningssamling för varje län.
En myndighet som avses i första stycket 1-3 ska senast den 15  januari varje år lämna utgivaren de uppgifter som ska framgå  av informationen på webbplatsen. Förordning (2018:98).
7 §
Statliga myndigheter ska se till att de har tillgång till  SFS i den utsträckning som behövs. Förordning (2018:98).
8 §
Har upphävts genom förordning (1996:1307).
8 a §
Har upphävts genom förordning (1999:908).
Författningssamlingar för centrala myndigheter under regeringen
9 §
De centrala myndigheter som anges i bilaga 1 till denna förordning skall låta utge författningssamling. I den utsträckning som framgår av bilagan skall författningssamlingen vara gemensam för den myndighet som låter utge författningssamlingen och en eller flera andra myndigheter.
Författningssamling som avses i första stycket skall, om ej annat följer av lagen (1976:633) om kungörande av lagar och andra författningar, utnyttjas av annan central myndighet i enlighet med vad som anges i bilaga 1.
De centrala myndigheter som är upptagna i bilaga 2 till denna förordning får under tid som anges i bilagan kungöra författningar på annat sätt än i författningssamling som avses i denna förordning. Hur kungörandet sker framgår av bilagan.
Regeringskansliet och chefen för Utrikesdepartementet får tills vidare kungöra författningar i publikationen Föreskrifter för utrikesförvaltningen. Förordning (1996:1516).
10 §
Det åligger central myndighet som låter utge författningssamling enligt denna förordning att utse utgivare för författningssamlingen.
11 §
En författningssamling som en central myndighet låter ge  ut ska ha samma format och likartad typografisk utformning  som SFS senast hade när den gavs ut i tryckt form.
Om det finns särskilda skäl för det, får myndigheten besluta  om avvikelser från första stycket. En underrättelse om  beslutet ska lämnas till regeringen. Förordning (2018:98).
12 §
Brukar central myndighet kungöra sina författningar i central myndighets författningssamling men har viss författning kungjorts i SFS, författningssamling för län eller på annat sätt än i författningssamling, skall en notis om kungörandet införas i förstnämnda författningssamling så snart det lämpligen kan ske.
I notis enligt första stycket anges
1. författningens rubrik,
2. när och av vilken myndighet författningen har utfärdats,
3. hur kungörandet har skett och
4. för författning som har kungjorts i författningssamling dess löpnummer och eventuell sakbeteckning.
Första stycket gäller ej, om författningen bekantgöres i andra hand genom införande i den författningssamling där myndighetens författningar i allmänhet kungöres.
13 §
Statliga myndigheter ska se till att de har tillgång till  andra myndigheters författningssamlingar i den utsträckning  som behövs. Till varje kommun, region och kommunbibliotek som  begär det ska det kostnadsfritt sändas ett exemplar av en  författningssamling som en central myndighet låter ge ut.
Förordning (2019:1001).
14 §
Kostnaden för gemensam författningssamling skall fördelas mellan myndigheterna.
Myndighet som utnyttjar en annan myndighets författningssamling skall svara för därav uppkommande trycknings- och distributionskostnader.
Länens författningssamlingar
15 §
Det åligger länsstyrelse att utse utgivare för länets författningssamling.
16 §
Länets författningssamling ska ha samma format och  likartad typografisk utformning som SFS senast hade när den  gavs ut i tryckt form.
Om det finns särskilda skäl för det, får länsstyrelsen  besluta om avvikelser från första stycket. En underrättelse  om beslutet ska lämnas till regeringen. Förordning (2018:98).
17 §
Statliga myndigheter ska se till att de har tillgång till  länens författningssamling i den utsträckning som behövs. Till  varje kommun, region och kommunbibliotek inom länet ska det  kostnadsfritt sändas ett exemplar av länets  författningssamling. Förordning (2019:1001).
18 §
Kostnaden för tryckning och distribution av länets författningssamling betalas av länsstyrelsen, om ej annat är särskilt föreskrivet.
Övriga bestämmelser
18 a §
Om en ny eller ändrad författning helt eller delvis  genomför ett EU-direktiv, ska en hänvisning till direktivet  göras i den författningssamling där författningen kungörs.
Om en ny eller ändrad författning har anmälts till  kommissionen enligt Europaparlamentets och rådets direktiv 
(EU) 2015/1535 av den 9 september 2015 om ett  informationsförfarande beträffande tekniska föreskrifter och  beträffande föreskrifter för informationssamhällets tjänster,  ska en hänvisning till detta direktiv göras i den  författningssamling där författningen kungörs.  Förordning (2015:678).
18 b §
När en myndighet under regeringen beslutar en författning skall rubriken till denna innehålla myndighetens namn och ordet "föreskrifter". I ingressen till författningen skall uppgift lämnas om det bemyndigande på vilket myndighetens beslutanderätt grundar sig.
Termen anvisningar får inte användas i rubriken till en författning. Förordning (1985:819).
18 c §
Hos varje myndighet under regeringen skall det finnas en förteckning över samtliga gällande författningar och allmänna råd som har beslutats av myndigheten eller någon föregångare till denna. Detta gäller oavsett vilken rubrik författningarna eller råden har. I fråga om författningar eller råd som förtecknas enligt särskilda bestämmelser räcker det dock med en hänvisning till den särskilda förteckningen. Myndighetens arbetsordning behöver inte tas med i förteckningen.
Förteckningen skall i skilda delar ange de regler som har publicerats i en författningssamling och andra regler. Den del av förteckningen som avser regler av det förra slaget skall utformas i enlighet med föreskrifterna i bilaga 3.
Förteckningen skall vid lämpliga tidpunkter tryckas eller mångfaldigas på annat sätt och tillhandahållas allmänheten. Ett exemplar av förteckningen skall varje år lämnas till regeringen i samband med att myndigheten lämnar sitt budgetunderlag. Om förteckningen förs med hjälp av automatiserad behandling skall den lämnas också på diskett eller annat datorläsbart medium.
Förordning (2002:32).
19 §
Tillstånd till tryckning av en författning som ska tas  in i en författningssamling meddelas av utgivaren eller den  som han eller hon bestämmer. Tillstånd till elektronisk  publicering av SFS meddelas av utgivaren eller den som han  eller hon bestämmer.
I fråga om författning som utfärdas av regeringen får  tillstånd som avses i första stycket meddelas sedan en  chefstjänsteman inom det departement där ärendet har  handlagts, eller den som han eller hon bestämmer, har godkänt  att författningen trycks eller publiceras.
I fråga om författning som utfärdas av någon annan än  regeringen får tillstånd som avses i första stycket meddelas,  sedan den som är behörig har godkänt att författningen trycks  eller publiceras. Förordning (2018:98).
20 §
I SFS ska varje författning kungöras för sig. Det ska  för varje författning framgå vilken dag den har publicerats i  SFS.
I fråga om andra författningssamlingar får endast en  författning tryckas på samma blad. Detta gäller dock inte när  författningarna förs samman i bokband. För varje författning  anges på bladets första sida dagen då den har kommit ut från  trycket.
Varje författning i en författningssamling ska tilldelas ett  löpnummer, som består av årtal och ett nummer som är löpande  för kalenderår och åtskiljs från årtalet genom kolon. En  författning kan dessutom ges en sakbeteckning som visar dess  ämnestillhörighet.
Tredje stycket ska tillämpas även på en sådan notis som avses  i 5 eller 12 §. Notisnumreringen ska utgöra en serie för  sig. Förordning (2018:98).
21 §
När en författning i en författningssamling kan bli  svåröverskådlig till följd av ändringar, bör den föras in i  sin helhet i författningssamlingen. Ett sådant införande kan  ske
1. i samband med en ändring av författningen, och
2. i fråga om författningar i andra författningssamlingar än  SFS även vid något annat lämpligt tillfälle.  Förordning (2018:98).
22 §
En författning som kungörs i en tryckt  författningssamling ska om möjligt ges ut så att den är  författningssamlingens abonnenter till handa i god tid innan  den träder i kraft. Förordning (2018:98).
23 §
Införes i författningssamling författning, som med stöd av lagen (1976:633) om kungörande av lagar och andra författningar har kungjorts i annan författningssamling eller på annat sätt än i författningssamling eller som har bekantgjorts på annat sätt än genom kungörande, skall det vid införandet anges att fråga är om ett bekantgörande i andra hand.
Om en författning som har kungjorts i en författningssamling ändras eller upphävs, skall ändringen eller upphävandet om möjligt kungöras i den författningssamling där författningen ursprungligen kungjordes. Förordning (1984:212).
24 §
Författningssamling skall förses med register.
För underlättande av registerframställningen kan sakord utsättas i anslutning till rubriken till författning.
24 a §
Bestämmelser om skyldigheten att göra författningar  tillgängliga elektroniskt i ett offentligt  rättsinformationssystem finns i rättsinformationsförordningen 
(1999:175). Förordning (2018:98).
24 b §
Har upphävts genom förordning (1999:182).
25 §
Författningar som ingår i en tryckt författningssamling  ska kunna köpas såväl årgångsvis som var och en för sig.  Årsabonnemang bör om möjligt kunna begränsas till en viss  ämnesgrupp av författningar. Förordning (2018:98).
26 §
I fråga om författningar som med stöd av 4, 7 eller 9 §  lagen (1976:633) om kungörande av lagar och andra  författningar kungörs i någon annan publikation än den som  avses i denna förordning ska 17, 18, 19, 21, 22 och, om det  inte finns något hinder mot det, 25 §§ tillämpas.
Förordning (2018:98).
27 §
Allmänna råd ska tryckas eller på annat sätt  mångfaldigas och tillhandahållas allmänheten. Oavsett om de  är sammanförda med en författning eller upprättas fristående  kan de tas in i en författningssamling. Är de sammanförda med  en författning, ska det tydligt märkas ut vilka regler som är  författningsföreskrifter och vilka regler som är allmänna  råd.
I fråga om allmänna råd som har tagits in i en  författningssamling ska det som sägs om författning i 13 §, 
19 § första och tredje styckena, 20 § andra och tredje  styckena samt 21, 24 och 25 §§ tillämpas.  Förordning (2018:98).
28 §
Allmänna råd som ej intages i författningssamling bör numreras löpande för kalenderår i en serie som är gemensam för myndigheten. De kan dessutom ges sakbeteckning som visar deras ämnestillhörighet. Serien bör förses med register.
I fråga om allmänna råd som avses i första stycket äger 19 §
första och tredje styckena samt 21 § och, i den mån ej hinder däremot möter, 25 § motsvarande tillämpning.
Första stycket gäller ej för myndighet som anges i bilaga 2.
29 §
I en författningssamling får det inte föras in något  annat än
1. sådana författningar som ska kungöras i  författningssamlingen,
2. sådana notiser som avses i 5 § första stycket och 12 §  första stycket,
3. sådana bekantgöranden i andra hand som avses i 12 § tredje  stycket,
4. bekantgöranden i andra hand av sådana författningar som  har kungjorts enligt 4 § tredje stycket lagen (1976:633) om  kungörande av lagar och andra författningar,
5. sådant införande av en författning i sin helhet som avses  i 21 §,
6. allmänna råd,
7. sådant som ska föras in i författningssamlingen enligt  särskilda bestämmelser.
Trots första stycket får det i en författningssamling föras  in kortare meddelanden som bör komma till allmän kännedom och  som inte lämpligen kan lämnas i någon annan form, förutsatt  att författningssamlingen inte därigenom upphör att vara  huvudsakligen en regelsamling. En myndighet som har utfärdat  en sådan författning som avses i 2 § första stycket 2 lagen 
(1976:633) om kungörande av lagar och andra författningar får  också föra in författningen i den författningssamling där  myndighetens författningar i allmänhet kungörs.
Rättsfallsreferat får inte tas in i en författningssamling.
Förordning (2018:98).
30 §
Mot beslut enligt denna förordning får talan ej föras.
Bilaga 1
Författningssamlingar för centrala myndigheter
Utgivande myndighet
Benämning                       Förkortning     Särskild föreskrift
Affärsverket svenska kraftnät
Svenska kraftnäts               SvKF
författningssamling
Arbetsförmedlingen
Arbetsförmedlingens
författningssamling             AFFS
Arbetsgivarverket
Arbetsgivarverkets
författningssamling             AGVFS           Utnyttjas också
av Statens
tjänstepensionsverk
Arbetsmiljöverket
Arbetsmiljöverkets
författningssamling             AFS
Bolagsverket
Bolagsverkets
författningssamling             BOLFS           Utnyttjas också av
Patentombudsnämnden
Boverket
Boverkets                       BFS
författningssamling
		
Centrala studiestödsnämnden
Centrala studiestödsnämndens	CSNFS  författningssamling
Domstolsverket
Domstolsverkets 		DVFS		Utnyttjas också av författningssamling				Notarienämnden
Elsäkerhetsverket
Elsäkerhetsverkets              ELSÄK-FS
författningssamling
Energimarknadsinspektionen
Energimarknadsinspektionens
författningssamling             EIFS
Finansinspektionen
Finansinspektionens             FFFS
författningssamling
Försvarsmakten
Försvarets
författningssamling             FFS             Utnyttjas också av
Fortifikationsverket,
Totalförsvarets
forskningsinstitut och
Försvarets materielverk
Försäkringskassan
Försäkringskassans
författningssamling             FKFS
Havs- och vattenmyndigheten
Havs- och vattenmyndighetens
författningssamling             HVMFS
Inspektionen för arbetslöshetsförsäkringen
Inspektionen för                IAFFS
arbetslöshetsförsäkringens författningssamling
/Upphör att gälla U:2026-01-01/
Integritetsskyddsmyndigheten
Integritetsskyddsmyndighetens
författningssamling             IMYFS
Kammarkollegiet
Kammarkollegiets
författningssamling	        KAMFS           Utnyttjas också av
Fastighetsmäklarinspektionen,
Myndigheten för stöd till
trossamfund och Trafikanalys
Kemikalieinspektionen
Kemikalieinspektionens          KIFS
författningssamling
/Träder i kraft I:2026-01-01/
Integritetsskyddsmyndigheten
	
Integritetsskyddsmyndighetens
författningssamling     	IMYFS
Kammarkollegiet
Kammarkollegiets
författningssamling	        KAMFS   	Utnyttjas också av
Fastighetsmäklarinspektionen
och Trafikanalys
Kemikalie-
inspektionen
Kemikalie-                      KIFS
inspektionens  författningssamling
Kommerskollegium
Kommerskollegiums               KFS
författningssamling
Konkurrensverket
Konkurrensverkets               KKVFS
författningssamling
Konsumentverket
Konsumentverkets                KOVFS           Utnyttjas också av
författningssamling                             Allmänna
reklamationsnämnden
Kriminalvården
Kriminalvårdens                 KVFS
författningssamling
Kronofogdemyndigheten
Kronofogdemyndighetens 		KFMFS författningssamling
Kustbevakningen
Kustbevakningens 		KBVFS författningssamling
Lantmäteriet
Lantmäteriets 			LMFS författningssamling
Livsmedelsverket
Livsmedelsverkets               LIVSFS
författningssamling
Mediemyndigheten
Mediemyndighetens               MEMYFS
författningssamling
Migrationsverket
Migrationsverkets               MIGRFS
författningssamling
Myndigheten för  digital förvaltning
Myndigheten för digital         MDFFS
förvaltnings  författningssamling
Myndigheten för  samhällsskydd och beredskap
Myndigheten för                 MSBFS           Utnyttjas också av
samhällsskydd och beredskaps                    Riksvärderingsnämnden
författningssamling
Myndigheten för tillväxtpolitiska uvärderingar och analyser
Myndigheten för                 MTFS
tillväxtpolitiska utvärderingar och analysers författningssamling
Myndigheten för yrkeshögskolan
Myndigheten för                 MYHFS
yrkeshögskolans författningssamling
Naturvårdsverket
Naturvårdsverkets               NFS             Utnyttjas också av
författningssamling                             Kustbevakningen
Patent- och registreringsverket
Patent- och
registreringsverkets            PRVFS
författningssamling
Pensionsmyndigheten
Pensionsmyndighetens
författningssamling             PFS
Polismyndigheten
Polismyndighetens
författningssamling             PMFS            Utnyttjas också av
Säkerhetspolisen
Post- och telestyrelsen
Post- och telestyrelsens        PTFS
författningssamling
Revisorsinspektionen
	
Revisorsinspektionens 		RIFS författningssamling
Riksarkivet
Riksarkivets                    RA-FS
författningssamling
Riksgäldskontoret
Riksgäldskontorets              RGKFS
författningssamling
Sametinget
Sametingets
författningssamling             STFS
Sjöfartsverket
Sjöfartsverkets                 SJÖFS           Utnyttjas också av
författningssamling                             Rederinämnden
Skatteverket
Skatteverkets                   SKVFS
författningssamling
Skogsstyrelsen
Skogsstyrelsens                 SKSFS
författningssamling
Socialstyrelsen
Gemensamma författningssamlingen avseende hälso- och sjukvård, socialtjänst,
läkemedel, folkhälsa m.m.       HSLF-FS         Utnyttjas av
E-hälsomyndigheten,
Folkhälsomyndigheten,
Inspektionen för vård
och omsorg,
Läkemedelsverket,
Myndigheten för 
						familjerätt och 
						föräldraskapsstöd,
Rättsmedicinalverket,
Socialstyrelsen och
Tandvårds- och
läkemedelsförmånsverket
Spelinspektionen
Spelinspektionens  författningssamling		SIFS
Statens energimyndighet
Statens energimyndighets författningssamling  		STEMFS
Statens institutionsstyrelse
Statens institutionsstyrelses
författningssamling             SiSFS
Statens jordbruksverk
	
Statens jordbruksverks  författningssamling		SJVFS		Utnyttjas också av 
						Centrala 
						försöksdjursnämnden
Statens kulturråd
Statens kulturråds  författningssamling		KRFS		Utnyttjas också av 
						Institutet för språk 
						och folkminnen, 
						Konstnärsnämnden, Kungl. 
						biblioteket, Myndigheten 
						för tillgängliga medier, 
						Riksantikvarieämbetet, 
						Statens försvarshistoriska 
						museer, Statens maritima 
						och transporthistoriska 
						museer, Statens musikverk 
						och styrelsen för Sveriges 
						författarfond
Statens skolverk
Statens skolverks  författningssamling		SKOLFS		Utnyttjas också av 
						Myndigheten för ungdoms- 
						och civilsamhällesfrågor, 
						Statens skolinspektion 
						och Specialpedagogiska 
						skolmyndigheten
Statistiska centralbyrån
Statistiska centralbyråns	SCB-FS		Utnyttjas också av  författningssamling				Konjunkturinstitutet,
						Medlingsinstitutet och 
						Myndigheten för 
						kulturanalys
Strålsäkerhetsmyndigheten
Strålsäkerhetsmyndighetens	SSMFS
författningssamling
Styrelsen för ackreditering och teknisk kontroll
Styrelsens för                  STAFS
ackreditering och teknisk kontroll författningssamling
Sveriges geologiska undersökning
Sveriges geologiska             SGU-FS
undersöknings författningssamling
			
Tillväxtverket
Tillväxtverkets                 TVFS            Utnyttjas också av
författningssamling                             Verket för
innovationssystem och
Rådet för Europeiska
socialfonden i Sverige
Totalförsvarets plikt-  och prövningsverk
Totalförsvarets plikt-  och prövningsverks  författningssamling		TPPVFS
Trafikverket
Trafikverkets  författningssamling		TRVFS
Transportstyrelsen
Transportstyrelsens             TSFS            Utnyttjas också av
författningssamling                             Luftfartsverket och
Sveriges meteorologiska
och hydrologiska
institut
Tullverket
Tullverkets                     TFS             Utnyttjas också av
författningssamling                             Inspektionen för
strategiska produkter
Universitets- och högskolerådet
Universitets- och               UHRFS
högskolerådets författningssamling
Upphandlingsmyndigheten
Upphandlingsmyndighetens        UFS
författningssamling
Utbetalningsmyndigheten
Utbetalningsmyndighetens        UBMFS
författningssamling
Valmyndigheten
Valmyndighetens                 VALFS
författningssamling
Vetenskapsrådet
Vetenskapsrådets                VRFS		Utnyttjas också av
författningssamling				Etikprövningsmyndigheten
Åklagarmyndigheten
Åklagarmyndighetens             ÅFS
författningssamling Förordning (2025:902).
Bilaga 2
Centrala myndigheter som får kungöra författningar på annat sätt än i författningssamling som avses i författningssamlingsförordningen
Myndighet               Hur kungörande får ske  Särskild föreskrift
Arbetsgivarverket       AGV cirkulär            Medgivandet gäller t.v.
Finansinspektionen	Föreskrifterna 		Medgivandet gäller 
			publiceras elektroniskt	t.v. och endast 
			och hålls tillgängliga 	bilagor till 
			hos myndigheten		föreskrifter om 
						kapitaltäckning och 
						stora exponeringar 
						samt föreskrifter 
						om positionslimiter
Havs- och               Föreskrifterna          Medgivandet gäller
vattenmyndigheten       publiceras elektroniskt t.v. och endast
och hålls tillgängliga  föreskrifter om
hos myndigheten         realtidsstängning
av fiskevatten och
fiskeförbud vid
uppfiskad fiskekvot
Konsumentverket         Konsumentverkets        Medgivandet gäller t.v.
tekniska föreskrifter   och endast föreskrifter
om analysmetoder
Riksarkivet             Riksarkivets            Medgivandet gäller t.v.
myndighetsspecifika     och endast föreskrifter
föreskrifter om         om gallring och annan
gallring och annan      arkivhantering som
arkivhantering          avser en viss myndighet
eller myndighetskategori
Skatteverket            Föreskrifterna hålls    Medgivandet gäller t.v.
tillgängliga hos        och endast föreskrifter
Skatteverket            om indelning i
värdeområden och
provvärderingsområden
samt föreskrifter om
indelning i
prisutvecklingsområden
och omräkningstal
Socialstyrelsen         Läkarnas                Medgivandet gäller t.v.
specialiserings-        och endast föreskrifter
tjänstgöring            om kunskaper, färdigheter
Målbeskrivningar        och förhållningssätt för
specialistkompetens
(målbeskrivningar)
Styrelsen för           Utbildningsplaner       Medgivandet gäller t.v.
Sveriges                                        och endast för
lantbruksuniversitet                            utbildningsplaner
Förordning (2017:709).
Bilaga 3
Utformningen av myndigheternas regelförteckningar enligt 18 c §
I denna bilaga anges vilka uppgifter som ska tas in i myndigheternas regelförteckningar. Vad som sägs om författningar gäller också allmänna råd.
1 Grundförfattningar och ändringsförfattningar
I sina förteckningar ska myndigheterna skilja mellan grundförfattningar och ändringsförfattningar.
En ändringsförfattning är en författning genom vilken en annan författning ändras, ges utsträckt giltighet i tiden, sätts i kraft eller upphävs. Andra författningar är grundförfattningar. En ny författning som innehåller övergångsbestämmelser enligt vilka en äldre författning upphävs ska förtecknas både som en grundförfattning och en ändringsförfattning.
Grundförfattningarna ska tas upp i löpnummerordning. I förteckningen får de delas upp på skilda serier.
Varje ändringsförfattning ska redovisas i anslutning till den grundförfattning som den hör till.
2 Förteckningar över grundförfattningar
Förteckningar över grundförfattningar   Exempel på redaktionell
ska innehålla följande uppgifter:       utformning:
- Fullständig rubrik i senaste 		Sjöfartsverkets föreskrifter  lydelse med årtal och 			(2007:1) om hamnskydd löpnummer i författningssamlingen.
- För författningar vars ingress 	Bemyndigande:  ska innehålla en sådan uppgift om 	6 § förordningen (2006:1213)
bemyndigande som avses i 18 b §:	om hamnskydd bemyndigandet.
	
- För författningar som genomför  	32005L0065 EU-direktiv eller kompletterar   EU-förordningar: EU-reglernas  Celexnummer.
3 Förteckningar över ändringsförfattningar
Förteckningar över                      Exempel på redaktionell
ändringsförfattningar ska innehålla     utformning:
följande uppgifter:
- Förkortningen för                     DIFS 1998:3
författningssamlingens namn samt årtal och löpnummer i författningssamlingen.
- Vilka bestämmelser i                  Upph. 6-8 §§;
grundförfattningen som upphävs,         nuvarande 2 § betecknas 6 §;
ändrar beteckning, ändrar lydelse       ändr. 1, 3 §§; nya 4, 5, 9 §§
eller införs.
- För författningar vars ingress        Bemyndigande:
ska innehålla en sådan uppgift om       8 § personuppgiftsförordningen
bemyndigande som avses i 18 b §:        (1998:1191)
bemyndigandet.
- För författningar som genomför        388L0576
EU-direktiv eller kompletterar EU-förordningar: EU-reglernas Celexnummer.
Förordning (2020:1113).
Övergångsbestämmelser
1984:212
1. Denna förordning träder i kraft den 1 juli 1984.
2. - - - - - - - - - - - - - - - - - - - - - - - - - - - - - -
3. Förteckningar enligt 18 c § behöver inte vara upprättade förrän den 1 juli 1986, eller den senare dag som regeringen bestämmer för viss myndighet. Författningar och allmänna råd som har beslutats dessförinnan upphör att gälla, om de inte den dagen finns upptagna i sådan förteckning. Detta gäller dock inte författningar som förtecknas enligt särskilda bestämmelser.
1994:454
1. Denna förordning träder i kraft den 1 juli 1994.
2. Förordningen tillämpas också på sådana regler som före ikraftträdandet har tagits upp i en regelförteckning eller registrerats i ett register som förs med hjälp av automatisk databehandling.
3. - - - - - - - - - - - - - - - - - - - - - - - - - - - - - -
4. Myndigheter som före ikraftträdandet av denna förordning har använt en ämnesindelning när de förtecknat grundförfattniningar får även efter den 1 juli 1994 använda denna indelning i stället för att förteckna grundförfattningarna kronologiskt.
2008:354
Denna förordning träder i kraft den 1 juli 2008 men tillämpas i fråga om Lantmäteriet först från och med den 1 september 2008.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.