Title: Lag (2008:586) om gruppundantag för konkurrensbegränsande avtal om tekniköverföring
SFS Number: Svensk författningssamling 2008:586
URL: https://www.riksdagen.se/sv/dokument-och-lagar/dokument/svensk-forfattningssamling/lag-2008586-om-gruppundantag-for_sfs-2008-586/
Source Link: http://rkrattsbaser.gov.se/sfst?bet=2008:586
Amendment Register Link: http://rkrattsbaser.gov.se/sfsr?bet=2008:586
Ministry/Authority: Klimat- och näringslivsdepartementet RSN
Issued: 2008-06-18
Metadata: {"Utfärdad": "2008-06-18", "Ändrad": "t.o.m. SFS 2014:935"}

==================================================

Lag (2008:586) om gruppundantag för konkurrensbegränsande avtal om tekniköverföring
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:586
Departement/myndighet
:   
Klimat- och näringslivsdepartementet RSN
Utfärdad
:   
2008-06-18
Ändrad
:   
t.o.m. SFS 2014:935
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Denna lag tillämpas på avtal om tekniköverföring.
Bestämmelsen i 1 kap. 6 § konkurrenslagen (2008:579) ska även tillämpas på avtal enligt denna lag.
Lagen tillämpas inte på licensavtal som omfattas av lagen
(2008:582) om gruppundantag för konkurrensbegränsande specialiseringsavtal eller lagen (2008:583) om gruppundantag för konkurrensbegränsande avtal om forskning och utveckling.
Lag (2014:935)
.
2 §
Under de villkor som följer av 3 § gäller för sådana avtal om tekniköverföring vilka innehåller konkurrensbegränsningar och som omfattas av 2 kap. 1 §
konkurrenslagen (2008:579) undantag från förbudet i samma paragraf mot sådana avtal. Undantag gäller dock endast för sådana grupper av avtal som uppfyller förutsättningarna för undantag i 2 kap. 2 § konkurrenslagen.
Av 2 kap. 3 § konkurrenslagen följer att Konkurrensverket kan besluta att ett enskilt avtal, som till följd av ett gruppundantag enligt denna lag är undantaget från förbudet i 2 kap. 1 § samma lag, inte ska omfattas av undantaget om avtalet har följder som är oförenliga med 2 kap. 2 §
konkurrenslagen.
Lag (2014:935)
.
3 §
I fråga om avtalen tillämpas bestämmelserna i kommissionens förordning (EU) nr 316/2014 av den 21 mars 2014 om tillämpningen av artikel 101.3 i fördraget om Europeiska unionens funktionssätt på grupper av avtal om tekniköverföring på motsvarande sätt, med undantag av artiklarna 2.1, 6, 7 och 9-11. Vidare ska hänvisningar till undantaget i artikel 2 avse 2 § första stycket i förening med 1 § första och andra stycket.
Lag (2014:935)
.
Övergångsbestämmelser
2014:935
1. Denna lag träder i kraft den 1 augusti 2014.
2. Äldre föreskrifter gäller till utgången av april 2015 för avtal som var i kraft den 1 augusti 2014. Äldre föreskrifter gäller dock inte för avtal som vid ikraftträdandet uppfyller villkoren för gruppundantag enligt de nya föreskrifterna.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.