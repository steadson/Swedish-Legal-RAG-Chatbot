Title: Förordning (2017:113) om Försvarsmaktens stöd till polisen med helikoptertransporter
SFS Number: Svensk författningssamling 2017:113
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017113-om-forsvarsmaktens-stod-till_sfs-2017-113/
Source Link: http://rkrattsbaser.gov.se/sfst?bet=2017:113
Amendment Register Link: http://rkrattsbaser.gov.se/sfsr?bet=2017:113
Ministry/Authority: Försvarsdepartementet
Issued: 2017-02-16
Metadata: {"Utfärdad": "2017-02-16"}

==================================================

Förordning (2017:113) om Försvarsmaktens stöd till polisen med helikoptertransporter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:113
Departement/myndighet
:   
Försvarsdepartementet
Utfärdad
:   
2017-02-16
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns bestämmelser om Försvarsmaktens  stöd till polisen i form av transporter med helikopter.
2 §
Försvarsmakten ska på begäran av polisen utföra  helikoptertransporter som är av större vikt för genomförandet  av polisiära insatser. Försvarsmakten får avslå begäran om  det föreligger synnerliga skäl för annan användning av  helikopterresursen.
3 §
När stöd lämnas enligt denna förordning får  Försvarsmaktens personal inte användas i situationer där det  finns risk för att den kan komma att bruka våld eller tvång  mot enskilda.
4 §
En enhet inom Försvarsmakten som lämnar stöd enligt denna  förordning ska stå under befäl av en militär chef. När stödet  lämnas ska enheten och dess chef stå under direkt ledning av  den myndighet som begärt stödet.
5 §
En begäran om stöd enligt denna förordning görs hos  Högkvarteret av Polismyndigheten eller Säkerhetspolisen.  Beslut om att lämna stöd ska fattas av överbefälhavaren eller  av den inom Högkvarteret som överbefälhavaren bestämmer.
6 §
För att förbereda stöd till polisen får myndigheterna  genomföra samövningar. Begäran om samövning får göras av  såväl polisen som Försvarsmakten.
7 §
Försvarsmakten får, efter att ha hört Polismyndigheten  och Säkerhetspolisen, meddela föreskrifter om verkställighet  av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.