Title: Förordning (2007:1110) med instruktion för Bolagsverket
SFS Number: Svensk författningssamling 2007:1110
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071110-med-instruktion-for_sfs-2007-1110/
Source Link: http://rkrattsbaser.gov.se/sfst?bet=2007:1110
Amendment Register Link: http://rkrattsbaser.gov.se/sfsr?bet=2007:1110
Ministry/Authority: Klimat- och näringslivsdepartementet RSN
Issued: 2007-11-29
Metadata: {"Utfärdad": "2007-11-29", "Ändrad": "t.o.m. SFS 2024:1268"}

==================================================

Förordning (2007:1110) med instruktion för Bolagsverket
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1110
Departement/myndighet
:   
Klimat- och näringslivsdepartementet RSN
Utfärdad
:   
2007-11-29
Ändrad
:   
t.o.m. SFS 2024:1268
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter m.m.
1 §
Bolagsverket ansvarar för
1. registreringsärenden som gäller aktiebolag, filialer, europeiska ekonomiska intressegrupperingar, europeiska grupperingar för territoriellt samarbete, europabolag, europakooperativ och anknutna ombud enligt lagen (2007:528)
om  värdepappersmarknaden,
2. handels- och föreningsregisterärenden,
3. bank- och försäkringsregisterärenden, och
4. ärenden enligt 1 § lagen (2008:1075) om inteckningsbrevsregister. Förordning (2009:706).
2 §
Bolagsverket är inskrivningsmyndighet enligt 4 kap. 2 §
lagen (2008:990) om företagshypotek. Förordning (2008:1230).
2 a §
Bolagsverket är beredskapsmyndighet enligt förordningen 
(2022:524) om statliga myndigheters beredskap.
Förordning (2022:534).
3 §
Bolagsverket för register över
1. näringsförbud och tillfälliga näringsförbud,
2. konkurser och företagsrekonstruktioner,
3. förbud att lämna juridiskt eller ekonomiskt biträde,
4. anmälda verksamhetsutövare,
5. verkliga huvudmän, och
6. betalningstider.
Förordning (2022:140).
4 §
Bolagsverket prövar frågor om
1. tillstånd och dispens enligt särskilda bestämmelser i lag  eller annan föreskrift,
2. ersättning till likvidatorer,
3. huruvida medel eller tillgångar ska tillfalla Allmänna  arvsfonden enligt 25 kap. 42 § eller 44 § tredje stycket  aktiebolagslagen (2005:551) eller 17 kap. 41 § eller 42 §  tredje stycket lagen (2018:672) om ekonomiska föreningar,
4. utseende av en god man vid inlösen av minoritetsaktier  enligt 22 kap. 8 § första stycket aktiebolagslagen,
5. utseende av ersättare för en styrelseledamot enligt 8 kap. 
16 § aktiebolagslagen,
6. likvidation av sparbanker, bankaktiebolag och medlemsbanker  enligt 6 kap. 2 § sparbankslagen (1987:619) eller 10 kap. 31 §  respektive 10 a kap. 5 § lagen (2004:297) om bank- och  finansieringsrörelse,
7. dödande av en förkommen inteckningshandling enligt 4 §  andra stycket lagen (2011:900) om dödande av förkommen  handling i de fall Bolagsverket är inskrivningsmyndighet,
8. dödande av ett förkommet aktiebrev eller annan handling som  avses i 4 § tredje stycket lagen om dödande av förkommen  handling,
9. kallelse till en stämma enligt 28 § lagen (2004:575) om  europabolag, 7 kap. 17 § aktiebolagslagen, 36 § lagen 
(2006:595) om europakooperativ eller 6 kap. 16 § lagen om  ekonomiska föreningar,
10. utseende av en revisor enligt 9 kap. 9, 9 a, 25 eller 26 §  aktiebolagslagen eller 8 kap. 9, 10, 17, 29 eller 30 § lagen  om ekonomiska föreningar, och
11. utseende av en särskild granskare enligt 10 kap. 22 §  aktiebolagslagen eller 9 kap. 2 eller 3 § lagen om ekonomiska  föreningar.
Bolagsverket utfärdar även bevis och utdrag ur verkets  register. Förordning (2020:680).
5 §
Bolagsverket ger ut Post- och Inrikes Tidningar enligt  bestämmelserna i förordningen (2006:1226) om Post- och Inrikes  Tidningar.
Bolagsverket ger även ut en tidning för kungörelser av insända  årsredovisningar och revisionsberättelser samt meddelande av  näringsförbud och tillfälliga näringsförbud.
Förordning (2020:898).
5 a §
Bolagsverket ska se till att de regelverk och rutiner  som verket disponerar över är kostnadseffektiva och enkla för  medborgare och företag. Genom kontrollåtgärder och samverkan  med andra myndigheter ska Bolagsverket minimera riskerna för  att verkets rutiner utnyttjas för ekonomisk brottslighet och  aktivt verka för att uppgifterna i verkets register är  korrekta och överensstämmer med verkliga förhållanden.
Bolagsverket får använda den information som verket får del av  i samverkan med andra myndigheter till kontroll av uppgifter  som anmäls för registrering eller som finns i verkets register  för att förhindra oriktiga registreringar och förebygga  ekonomisk brottslighet. Förordning (2024:136).
6 §
Bolagsverket får bedriva uppdragsverksamhet såsom att tillhandahålla konsulttjänster för granskning och annan rådgivning, tillhandahålla bevis och kopior från utländska bolagsregister, bedriva kurser och utbildningar samt tillhandahålla tjänster som gäller verkets dokumentation.
Bolagsverket får bedriva tjänsteexport som är direkt kopplad till myndighetens verksamhetsområde och som ligger inom ramen för det uppdrag som anges i denna instruktion eller i annan förordning. Förordning (2010:1534).
7 §
Bolagsverket får till en stat som inte ingår i Europeiska  unionen eller är ansluten till Europeiska ekonomiska  samarbetsområdet föra över personuppgifter i den utsträckning  uppgifterna ingår i verkets
1. aktiebolagsregister,
2. handelsregister,
3. föreningsregister,
4. filialregister,
5. EEIG-register,
6. företagsinteckningsregister,
7. europabolagsregister,
8. europakooperativsregister,
9. bankregister,
10. försäkringsregister,
11. register över anknutna ombud enligt lagen (2007:528) om  värdepappersmarknaden,
12. inteckningsbrevsregister,
13. register över europeiska grupperingar för territoriellt  samarbete, eller
14. register över anmälda verksamhetsutövare.
Förordning (2017:851).
7 a §
Bolagsverket får begära uppgifter från en annan stat  inom Europeiska ekonomiska samarbetsområdet enligt punkt 16 i  bilagan till kommissionens genomförandeförordning (EU) 
2021/1042 av den 18 juni 2021 om tillämpningsföreskrifter för  Europaparlamentets och rådets direktiv (EU) 2017/1132 vad  gäller tekniska specifikationer och förfaranden för systemet  för sammankoppling av register och om upphävande av  kommissionens genomförandeförordning (EU) 2015/884.  Förordning (2023:739).
Ledning
8 §
Bolagsverket leds av en myndighetschef.
9 §
Vid Bolagsverket ska det finnas ett insynsråd som består  av högst nio ledamöter. Förordning (2020:46).
Organisation
9 a §
Myndigheten utför administrativa och handläggande uppgifter åt Patentombudsnämnden. Förordning (2010:1024).
Anställningar och uppdrag
10 §
Generaldirektören är myndighetschef.
Personalansvarsnämnd
11 §
Vid Bolagsverket ska det finnas en personalansvarsnämnd.
Tillämpligheten av viss förordning
12 §
Bolagsverket ska tillämpa personalföreträdarförordningen
(1987:1101).
Avgifter
13 §
Trots det som anges i 16 § och 21 § första stycket  avgiftsförordningen (1992:191) ska Bolagsverket
- ta ut avgifter för kopior av allmänna handlingar och för  utskrifter av upptagningar för automatisk databehandling, även  om beställningen omfattar färre än tio sidor, och
- ta ut avgifter av staten för kopior av allmänna handlingar,  utskrifter av upptagningar för automatisk databehandling,  kopior av video- eller ljudbandsupptagningar eller utskrifter  av ljudbandsupptagningar samt för bevis och registerutdrag.
Bolagsverket ska ta ut avgifter för den verksamhet som  myndigheten bedriver enligt 6 §. Bolagsverket får besluta om  storleken på avgifterna.
Andra stycket gäller inte
- elektroniskt tillhandahållande av grunddata ur Bolagsverkets  register som avses i 3 § och 7 § 1-13 till en statlig  myndighet som inte är ett affärsverk, eller
- tillhandahållande av värdefulla datamängder i enlighet med 
2 kap. 3 § lagen (2022:818) om den offentliga sektorns  tillgängliggörande av data. Förordning (2024:1268).
Undantag från myndighetsförordningen
14 §
I fråga om beslut som fattas genom automatiserad behandling ska 21 § myndighetsförordningen (2007:515) tillämpas endast när det gäller uppgift om dagen för beslutet och beslutets innehåll.
Övergångsbestämmelser
2020:680
1. Denna förordning träder i kraft den 1 januari 2021.
2. Äldre bestämmelser gäller dock fortfarande i fråga om  medlemsbanker som är registrerade i bankregistret den 31  december 2020 avseende det räkenskapsår som avslutas närmast  efter detta datum.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.