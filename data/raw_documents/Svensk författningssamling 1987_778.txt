Title: Förordning (1987:778) om placering av fondmedel under Kammarkollegiets förvaltning
SFS Number: Svensk författningssamling 1987:778
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1987778-om-placering-av-fondmedel_sfs-1987-778/
Source Link: http://rkrattsbaser.gov.se/sfst?bet=1987:778
Amendment Register Link: http://rkrattsbaser.gov.se/sfsr?bet=1987:778
Ministry/Authority: Finansdepartementet ESA
Issued: 1987-06-18
Metadata: {"Utfärdad": "1987-06-18", "Ändrad": "t.o.m. SFS 2025:94"}

==================================================

Förordning (1987:778) om placering av fondmedel under Kammarkollegiets förvaltning
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:778
Departement/myndighet
:   
Finansdepartementet ESA
Utfärdad
:   
1987-06-18
Ändrad
:   
t.o.m. SFS 2025:94
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde
1 §
Denna förordning gäller fondmedel som förvaltas av Kammarkollegiet och som inte utgör stiftelse. Den gäller också donationsmedel som en myndighet uppdragit åt Kammarkollegiet att förvalta enligt 11 § donationsförordningen (1998:140).
Förordning (1998:141).
1 a §
Det följer av lagen (2021:401) om Allmänna arvsfonden  att Kammarkollegiet förvaltar Allmänna arvsfondens kapital.  För placeringen av kapitalet gäller denna förordning med  undantag för 3 § och 4 § första stycket. Förordning (2025:94).
Medelsplacering
2 §
Kammarkollegiet ska se till att de förvaltade medlen placeras så att kraven på god avkastning och riskspridning tillgodoses. Förordning (2011:497).
3 §
Medlen ska placeras i
1. fordringar hos Riksbanken eller Riksgäldskontoret, eller  bank eller utländskt bankföretag som har tillstånd att driva  bankrörelse i Sverige,
2. skuldförbindelser med låg kreditrisk, vilka har utfärdats  av emittent med hemvist i ett land som är medlem i  Organisationen för ekonomiskt samarbete och utveckling (OECD),
3. sådana aktier, förlagsbevis, konvertibler och  teckningsoptioner som är inregistrerade vid en reglerad  marknad eller andra, med hänsyn till sin art och till den  säkerhet de erbjuder, jämförliga finansiella instrument, eller
4. andelar i värdepappersfonder som avses i lagen (2004:46) om  värdepappersfonder och fondföretag som avses i 1 kap. 7 §  samma lag eller andra, med hänsyn till sin art och till den  säkerhet de erbjuder, jämförliga finansiella instrument.
I syfte att effektivisera förvaltningen av tillgångarna får  derivatinstrument användas. De underliggande tillgångarna för  dessa instrument ska i så fall utgöras av eller hänföra sig  till tillgångar av det slag som avses i första stycket,  finansiella index, räntesatser, växelkurser eller utländska  valutor.
Kammarkollegiet får använda sådana derivatinstrument enligt  andra stycket som handlas direkt mellan parterna under de  förutsättningar som anges i 5 kap. 12 § andra stycket lagen om  värdepappersfonder. Förordning (2025:94).
Allmänna begränsningar
4 §
Sådana finansiella instrument som anges i 3 § första  stycket 3 och 4 och andra stycket får utgöra högst 60 procent  av de förvaltade tillgångarnas marknadsvärde.
Av det totala marknadsvärdet för de förvaltade tillgångar som  utgörs av finansiella instrument som anges i första stycket  får
- högst 10 procent utgöras av instrument som anges i 3 §  första stycket 3 och motsvarande instrument som utgör  underliggande tillgång i derivatinstrument enligt 3 § andra  stycket, som har utfärdats av en och samma emittent, och
- högst 20 procent utgöras av andelar som avses i 3 § första  stycket 4 i en och samma fond eller ett och samma fondföretag.
Förordning (2025:94).
5 §
Placeringen av de tillgångar som Kammarkollegiet förvaltar  får till högst 5 procent av röstvärdet för samtliga aktier ske  i ett och samma företag. Förordning (2025:94).
Riskhantering
6 §
Kammarkollegiet ska ha
1. en beskrivning av de huvudsakliga risker som är förenade med kapitalförvaltningen och hur dessa risker ska hanteras, och
2. interna instruktioner för hantering av de risker som anges i 1.
Kammarkollegiet ska fortlöpande se över beskrivningen och instruktionerna och följa upp hur instruktionerna följs.
Förordning (2011:497).
Övergångsbestämmelser
1987:778
Denna förordning träder i kraft den 1 augusti 1987. Den skall dock tillämpas för tid från och med den 1 juli 1987.
Genom förordningen upphävs
1. Kungl. Maj:ts brev den 29 juni 1951 om handelsflottans pensionsanstalts fondmedel såvitt avser punkt 2,
2. Kungl. Maj:ts beslut den 14 mars 1969 med placeringsregler för allmänna arvsfonden,
3. regeringens beslut den 25 juni 1981 med bestämmelser för förvaltning av Kulturfondens för Sverige och Finland kapital.
1998:141
1. Denna förordning träder i kraft den 1 maj 1998.
2. För redan gjorda placeringar gäller de nya föreskrifterna först från den 1 januari 1999.
2004:79
1. Denna förordning träder i kraft den 1 april 2004.
2. Vad som sägs i 3 § om andelar i värdepappersfonder skall också gälla andelar i en sådan värdepappersfond som förvaltas av fondbolag som med stöd av 3 § lagen (2004:47) om införande av lagen (2004:46) om investeringsfonder driver verksamhet enligt lagen (1990:1114) om värdepappersfonder.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.