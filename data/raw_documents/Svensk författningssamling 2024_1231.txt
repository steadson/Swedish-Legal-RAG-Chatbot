Title: Lag (2024:1231) om försöksverksamhet med rutinmässiga ögonundersökningar i trafiken
SFS Number: Svensk författningssamling 2024:1231
URL: https://www.riksdagen.se/sv/dokument-och-lagar/dokument/svensk-forfattningssamling/lag-20241231-om-forsoksverksamhet-med_sfs-2024-1231/
Source Link: http://rkrattsbaser.gov.se/sfst?bet=2024:1231
Amendment Register Link: http://rkrattsbaser.gov.se/sfsr?bet=2024:1231
Ministry/Authority: Justitiedepartementet DÅ
Issued: 2024-12-05
Metadata: {"Utfärdad": "2024-12-05"}

==================================================

Lag (2024:1231) om försöksverksamhet med rutinmässiga ögonundersökningar i trafiken
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2024:1231
Departement/myndighet
:   
Justitiedepartementet DÅ
Utfärdad
:   
2024-12-05
Tidsbestämd
: 
2030-03-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelser
1 §
I denna lag finns bestämmelser om försöksverksamhet med  rutinmässiga ögonundersökningar i trafiken i syfte att ta reda  på om föraren är påverkad av något annat medel än alkohol.
2 §
För en rutinmässig ögonundersökning enligt denna lag ska 
28 kap. 13 § rättegångsbalken inte gälla.
Förutsättningar för rutinmässiga ögonundersökningar
3 §
En rutinmässig ögonundersökning får göras på en förare av  ett motordrivet fordon. Undersökningen får endast omfatta  yttre iakttagelser av ögats utseende och funktion. Vid en  sådan undersökning får följande hjälpmedel användas:
1. en pupillometer,
2. en penna eller ett annat liknande föremål,
3. en mindre ljuskälla, eller
4. ett annat tekniskt hjälpmedel.
4 §
Ögonundersökningen görs av en polisman, en tulltjänsteman  eller en kustbevakningstjänsteman.
Bestämmelser om en tulltjänstemans och en  kustbevakningstjänstemans rätt att stoppa ett fordon finns i 
2 kap. 4 § tullbefogenhetslagen (2024:710) och 3 kap. 16 §  kustbevakningslagen (2019:32).
5 §
Ögonundersökningen ska göras på eller i nära anslutning  till den plats där personen kontrolleras eller där ett  ingripande mot honom eller henne sker. Undersökningen får  endast göras med hjälpmedel som kan användas omedelbart.
Undersökningen ska göras på ett sätt som inte utsätter den som  undersöks för allmän uppmärksamhet. Om det inte finns  särskilda skäl ska undersökningen göras i ett täckt fordon  eller inomhus i ett avskilt rum.
Om den undersökte begär det ska det föras ett protokoll vid  undersökningen och utfärdas ett bevis om utförd åtgärd.
Blodprov
6 §
Blodprov får tas på den som är skyldig att genomgå en  rutinmässig ögonundersökning enligt 3 § även om det inte finns  förutsättningar för det enligt 28 kap. 12 § rättegångsbalken,  om han eller hon
1. vägrar att medverka till en ögonundersökning, eller
2. inte kan genomgå en sådan undersökning på grund av att han  eller hon varit inblandad i en trafikolycka.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.