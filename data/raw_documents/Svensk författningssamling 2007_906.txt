Title: Förordning (2007:906) med instruktion för Inspektionen för arbetslöshetsförsäkringen
SFS Number: Svensk författningssamling 2007:906
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2007906-med-instruktion-for_sfs-2007-906/
Source Link: http://rkrattsbaser.gov.se/sfst?bet=2007:906
Amendment Register Link: http://rkrattsbaser.gov.se/sfsr?bet=2007:906
Ministry/Authority: Arbetsmarknadsdepartementet AA
Issued: 2007-11-15
Metadata: {"Utfärdad": "2007-11-15", "Ändrad": "t.o.m. SFS 2024:1356"}

==================================================

Förordning (2007:906) med instruktion för Inspektionen för arbetslöshetsförsäkringen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:906
Departement/myndighet
:   
Arbetsmarknadsdepartementet AA
Utfärdad
:   
2007-11-15
Ändrad
:   
t.o.m. SFS 2024:1356
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Inspektionen för arbetslöshetsförsäkringen ansvarar för  tillsyn över arbetslöshetsförsäkringen,  arbetslöshetskassorna, Arbetsförmedlingens handläggning av  ärenden som har samband med arbetslöshetsförsäkringen, samt  Arbetsförmedlingens och Försäkringskassans handläggning av  ärenden som rör åtgärder inom aktivitetsstödet,  utvecklingsersättningen och etableringsersättningen.
Förordning (2017:823).
2 §
Utöver de uppgifter som följer av lagen (1997:239) om  arbetslöshetskassor och lagen (2024:506) om  arbetslöshetsförsäkring, ska myndigheten
1. granska Arbetsförmedlingens utbetalning av statsbidrag till  arbetslöshetskassorna enligt 8 § förordningen (1997:836) om  arbetslöshetskassor,
2. granska handläggningen av och rutinerna för handläggning av  ärenden hos Arbetsförmedlingen som har samband med  arbetslöshetsförsäkringen,
3. granska handläggningen av och rutinerna för handläggning av  ärenden hos Arbetsförmedlingen om återkallande av anvisningar  till arbetsmarknadspolitiska program,
4. till Arbetsförmedlingen påtala de brister som myndigheten  har funnit vid sin granskning enligt 1-3,
5. verka för att säkerställa att arbetslöshetsersättning  betalas ut endast till den som är berättigad till sådan  ersättning,
6. följa utvecklingen på arbetslöshetsförsäkringens område och  ta de initiativ till åtgärder som uppföljningen ger anledning  till,
7. granska handläggningen av och rutinerna för handläggning av  ärenden hos Arbetsförmedlingen om varning och avstängning från  rätt till aktivitetsstöd, utvecklingsersättning och  etableringsersättning,
8. granska handläggningen av och rutinerna för handläggning av  ärenden hos Försäkringskassan om avstängning från rätt till  aktivitetsstöd, utvecklingsersättning och  etableringsersättning,
9. till Arbetsförmedlingen respektive Försäkringskassan påtala  de brister som myndigheten har funnit vid sin tillsyn enligt 7  och 8,
10. följa utvecklingen på det område som avser ärenden om  varning och avstängning från rätt till aktivitetsstöd,  utvecklingsersättning och etableringsersättning och ta de  initiativ till åtgärder som uppföljningen ger anledning till,  och
11. fullgöra de uppgifter som en behörig myndighet har enligt
- artikel 1 i konventionen av den 30 juni 1978 mellan Sverige  och Turkiet om social trygghet vid tillämpning av artiklarna 
31 och 32 (information) när frågan gäller  arbetslöshetsförsäkringen, och
- artikel 1 i konventionen den 13 mars 1995 om social trygghet  mellan Konungariket Sverige och Republiken Chile vid  tillämpning av artikel  
19 c-e (information) i konventionen när frågan gäller  arbetslöshetsförsäkring. Förordning (2024:1356).
Ledning
3 §
Myndigheten leds av en myndighetschef.
4 §
Vid myndigheten ska det finnas ett insynsråd som består av högst nio ledamöter.
Anställningar och uppdrag
5 §
Generaldirektören är myndighetschef.
Personalansvarsnämnd
6 §
Vid myndigheten ska det finnas en personalansvarsnämnd.
Tillämpligheten av vissa förordningar
7 §
Myndigheten ska tillämpa personalföreträdarförordningen
(1987:1101).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.