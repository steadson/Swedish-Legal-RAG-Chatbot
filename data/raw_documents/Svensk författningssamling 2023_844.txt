Title: Förordning (2023:844) med instruktion för Mediemyndigheten
SFS Number: Svensk författningssamling 2023:844
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2023844-med-instruktion-for_sfs-2023-844/
Source Link: http://rkrattsbaser.gov.se/sfst?bet=2023:844
Amendment Register Link: http://rkrattsbaser.gov.se/sfsr?bet=2023:844
Ministry/Authority: Kulturdepartementet
Issued: 2023-12-07
Metadata: {"Utfärdad": "2023-12-07", "Ändrad": "t.o.m. SFS 2025:899"}

==================================================

Förordning (2023:844) med instruktion för Mediemyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2023:844
Departement/myndighet
:   
Kulturdepartementet
Utfärdad
:   
2023-12-07
Ändrad
:   
t.o.m. SFS 2025:899
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Uppgifter
1 §
Mediemyndigheten ska inom sitt verksamhetsområde verka för  yttrandefrihet, medie- och informationskunnighet samt  möjligheterna till mediemångfald och tillgänglighet.  Myndigheten ska också verka för att stärka barn och unga som  medvetna medieanvändare, ta tillvara deras erfarenheter samt  verka för att skydda barn från skadlig mediepåverkan.
Myndigheten ansvarar för frågor om mediestöd, tillstånd,  registrering och tillsyn på medieområdet. Myndigheten ansvarar  även för frågor om utgivningsbevis för periodiska skrifter och  databaser. Förordning (2024:1171).
2 §
Myndigheten har uppgifter enligt
1. lagen (1991:1559) med föreskrifter på  tryckfrihetsförordningens och yttrandefrihetsgrundlagens  områden,
2. lagen (1998:31) om standarder för digital radio och tv,
3. radio- och tv-lagen (2010:696),
4. lagen (2010:1882) om åldersgränser för film som ska visas  offentligt,
5. lagen (2023:254) om vissa produkters och tjänsters  tillgänglighet,
6. lagen (2023:664) om mediestöd,
7. lagen (2024:954) med kompletterande bestämmelser till EU:s  förordning om digitala tjänster,
8. kungörandeförordningen (1977:827),
9. förordningen (1998:32) om standarder för digital radio och  tv,
10. förordningen (2010:1925) om åldersgränser för film som ska  visas offentligt,
11. förordningen (2019:1256) om förhandsprövning av tjänster  hos public service-företagen,
12. radio- och tv-förordningen (2020:878),
13. förordningen (2021:1205) om stöd för tidningsdistribution  med anledning av övergången till utdelning av post varannan  dag,
14. förordningen (2023:676) om vissa produkters och tjänsters  tillgänglighet,
15. förordningen (2023:740) om mediestöd, och
16. förordningen (2024:958) med kompletterande bestämmelser  till EU:s förordning om digitala tjänster.
Förordning (2024:1171).
3 §
Myndigheten ska även
1. följa och analysera utvecklingen inom medieområdet och om  barns och ungas medieanvändning samt sprida kunskap om den  till berörda aktörer och allmänheten,
2. publicera statistik och annan information om ägande- och  branschstruktur, teknik, tillgång och konsumtion samt  ekonomiska förhållanden inom medieområdet,
3. årligen till regeringen redovisa den ekonomiska  utvecklingen av och förutsättningarna för medieföretag och  tidningsdistribution samt övriga väsentliga förändringar inom  dagspressen,
4. följa frågor som rör journalisters säkerhet i Sverige och  föra dialog med nationella aktörer som arbetar för att stärka  skyddet för journalister och som ger stöd till utsatta  journalister,
5. samordna det nationella arbetet med medie- och  informationskunnighet,
6. upprätta och föra register över utgivare som har anmälts  enligt lagen (1991:1559) med förskrifter på  tryckfrihetsförordningens och yttrande-frihetsgrundlagens  områden,
7. verka för mediebranschens självreglering, och
8. medverka till samreglering när det gäller sådana lämpliga  åtgärder som leverantörer av videodelningsplattformar ska  vidta enligt radio- och tv-lagen (2010:696).
Förordning (2024:1171).
4 §
Myndigheten är nationell tillsynsmyndighet enligt  artikel 30 i Europaparlamentets och rådets direktiv 2010/13/EU  av den 10 mars 2010 om samordning av vissa bestämmelser som  fastställs i medlemsstaternas lagar och andra författningar om  tillhandahållande av audiovisuella medietjänster (direktiv om  audiovisuella medietjänster), i lydelsen enligt  Europaparlamentets och rådets direktiv (EU) 2018/1808.
Myndigheten ska även kartlägga och redovisa vilka åtgärder som  har vidtagits för att främja medie- och informationskunnighet  i Sverige i enlighet med artikel 33a i samma direktiv.
Förordning (2024:1171).
4 a §
Myndigheten ska delta i Europeiska nämnden för  medietjänster. Förordning (2024:1171).
5 §
Myndigheten ska företräda Sverige i Europeiska  audiovisuella observatoriet.
6 §
Myndigheten ska ha ett barnrätts-, jämställdhets- och  mångfaldsperspektiv i sin verksamhet.
Samverkan
7 §
Myndigheten ska inför beslut om tillstånd att sända tv,  sökbar text-tv och kommersiell radio samråda med  Konkurrensverket och Post- och telestyrelsen i  konkurrensfrågor. Myndigheten ska samråda med Post- och  telestyrelsen i frågor om sändningsstandarder.
8 §
Myndigheten ska samverka med Myndigheten för tillgängliga  medier och Nordiskt informationscenter för medie- och  kommunikationsforskning (Nordicom) vid Göteborgs universitet  när det gäller uppgiften att följa och analysera utvecklingen  inom medieområdet. Myndigheten ska samverka med Nordicom även  i frågor om ägande- och branschstruktur.
9 §
Myndigheten ska samråda med Konsumentverket i frågor om  sådana lämpliga åtgärder kopplade till audiovisuella  kommersiella meddelanden som leverantörer av  videodelningsplattformar ska vidta enligt radio- och tv-lagen 
(2010:696).
10 §
Myndigheten ska medverka till informationsutbyte med  andra behöriga tillsynsmyndigheter i enlighet med artikel 30a  i Europaparlamentets och rådets direktiv 2010/13/EU, i  lydelsen enligt Europaparlamentets och rådets direktiv (EU) 
2018/1808.
11 §
Myndigheten ska samverka med berörda myndigheter och  aktörer, däribland det civila samhällets organisationer, när  det gäller medie- och informationskunnighet, att stärka barn  och unga som medvetna medieanvändare samt att skydda barn från  skadlig mediepåverkan.
Ledning
12 §
Myndigheten leds av en myndighetschef.
13 §
Vid myndigheten finns ett insynsråd som består av högst  sex ledamöter.
Filmgranskare
14 §
Vid myndigheten finns filmgranskare som prövar frågor om  godkännande av en framställning i en film som är avsedd att  visas offentligt för barn under 15 år.
Granskningsnämnden för radio och tv
15 §
Inom myndigheten finns ett särskilt beslutsorgan som  benämns granskningsnämnden för radio och tv. Nämnden har de  uppgifter och den sammansättning och beslutsförhet som framgår  av radio- och tv-lagen (2010:696) samt radio- och tv-
förordningen (2020:878).
16 §
Myndigheten får i arbetsordningen meddela föreskrifter om  eller i enskilda fall besluta att ärenden som prövas av  ordföranden eller en vice ordförande får avgöras utan  föredragning.
17 §
Granskningsnämnden för radio och tv ansvarar för sina  beslut.
Granskningsnämnden för radio och tv ansvarar för sin  verksamhet inför myndighetens ledning.
18 §
Myndighetens ledning ansvarar inför regeringen för att  granskningsnämnden för radio och tv tilldelas resurser för sin  verksamhet samt för att verksamheten bedrivs  författningsenligt och effektivt och redovisas på ett  tillförlitligt sätt.
Mediestödsnämnden
19 §
Inom myndigheten finns ett särskilt beslutsorgan som  benämns mediestödsnämnden. Nämnden har den sammansättning och  de uppgifter som framgår av lagen (2023:664) om mediestöd,  förordningen (2023:740) om mediestöd samt förordningen 
(2021:1205) om stöd för tidningsdistribution med anledning av  övergången till utdelning av post varannan dag.
20 §
Mediestödsnämnden är beslutsför när ordföranden eller en  vice ordförande och minst hälften av de andra ledamöterna är  närvarande.
Om ett ärende är så brådskande att mediestödsnämnden inte  hinner sammanträda för att behandla det, får ärendet avgöras  genom kontakter mellan ordföranden och de andra ledamöterna.  Om inte heller detta hinns med eller är lämpligt, får  ordföranden ensam avgöra ärendet. Ett sådant beslut ska  anmälas vid nästa sammanträde i nämnden.
Ärenden som uppenbart inte är av större vikt eller principiell  betydelse får avgöras av ordföranden eller en vice ordförande.
21 §
Mediestödsnämnden ansvarar för sina beslut.
Mediestödsnämnden ansvarar för sin verksamhet inför  myndighetens ledning.
22 §
Myndighetens ledning ansvarar inför regeringen för att  mediestödsnämnden tilldelas resurser för sin verksamhet och  för att verksamheten bedrivs författningsenligt och effektivt  och redovisas på ett tillförlitligt sätt.
Anställningar och uppdrag
23 §
Generaldirektören är myndighetschef.
Myndighetschefen anställs för en bestämd tid av sex år, om  inte särskilda skäl föranleder en kortare tid. Anställningen  får förlängas.
24 §
Regeringen utser ordförande, vice ordförande samt andra  ledamöter och ersättare i granskningsnämnden för radio och tv  för en bestämd tid.
Nämndens ledamöter ska utses för en tid av fyra år, om inte  särskilda skäl föranleder en kortare tid. Minst tre och högst  fyra ledamöter ska utses vartannat år.
Om en ledamot entledigas innan förordnandet löper ut ska en ny  ledamot utses för den tid som återstår av den entledigade  ledamotens förordnade.
25 §
Regeringen utser ordförande, vice ordförande samt andra  ledamöter och ersättare i mediestödsnämnden för en bestämd  tid.
Personalansvarsnämnd
26 §
Vid myndigheten finns en personalansvarsnämnd.
Tillämpligheten av vissa förordningar
27 §
Myndigheten ska tillämpa personalföreträdarförordningen 
(1987:1101).
Avgifter
28 §
Myndigheten disponerar avgifter som tas ut enligt  förordningen (2024:1170) om avgifter i ärenden om  utgivningsbevis för periodiska skrifter och databaser.  Avgifterna ska täcka direkta kostnader för verksamheten när  det gäller utgivningsbevis. Förordning (2024:1171).
29 §
/Upphör att gälla U:2025-11-15/
Myndigheten disponerar avgifter som tas ut enligt 
4 kap. 17 § och 13 kap. 25 § radio- och tv-lagen (2010:696).
29 §
/Träder i kraft I:2025-11-15/
Myndigheten disponerar avgifter som tas ut enligt 4 kap. 
17 § och 13 kap. 14 § radio- och tv-lagen (2010:696).
Förordning (2025:899).
Undantag från myndighetsförordningen
30 §
Myndigheten ska inte tillämpa 29 § myndighetsförordningen 
(2007:515) på filmgranskningsärenden eller ärenden som  beslutas av granskningsnämnden för radio och tv.
Övergångsbestämmelser
2023:844
1. Denna förordning träder i kraft den 1 januari 2024.
2. Genom förordningen upphävs
a) förordningen (2010:1923) med instruktion för Statens  medieråd,
b) förordningen (2020:879) med instruktion för Myndigheten för  press, radio och tv.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.