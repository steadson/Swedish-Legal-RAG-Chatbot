Title: Förordning (1992:395) om uppdragsutbildning inom skolväsendet
SFS Number: Svensk författningssamling 1992:395
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1992395-om-uppdragsutbildning-inom_sfs-1992-395/
Source Link: http://rkrattsbaser.gov.se/sfst?bet=1992:395
Amendment Register Link: http://rkrattsbaser.gov.se/sfsr?bet=1992:395
Ministry/Authority: Utbildningsdepartementet
Issued: 1992-05-07
Metadata: {"Utfärdad": "1992-05-07", "Ändrad": "t.o.m. SFS 2020:456"}

==================================================

Förordning (1992:395) om uppdragsutbildning inom skolväsendet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:395
Departement/myndighet
:   
Utbildningsdepartementet
Utfärdad
:   
1992-05-07
Ändrad
:   
t.o.m. SFS 2020:456
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
I lagen (1991:1109) om uppdragsutbildning i vissa fall  finns föreskrifter om att kommuner och regioner får bedriva  uppdragsutbildning som i fråga om art och nivå motsvarar den  verksamhet kommunen eller regionen får bedriva inom  skolväsendet. Denna förordning innehåller ytterligare  föreskrifter om uppdragsutbildning. Förordning (2019:1013).
2 §
I förordningen avses med
- reguljär utbildning: utbildning i gymnasieskolan eller  kommunal vuxenutbildning, och
- ordinarie elever: elever i gymnasieskolan eller kommunal  vuxenutbildning. Förordning (2020:456).
3 §
Uppdragsutbildning får inte försämra förutsättningarna för den reguljära utbildningen och möjligheterna att få sådan utbildning.
4 §
Deltagare i uppdragsutbildning kan undervisas tillsammans med ordinarie elever (samundervisning) eller i egna grupper (separat uppdragsutbildning).
Samundervisning skall följa gällande föreskrifter för respektive utbildning.
Betyg
5 §
De som deltar i uppdragsutbildning får ges betyg enligt  bestämmelserna för jämförbar reguljär utbildning i  gymnasieskolan eller kommunal vuxenutbildning om
1. uppdragsutbildningen följer en eller flera av de kurs-  eller ämnesplaner som gäller för den jämförbara reguljära  utbildningen, och
2. lärarna har en kompetens som motsvarar vad som gäller för  lärare inom den jämförbara reguljära utbildningen.
Förordning (2020:456).
6 §
Har upphävts genom förordning (2011:312).
Övergångsbestämmelser
2011:312
1. Denna förordning träder i kraft den 1 juli 2011.
2. Vid tillämpningen av förordningen ska vuxenutbildning för utvecklingsstörda jämställas med särskild utbildning för vuxna och svenskundervisning för invandrare jämställas med utbildning i svenska för invandrare.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.