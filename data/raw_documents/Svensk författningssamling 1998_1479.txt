Title: Lag (1998:1479) om värdepapperscentraler och kontoföring av finansiella instrument
SFS Number: Svensk författningssamling 1998:1479
URL: https://www.riksdagen.se/sv/dokument-och-lagar/dokument/svensk-forfattningssamling/lag-19981479-om-vardepapperscentraler-och_sfs-1998-1479/
Source Link: http://rkrattsbaser.gov.se/sfst?bet=1998:1479
Amendment Register Link: http://rkrattsbaser.gov.se/sfsr?bet=1998:1479
Ministry/Authority: Finansdepartementet FMA V
Issued: 1998-12-03
Metadata: {"Utfärdad": "1998-12-03", "Ändrad": "t.o.m. SFS 2025:317"}

==================================================

Lag (1998:1479) om värdepapperscentraler och kontoföring av finansiella instrument
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:1479
Departement/myndighet
:   
Finansdepartementet FMA V
Utfärdad
:   
1998-12-03
Ändrad
:   
t.o.m. SFS 2025:317
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
1 kap. Allmänna bestämmelser
2 kap. Kapitlet har upphävts genom lag (2016:51).
3 kap. Kontoförande institut och förvaltarregistrering
3 a kap. Intermediärers medverkan i identifiering av  aktieägare och i utövande av aktieägares rättigheter
4 kap. Avstämningsregister och avstämningskonton
5 kap. Registreringsåtgärder
6 kap. Rättsverkan av registrering
7 kap. Skadestånd
8 kap. Insyn och tystnadsplikt
9 kap. Tillsyn och ingripanden
10 kap. Överklagande
Övergångsbestämmelser
1 kap. Allmänna bestämmelser
Lagens innehåll
1 §
I denna lag finns bestämmelser som kompletterar  Europaparlamentets och rådets förordning (EU) nr 909/2014 av  den 23 juli 2014 om förbättrad värdepappersavveckling i  Europeiska unionen och om värdepapperscentraler samt ändring  av direktiv 98/26/EG och 2014/65/EU och förordning (EU)  nr 236/2012.
I lagen finns även särskilda bestämmelser om kontoföring av  finansiella instrument samt om intermediärers medverkan i  identifieringen av aktieägare och i utövandet av aktieägares  rättigheter.
Lag (2020:612)
.
Lagens tillämpningsområde
2 §
Lagen tillämpas på svenska värdepapperscentraler samt på  kontoförande institut och förvaltare som har antagits av en  sådan värdepapperscentral. När det särskilt anges i lagen  tillämpas den även på värdepapperscentraler som är etablerade  i ett annat land inom EES än Sverige och på  värdepapperscentraler från tredjeland samt på utsedda  kreditinstitut.
Bestämmelserna i 9 kap. 6 och 8 §§ tillämpas på var och en som  driver sådan verksamhet som avses där.
Bestämmelserna i 3 a kap. tillämpas på svenska intermediärer  och intermediärer från tredjeland.
Lag (2020:612)
.
Definitioner
3 §
I denna lag betyder:
avstämningsbolag: sådant avstämningsbolag som avses i  aktiebolagslagen (2005:551),
avstämningsregister: sådant register som avses i 4 kap. 1 §,
EES: Europeiska ekonomiska samarbetsområdet,
emittent: i fråga om aktier aktiebolaget och i fråga om annat  finansiellt instrument utgivaren eller utfärdaren av  instrumentet,
finansiellt instrument: detsamma som i artikel 2.1.8 i  förordningen om värdepapperscentraler varvid aktier och sådana  rättigheter som avses i 4 kap. 2 § andra stycket denna lag i  fråga om avstämningsbolag som är privata aktiebolag vid  tillämpningen av denna lag ska jämställas med finansiella  instrument,
förordningen om värdepapperscentraler: Europaparlamentets och  rådets förordning (EU) nr 909/2014 av den 23 juli 2014 om  förbättrad värdepappersavveckling i Europeiska unionen och om  värdepapperscentraler samt ändring av direktiv 98/26/EG och 
2014/65/EU och förordning (EU) nr 236/2012,
intermediär: en juridisk person som för aktieägares eller  andra personers räkning förvarar eller administrerar aktier  eller för värdepapperskonton,
kontoförande institut: den som av en värdepapperscentral  medgetts rätt att vidta registreringsåtgärder i  avstämningsregister,
kontoföring av finansiella instrument: registrering i  avstämningsregister av äganderätt och särskild rätt till  sådana aktier och andra finansiella instrument för vilka  aktiebrev, skuldebrev eller annan motsvarande skriftlig  handling inte har utfärdats eller, där sådan handling har  utfärdats, det genom förvaring eller på annat likvärdigt sätt  har säkerställts att handlingen inte kommer i omlopp,
reglerad marknad: detsamma som i 1 kap. 4 b § lagen (2007:528)  om värdepappersmarknaden,
skuldförbindelse: ensidig skuldförbindelse avsedd för allmän  omsättning,
utsett kreditinstitut: sådant kreditinstitut som har utsetts  enligt artikel 54.2a a i förordningen om  värdepapperscentraler,
värdepapperscentral: detsamma som i artikel 2.1.1 i  förordningen om värdepapperscentraler,
värdepapperscentral från tredjeland: en sådan  värdepapperscentral som avses i artikel 2.1.2 i förordningen  om värdepapperscentraler, och
värdepappersinstitut: detsamma som i 1 kap. 4 b § lagen om  värdepappersmarknaden.
Lag (2025:317)
.
Kontoföring av finansiella instrument
4 §
Svenska värdepapperscentraler som är auktoriserade att  tillhandahålla en central kontoföringstjänst enligt  förordningen om värdepapperscentraler ska göra detta genom  kontoföring av finansiella instrument.
Lag (2025:317)
.
Behörig myndighet
5 §
Finansinspektionen är behörig myndighet enligt  förordningen om värdepapperscentraler.
Lag (2016:51)
.
Rapporteringssystem för överträdelser
6 §
Svenska värdepapperscentraler och kontoförande  institut ska tillhandahålla ändamålsenliga  rapporteringssystem för anställda som vill göra anmälningar  om misstänkta överträdelser av de bestämmelser som gäller för  verksamheten.
Lag (2018:324)
.
Bemyndigande
7 §
Regeringen eller den myndighet som regeringen bestämmer  får meddela föreskrifter om handläggningen av ärenden om  auktorisation av värdepapperscentraler i Sverige.
Lag (2016:51)
.
2 kap. Kapitlet har upphävts genom
lag (2016:51)
.
3 kap. Kontoförande institut och förvaltarregistrering
Kontoförande institut
Antagande av kontoförande institut
1 §
En svensk värdepapperscentral får som kontoförande  institut anta
1. Riksbanken, andra centralbanker, Riksgäldskontoret och  utländska offentliga institutioner som i sitt hemland har i  uppdrag att förvalta eller deltar i förvaltningen av  statsskulden,
2. juridiska personer som står under tillsyn av  Finansinspektionen, och
3. utländska juridiska personer som i sitt hemland står under  motsvarande tillsyn som de juridiska personer som avses i 2.
De juridiska personer som anges i första stycket 2 och 3  ska ha en betryggande kapitalstyrka och teknisk och juridisk  sakkunskap och i övrigt vara lämpliga att vidta  registreringsåtgärder i avstämningsregister hos  värdepapperscentralen.
Lag (2016:51)
.
Registreringsåtgärder för egen respektive annans räkning
2 §
Ett kontoförande institut får vidta registreringsåtgärder  för egen räkning.
En svensk värdepapperscentral får ge följande juridiska  personer rätt att som kontoförande institut vidta  registreringsåtgärder för någon annans räkning:
1. Riksbanken och andra centralbanker,
2. svenska och utländska centrala motparter och clearingbolag,
3. värdepapperscentraler samt sådana värdepapperscentraler  från tredjeland som är erkända enligt artikel 25 i  förordningen om värdepapperscentraler,
4. värdepappersinstitut samt utländska företag som i sitt  hemland får driva värdepappersrörelse,
5. fondbolag och förvaltningsbolag enligt lagen (2004:46) om  värdepappersfonder, när det gäller fondandelar, och
6. AIF-förvaltare som avses i 3 kap. 1 § lagen (2013:561) om  förvaltare av alternativa investeringsfonder och utländska  EES-baserade AIF-förvaltare som i sitt hemland har tillstånd  som avses i Europaparlamentets och rådets direktiv 2011/61/EU  av den 8 juni 2011 om förvaltare av alternativa  investeringsfonder samt om ändring av direktiv 2003/41/EG och 
2009/65/EG och förordningarna (EG) nr 1060/2009 och (EU)  nr 1095/2010, i lydelsen enligt Europaparlamentets och rådets  direktiv 2014/65/EU, när det gäller andelar eller aktier i  företag för kollektiva investeringar.
Utländska företag som avses i andra stycket 2 och 4 ska i  hemlandet stå under betryggande tillsyn av en myndighet eller  något annat behörigt organ.
Lag (2025:317)
.
Kriterier för antagande av kontoförande institut
3 §
En svensk värdepapperscentral ska tillämpa de krav för  deltagande som anges i artikel 33.1 i förordningen om  värdepapperscentraler när den antar kontoförande institut.
Lag (2016:51)
.
Skyldighet att lämna upplysningar till värdepapperscentralen
4 §
Ett kontoförande institut ska lämna värdepapperscentralen  de upplysningar som behövs för att den ska kunna fullgöra  sina uppgifter enligt denna lag eller andra författningar.
Lag (2016:51)
.
Upphörande av rätt att vara kontoförande institut
5 §
Om ett kontoförande institut inte längre uppfyller de  krav som anges i 1 §, ska värdepapperscentralen besluta att  institutet inte har rätt att vara kontoförande institut.
En värdepapperscentral får även meddela ett sådant beslut, om  ett kontoförande institut trots uppmaning från  värdepapperscentralen inte lämnar de uppgifter som avses i 
4 §.
Lag (2016:51)
.
Skyldighet att lämna upplysningar till Finansinspektionen
6 §
Kontoförande institut som avses i 1 § första stycket 2  och 3 är skyldiga att lämna Finansinspektionen de uppgifter  den begär som rör verksamheten som kontoförande institut.
Om ett kontoförande institut inte fullgör skyldigheten, får  Finansinspektionen förelägga institutet att lämna de begärda  uppgifterna.
Lag (2016:51)
.
Regler i förordningen om värdepapperscentraler som tillämpas  på kontoförande institut
6 a §
För kontoförande institut gäller artiklarna 36 och 37.3  i förordningen om värdepapperscentraler. Det som anges om  värdepapperscentraler och om avvecklingssystem i artikel 36  ska i stället avse verksamheten som kontoförande institut.
Lag (2025:317)
.
6 b §
Ett kontoförande institut får uppdra åt någon annan att  utföra registreringsåtgärder i avstämningsregister. För ett  sådant uppdrag gäller artikel 30.1 d-i, 30.2 och 30.3 i  förordningen om värdepapperscentraler. Det som anges där om  värdepapperscentraler ska i stället avse det kontoförande  institutet.
Lag (2025:317)
.
Dokumentationskrav
6 c §
Ett kontoförande institut ska dokumentera och under  minst tio år spara de uppgifter som ligger till grund för  registreringsåtgärder i avstämningsregister.
Lag (2016:51)
.
Förvaltarregistrering
Antagande av förvaltare
7 §
En svensk värdepapperscentral får medge följande  juridiska personer rätt att registreras som förvaltare av  finansiella instrument:
1. de juridiska personer som avses i 2 § andra stycket,
2. Riksgäldskontoret och utländska offentliga institutioner  som i sitt hemland har i uppdrag att förvalta eller deltar i  förvaltningen av statsskulden, och
3. kreditinstitut som är auktoriserade enligt  Europaparlamentets och rådets direktiv 2013/36/EU av den 26  juni 2013 om behörighet att utöva verksamhet i kreditinstitut  och om tillsyn av kreditinstitut och värdepappersföretag, om  ändring av direktiv 2002/87/EG och om upphävande av direktiv 
2006/48/EG och 2006/49/EG, i lydelsen enligt  Europaparlamentets och rådets direktiv 2014/59/EU, och  kreditinstitut med huvudkontor i tredjeland som är  auktoriserade i det landet.
Vid medgivanden enligt första stycket ska  värdepapperscentralen tillämpa de krav för deltagande som  anges i artikel 33.1 i förordningen om  värdepapperscentraler.
Ett medgivande att registreras som förvaltare får förenas med  särskilda villkor för att tillgodose allmänna och enskilda  intressen. Ett medgivande ska återkallas av  värdepapperscentralen, om ett villkor för medgivandet har  åsidosatts och avvikelsen är betydande eller om annars  förutsättningarna för medgivande inte längre finns.
Lag (2016:51)
.
Avstämningskonton för förvaltare
8 §
En förvaltare skall ha ett eller flera avstämningskonton för de finansiella instrument som han förvaltar.
9 §
Ett avstämningskonto för förvaltarregistrerade  finansiella instrument ska innehålla
1. förvaltarens företagsnamn, organisationsnummer eller annat  identifieringsnummer samt postadress,
2. anmärkning om att instrumenten förvaltas för annans  räkning,
3. i fråga om aktier, de uppgifter som avses i 4 kap. 18 §  första stycket
1-5 samt andra stycket, och
4. i fråga om skuldförbindelser, de uppgifter som avses i 
4 kap. 19 §.
Lag (2018:1674)
.
Rättsverkan av registrering
10 §
För förvaltarregistrerade finansiella instrument tillämpas 6 kap.
Vad som sägs i 6 kap. 1 och 4 §§ om den som är antecknad på ett avstämningskonto som ägare skall dock i stället avse förvaltaren.
Underrättas förvaltaren om att ett finansiellt instrument har överlåtits eller pantsatts, inträder samma rättsverkningar som om överlåtelsen eller pantsättningen hade registrerats i ett avstämningsregister.
11 §
Ett pantsatt eller utmätt finansiellt instrument får inte förvaltarregistreras utan panthavarens respektive kronofogdemyndighetens samtycke.
Skyldighet att lämna upplysningar till värdepapperscentralen
12 §
På begäran av värdepapperscentralen ska en förvaltare  lämna uppgifter till värdepapperscentralen om de aktieägare  vars aktier den förvaltar. Uppgifterna ska avse aktieägarnas  namn och personnummer, organisationsnummer eller annat  identifieringsnummer samt postadress. Förvaltaren ska dessutom  ange det antal aktier av olika slag som varje aktieägare äger.  Uppgifterna ska avse förhållandena vid den tidpunkt som  värdepapperscentralen bestämmer.
Värdepapperscentralen ska på begäran av ett avstämningsbolag  kräva in sådana uppgifter om bolagets aktieägare som avses i  första stycket.
Avstämningsbolag har rätt att hos värdepapperscentralen få  tillgång till de uppgifter som har lämnats om bolagets  aktieägare.
Om det finns särskilda skäl, får Finansinspektionen medge  förvaltare undantag från den uppgiftsskyldighet som följer av  första och andra styckena.
Ett bolag vars aktier är upptagna till handel på en reglerad  marknad kan även begära identifiering av sina aktieägare  enligt 3 a kap.
Lag (2020:612)
.
Aktieägarsammanställning
13 §
Hos värdepapperscentralen ska det för varje  avstämningsbolag finnas en sammanställning över aktieägare  med mer än femhundra förvaltarregistrerade aktier i bolaget.  Sammanställningen ska innehålla de uppgifter som anges i 12 §  första stycket. En utskrift av sammanställningen ska hållas  tillgänglig för var och en hos bolaget och hos  värdepapperscentralen. Utskriften får inte vara äldre än tre  månader. Var och en som begär det har vid var tid rätt att  mot ersättning för kostnaderna få en aktuell utskrift av  sammanställningen från värdepapperscentralen.
Lag (2016:51)
.
3 a kap. Intermediärers medverkan i identifiering av  aktieägare och i utövande av aktieägares rättigheter
Kapitlets innehåll
1 §
I detta kapitel finns bestämmelser om skyldighet för  intermediärer att medverka till att bolag kan identifiera sina  aktieägare och till att aktieägares rättigheter kan utövas.
Ytterligare bestämmelser om identifiering av aktieägare och om  underlättande av utövandet av aktieägares rättigheter finns i  kommissionens genomförandeförordning (EU) 2018/1212 av den 
3 september 2018 om fastställande av minimikrav för  genomförandet av bestämmelserna i Europaparlamentets och  rådets direktiv 2007/36/EG vad gäller identifiering av  aktieägare, överföring av information och underlättande av  utövandet av aktieägarrättigheter.
Lag (2020:612)
.
Kapitlets tillämpningsområde
2 §
Kapitlet gäller svenska intermediärer, i den utsträckning  de hanterar aktier som har getts ut av ett bolag inom EES och  som är upptagna till handel på en reglerad marknad.
Kapitlet gäller även intermediärer från tredjeland, i den  utsträckning de hanterar aktier som har getts ut av ett  svenskt aktiebolag och som är upptagna till handel på en  reglerad marknad.
Kapitlet gäller utöver det som följer av 3 kap. 12 §.
Lag (2020:612)
.
Identifiering av aktieägare
3 §
En intermediär ska på begäran av ett bolag vars aktier  intermediären hanterar utan dröjsmål lämna uppgifter till  bolaget om ägarna till aktierna. Detsamma gäller om begäran  görs av någon som bolaget utsett. Uppgifterna får i så fall  lämnas till denne.
Uppgifterna om en ägare till aktier i ett svenskt bolag ska  avse
1. namn och personnummer, organisationsnummer eller annat  identifieringsnummer,
2. postadress och, om en sådan finns, e-postadress,
3. ägarens totala antal aktier,
4. antalet aktier av olika slag, om det begärs, och
5. tidpunkten från och med vilken aktierna innehas, om det  begärs.
Lag (2020:612)
.
4 §
Om intermediären inte har de ägaruppgifter som avses i 3 §  på grund av att aktierna hanteras för en annan intermediärs  räkning, ska begäran utan dröjsmål vidarebefordras till den  andra intermediären.
Intermediären ska på begäran av bolaget eller någon som  bolaget utsett utan dröjsmål lämna uppgifter som gör det  möjligt att kontakta den intermediär som begäran har  vidarebefordrats till, om bolaget enligt tillämplig lag har  rätt att få kontaktuppgifterna.
Ett svenskt bolag har rätt att få sådana kontaktuppgifter som  avses i andra stycket.
Lag (2020:612)
.
5 §
Den som lämnar uppgifter i enlighet med 3 och 4 §§ får  inte göras ansvarig för att ha åsidosatt någon tystnadsplikt.
Lag (2020:612)
.
6 §
Ett svenskt bolag och en intermediär som tar emot  personuppgifter i enlighet med 3 och 4 §§ får behandla  uppgifterna för att göra det möjligt för bolaget att  kommunicera med sina aktieägare i syfte att underlätta för dem  att utöva sina rättigheter och engagera sig i bolaget.
Uppgifterna får inte lagras under längre tid än tolv månader  efter det att bolaget eller intermediären fick vetskap om att  den person som uppgifterna gäller inte längre är aktieägare.  Detta gäller dock inte om längre lagringsfrist har fastställts  genom en sektorsspecifik EU-förordning eller en föreskrift som  genomför ett sektorsspecifikt EU-direktiv.
Lag (2020:612)
.
7 §
En aktieägare som är en juridisk person har rätt till  rättelse av felaktiga eller ofullständiga uppgifter om sin  identitet av den som i enlighet med 3 och 4 §§ behandlar  uppgifterna. För rättelse i avstämningsregistret gäller 5 kap. 
4 §.
I fråga om personuppgifter finns det bestämmelser om rätt till  rättelse i artikel 16 i Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av personuppgifter  och om det fria flödet av sådana uppgifter och om upphävande  av direktiv 95/46/EG (allmän dataskyddsförordning), lagen 
(2018:218) med kompletterande bestämmelser till EU:s  dataskyddsförordning och, när det gäller rättelse i  avstämningsregistret, 5 kap. 4 § denna lag.
Lag (2020:612)
.
Underlättande av utövandet av aktieägares rättigheter
8 §
En intermediär ska underlätta för ägaren till de aktier  som intermediären hanterar att utöva sina rättigheter genom  att
1. göra det som krävs för att aktieägaren, eller någon som är  utsedd av aktieägaren, ska kunna utöva rättigheterna på egen  hand, eller
2. utöva rättigheterna åt aktieägaren, efter uttryckligt  tillstånd och anvisningar från aktieägaren och i aktieägarens  intresse.
Lag (2020:612)
.
9 §
En intermediär ska till ägaren av aktier som intermediären  hanterar, eller till den som aktieägaren har utsett, utan  dröjsmål överföra
1. den information som ett bolag måste tillhandahålla sina  aktieägare för att de ska kunna utöva sina rättigheter eller,  om informationen finns på bolagets webbplats, ett meddelande  om det,
2. de elektroniska bekräftelser som ett bolag måste  tillhandahålla den som röstar elektroniskt, och
3. de bekräftelser på räkning och registrering av röster som  ett bolag på begäran måste tillhandahålla aktieägare.
Lag (2020:612)
.
10 §
Om aktierna hanteras för en annan intermediärs räkning,  ska den information, det meddelande eller de bekräftelser som  avses i 9 § utan dröjsmål vidarebefordras till den andra  intermediären, såvida informationen, meddelandet eller  bekräftelsen inte kan överföras direkt till aktieägaren eller  till någon som aktieägaren har utsett.
Lag (2020:612)
.
11 §
Skyldigheterna att överföra information eller meddelanden  enligt 9 § 1 och 10 § gäller inte om det bolag vars aktier  intermediären hanterar har skickat informationen eller  meddelandet direkt till berörda aktieägare eller till någon  som aktieägaren har utsett.
Lag (2020:612)
.
12 §
En intermediär ska på begäran av en ägare till aktier som  intermediären hanterar och i enlighet med aktieägarens  anvisningar utan dröjsmål överföra information till bolaget  som avser utövandet av aktieägarens rättigheter.
Lag (2020:612)
.
13 §
Om aktierna hanteras av fler än en intermediär, ska varje  intermediär utan dröjsmål vidarebefordra den information som  avses i 12 § till nästa intermediär, såvida informationen inte  kan överföras direkt till bolaget.
Lag (2020:612)
.
Avgifter
14 §
En intermediär får ta ut avgifter av andra intermediärer,  av aktieägare och av bolag för de tjänster som avses i detta  kapitel.
Avgifterna ska offentliggöras, separat för varje tjänst. De  ska vara icke-diskriminerande och stå i proportion till de  faktiska kostnaderna för att tillhandahålla tjänsten.
Lag (2020:612)
.
4 kap. Avstämningsregister och avstämningskonton
Avstämningsregister
1 §
Avstämningsregister består av avstämningskonton som  läggs upp för ägare av finansiella instrument som registreras  enligt denna lag. Sådana register förs med hjälp av  automatiserad behandling. En svensk värdepapperscentral är  personuppgiftsansvarig för den behandling av personuppgifter  som den värdepapperscentralen utför.
Lag (2018:324)
.
Aktier i avstämningsbolag
2 §
I 1 kap. 10 § aktiebolagslagen (2005:551) finns  bestämmelser om aktier i avstämningsbolag.
Aktier i svenska bolag som inte är avstämningsbolag får inte  registreras i avstämningsregister.
Bestämmelserna i denna lag om aktier i avstämningsbolag  tillämpas också på följande rättigheter i sådana bolag,  nämligen
1. fondaktierätt och teckningsrätt som avses i 11 kap. 4 §  aktiebolagslagen samt företrädesrätt att delta i emission som  avses i 11 kap. 8 § andra stycket aktiebolagslagen,
2. rätt på grund av teckning av aktier vid nyemission av  aktier enligt 13 kap. aktiebolagslagen, samt
3. rätt på grund av teckning av aktier med utnyttjande av  optionsrätt enligt 14 kap. aktiebolagslagen.
Lag (2016:51)
.
Skuldförbindelser
3 §
En värdepapperscentral får registrera skuldförbindelser  eller andra svenska eller utländska finansiella instrument i  ett avstämningsregister för emittenten. Bestämmelserna i  denna lag om skuldförbindelser gäller i tilllämpliga delar  även andra finansiella instrument än sådana som avses i 2 §.
Lag (2016:51)
.
Avtal om registrering
4 §
Registrering enligt 2 eller 3 § sker enligt avtal mellan  en svensk värdepapperscentral och emittenten. Om de  finansiella instrumenten har utfärdats i ett annat land än  Sverige, får sådan registrering också ske enligt avtal mellan  en svensk värdepapperscentral och en värdepapperscentral som  är etablerad i ett annat land inom EES än Sverige eller en  värdepapperscentral från tredjeland, om de finansiella  instrumenten har avskilts för sådant ändamål. Med ett sådant  avtal jämställs avtal om en indirekt länk enligt  artikel 2.1.32 i förordningen om värdepapperscentraler.
Ett aktiebolag måste anlita samma värdepapperscentral för all  registrering som avser aktier och sådana rättigheter i bolaget  som avses i 2 § andra stycket.
Lag (2025:317)
.
Förbud mot utfärdande av vissa handlingar
5 §
För finansiella instrument som registreras enligt denna  lag får inte utfärdas aktiebrev, emissionsbevis,  interimsbevis, teckningsoptionsbevis eller optionsbevis som  avses i aktiebolagslagen (2005:551) eller skuldebrev eller  motsvarande handling. Har en sådan handling utfärdats, gäller  den inte som förbindelse. Bestämmelserna i aktiebolagslagen  gäller inte heller för handlingen.
Första stycket tillämpas inte i fråga om finansiella  instrument utfärdade i ett annat land än Sverige.
Om aktiebrev, skuldebrev eller annan motsvarande handling har  utfärdats för ett sådant instrument som avses i andra  stycket, ska handlingen vara inlämnad för förvaring hos  värdepapperscentralen eller för detta företags räkning innan  registrering i avstämningsregister får ske, om det inte på  annat sätt är säkerställt att handlingen inte kommer i  omlopp. Handlingen ska vara kvar i sådant förvar så länge  instrumentet är registrerat i avstämningsregister.
Lag (2016:51)
.
Aktiebolag som övergår till att bli avstämningsbolag
6 §
I fråga om aktiebolag som övergår till att bli  avstämningsbolag gäller följande. Behörighet att första  gången antecknas som aktieägare eller förvaltare på ett  avstämningskonto tillkommer den som visar upp ett aktiebrev  och enligt 6 kap. 8 § aktiebolagslagen (2005:551) eller på  annat sätt styrker sitt förvärv. Aktiebrevet ska makuleras på  betryggande sätt av värdepapperscentralen. Detta tillämpas på  motsvarande sätt i fråga om interimsbevis och emissionsbevis  som utfärdats av ett aktiebolag innan denna lag blev  tillämplig på bolaget.
Lag (2016:51)
.
7 §
Om det i annat fall än som anges i 6 § är fråga om en rättighet enligt 2 § andra stycket som har utfärdats av ett aktiebolag innan denna lag blev tillämplig på rättigheten, är den som styrker sitt förvärv behörig att första gången antecknas som ägare eller förvaltare av rättigheten på ett avstämningskonto.
8 §
Om ett skuldebrev har utfärdats för en skuldförbindelse  innan denna lag blev tillämplig på förbindelsen gäller  följande. Behörighet att första gången antecknas som ägare  eller förvaltare på ett avstämningskonto tillkommer den som  enligt reglerna i lagen (1936:81) om skuldebrev är behörig  att som ägare förfoga över skuldebrevet. Skuldebrevet ska  makuleras på betryggande sätt av värdepapperscentralen.
Lag (2016:51)
.
9 §
Om ett emissionsbevis eller teckningsoptionsbevis har  utfärdats för en rättighet som avses i 11 kap.  aktiebolagslagen (2005:551) innan denna lag blev tillämplig  på rättigheten gäller följande. Behörighet att första gången  antecknas som ägare eller förvaltare av rättigheten på ett  konto för skuldförbindelser tillkommer den som visar upp  beviset och enligt 6 kap. 8 § aktiebolagslagen eller på annat  sätt styrker sitt förvärv. Beviset ska makuleras på  betryggande sätt av värdepapperscentralen.
Lag (2016:51)
.
10 §
Om det i annat fall än som anges i 8 eller 9 §§ är fråga om en rättighet som avses i 3 §, är den som styrker sitt förvärv behörig att första gången antecknas som ägare eller förvaltare på ett avstämningskonto.
11 §
Ägaren av ett skuldebrev som har utfärdats innan denna  lag blev tilllämplig på skuldförbindelsen har inte, när det  gäller därefter förfallen betalning, rätt till betalning  förrän innehavet har registrerats på ett avstämningskonto.  Med betalning jämställs andra ekonomiska rättigheter gentemot  emittenten som följer med skuldebrevet. I samband med att  skuldförbindelsen första gången registreras på kontot får  värdepapperscentralen fastställa avstämningsdag för ränta och  kapitalbelopp.
Lag (2016:51)
.
Panthavare
12 §
En panthavare får begära att det som anges i 6-10 §§ ska  tillämpas. Kravet på uppvisande av aktiebrev eller annan  handling ska i så fall anses vara uppfyllt om panthavaren  visar upp handlingen.
Lag (2016:51)
.
Makulering av handlingar
13 §
En handling som har makulerats enligt 6, 8 eller 9 § ska  förvaras av värdepapperscentralen i original eller kopia i  minst tio år.
Lag (2016:51)
.
Delegering
14 §
Värdepapperscentralen får uppdra åt ett kontoförande  institut att utföra de uppgifter som avses i 6-13 §§ för  värdepapperscentralens räkning.
Lag (2016:51)
.
Upphörande av registrering
15 §
Upphör finansiella instrument att vara registrerade i  avstämningsregister hos en värdepapperscentral till följd av  att ett avstämningsförbehåll tagits bort eller att avtalet  mellan emittenten och värdepapperscentralen upphört att  gälla, är värdepapperscentralen skyldig att till emittenten  eller till en annan värdepapperscentral som emittenten  anvisar lämna upplysning om innehållet i samtliga  avstämningskonton. Upphör registreringen hos  värdepapperscentralen till följd av att ett avtal mellan  värdepapperscentralen och en värdepapperscentral som är  etablerad i ett annat land inom EES än Sverige eller en  värdepapperscentral från tredjeland som avses i 4 § andra  meningen upphört att gälla, ska innehavet på kontot överföras  till annan kontohållare eller tillgodoräknas kontoavaren på  annat sätt som beaktar dennes intressen.
I så fall ska den svenska värdepapperscentralen se till att  samtliga kontohavare och innehavare av rättigheter som  registrerats på avstämningskonto underrättas.
Lag (2016:51)
.
Avstämningskonton för innehavare av finansiella instrument
16 §
Varje innehavare av sådana finansiella instrument som registreras enligt denna lag skall ha ett eller flera avstämningskonton, om inte instrumenten är förvaltarregistrerade.
Avstämningskontots innehåll
17 §
På ett avstämningskonto ska anges
1. kontohavarens namn och personnummer, organisationsnummer eller annat identifieringsnummer samt postadress,
2. panthavares namn och personnummer, organisationsnummer eller annat identifieringsnummer samt postadress,
3. det antal finansiella instrument som kontot omfattar,
4. i förekommande fall att kontohavaren har förvaltare enligt 11 kap. 7 § föräldrabalken med uppdrag som omfattar förvaltning av aktierna eller att aktierna företräds av en förvaltare som förordnats enligt 14 kap. 9 § lagen (2004:297) om bank- och finansieringsrörelse, 24 kap. 10 § lagen (2007:528) om värdepappersmarknaden eller 15 kap. 18 §
försäkringsrörelselagen (2010:2043),
5. pantsättning och förekomst av annan särskild rätt som gäller ett finansiellt instrument,
6. konkurs avseende kontohavaren samt utmätning, kvarstad eller betalningssäkring avseende ett finansiellt instrument eller avseende panträtt i detta, och
7. inskränkning enligt 13 kap. 19 § första stycket 4 eller 14 kap. 21 § första stycket 4 föräldrabalken.
Lag (2010:2062)
.
18 §
Utöver vad som följer av 17 § skall på ett avstämningskonto beträffande aktier anges
1. för varje aktie om full betalning har erlagts för aktien till avstämningsbolaget,
2. till vilket slag varje aktie hör, om aktier av olika slag kan finnas enligt bolagsordningen,
3. om en aktie av visst slag kan omvandlas till en aktie av annat slag,
4. förbehåll att aktieägare eller annan skall vara berättigad att lösa aktie som övergår till ny ägare,
5. utbetalning som görs vid inlösen av en aktie eller minskning av aktiens kvotvärde eller vid skifte av bolagets tillgångar,
6. namn, personnummer och postadress för förmyndare eller god man för aktieägare och för konkursförvaltare i aktieägares konkurs,
7. uppgift om att Kronofogdemyndigheten verkställer utmätning, kvarstad eller betalningssäkring avseende kontohavarens aktier, samt
8. namn, personnummer, organisationsnummer eller annat identifieringsnummer samt postadress för den som på grund av pantsättning, uppdrag eller villkor i testamente eller gåvobrev har rätt att i stället för den i aktieboken införde aktieägaren lyfta utdelning och vid fondemission ta emot ny aktie samt utöva företrädesrätt att delta i emission.
I förekommande fall skall även anges aktiernas nominella belopp och utbetalning som görs vid minskning av det nominella beloppet. Har utan återbetalning en aktie dragits in eller det nominella beloppet ändrats, skall även detta anges på kontot så snart som möjligt.
Lag (2006:729)
.
19 §
Utöver vad som följer av 17 § skall på ett avstämningskonto beträffande skuldförbindelser anges
1. skuldbelopp, valuta och skuldförbindelsernas nominella belopp,
2. verkställd utbetalning av kapitalbelopp eller ränta,
3. om en konvertibel har konverterats till aktie enligt 15 kap.
aktiebolagslagen (2005:551),
4. om en till skuldebrevet kopplad teckningsoption har utnyttjats för aktieteckning enligt 14 kap. aktiebolagslagen,
5. andra inskränkningar för borgenären att ta emot betalning eller att i övrigt göra betalningsutfästelsen gällande samt namn och personnummer, organisationsnummer eller annat identifieringsnummer och postadress för den som har en rättighet på grund av en sådan inskränkning.
Lag (2005:558)
.
Vägran att öppna avstämningskonto
20 §
En värdepapperscentral får vägra att öppna  avstämningskonto för förvärvare av ett sådant finansiellt  instrument som kontoförs av värdepapperscentralen endast om  det finns grund för det enligt denna lag eller någon annan  författning.
Lag (2016:51)
.
Föreskrifter och underrättelseskyldighet
21 §
Regeringen eller, efter regeringens bemyndigande, Finansinspektionen får meddela närmare föreskrifter om kontoföring och övriga frågor som avses i detta kapitel.
22 §
När en värdepapperscentral har underrättats om en  konkurs, ska den omedelbart vidarebefordra underrättelsen  till samtliga förvaltare som har medgivande enligt 3 kap. 
7 §.
Lag (2016:51)
.
5 kap. Registreringsåtgärder
Registrering av anmälningar
1 §
En värdepapperscentral eller ett kontoförande institut  ska genast registrera anmälningar om sådana förhållanden som  ska framgå av avstämningsregistret och ange tidpunkten för  registreringen. När samtliga villkor för slutlig registrering  är uppfyllda, ska registrering ske på ett avstämningskonto.
Lag (2016:51)
.
Avförande av uppgifter
2 §
Om en anmälan som avses i 1 § är ofullständig men bristen går att avhjälpa, skall anmälaren föreläggas att inom en vecka från föreläggandet komplettera sin anmälan. Om komplettering inte sker, är registreringen av anmälan utan verkan.
Avslag på begäran om registrering
3 §
En begäran om registrering på avstämningskonto skall avslås, om förutsättningar för registrering saknas och komplettering inte har skett eller inte kan ske. Anmälaren skall skriftligen underrättas om beslutet och skälen för detta.
Rättelse av registrering
4 §
En registrering ska rättas, om den innehåller någon  uppenbar oriktighet till följd av att den som vidtagit  registreringsåtgärden eller någon annan har gjort sig skyldig  till skrivfel, räknefel eller liknande förbiseende eller till  följd av något tekniskt fel. Den vars rätt berörs ska ges  möjlighet att yttra sig, om inte rättelsen är till förmån för  denne eller yttrande annars är uppenbart obehövligt. I fråga  om personuppgifter gäller detta i stället för rätten till  rättelse av personuppgifter enligt artikel 16 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).
Lag (2018:324)
.
Avförande av uppgifter
5 §
Värdepapperscentralen får ur ett register som avses i 1 §  avföra uppgifter som uppenbarligen saknar betydelse.
Lag (2016:51)
.
6 kap. Rättsverkan av registrering
Äganderättspresumtion
1 §
Den som är antecknad som ägare på ett avstämningskonto skall, med de begränsningar som framgår av kontot, anses ha rätt att förfoga över det finansiella instrumentet.
Tidpunkten för rättsverkan mot tredjeman av en överlåtelse
2 §
Har en anmälan om överlåtelse av ett finansiellt instrument registrerats, får instrumentet därefter inte tas i anspråk av överlåtarens borgenärer för andra rättigheter än sådana som var registrerade när anmälan registrerades.
3 §
Har samma finansiella instrument överlåtits till flera var för sig, har den överlåtelse företräde för vilken anmälan om överlåtelse registrerades först.
Registreringen av anmälan ger dock inte en överlåtelse företräde framför en tidigare överlåtelse, om förvärvaren när anmälan om överlåtelsen registrerades kände till eller borde ha känt till den tidigare överlåtelsen.
Vad som sägs i första och andra stycket skall även tillämpas på förvärv genom bodelning, arv, testamente, bolagsskifte eller liknande förvärvssätt när fråga uppkommer om företrädet mellan ett sådant förvärv och en senare överlåtelse.
Överlåtelse av någon annan än ägaren
4 §
Har ett finansiellt instrument i annat fall än som avses i 3 § överlåtits av någon som inte ägde det, blir överlåtelsen giltig om överlåtaren vid tidpunkten för överlåtelsen var antecknad på ett avstämningskonto som ägare till instrumentet samt anmälan om överlåtelsen har registrerats och förvärvaren då varken kände till eller borde ha känt till att överlåtaren inte ägde det finansiella instrumentet. Vad nu sagts tillämpas även vid överlåtelse från den som ägde det finansiella instrumentet men som saknade rätt att förfoga över instrumentet genom överlåtelse.
Skuldförbindelser
5 §
För skuldförbindelser som registrerats i avstämningsregister tillämpas även 15-18 §§ lagen (1936:81) om skuldebrev. Med besittning av eller anteckning på skuldebrev jämställs motsvarande registrering på konto i avstämningsregistret.
Behörighet att ta emot betalning
6 §
Den som på förfallodagen eller på fastställd avstämningsdag är antecknad på ett konto i avstämningsregistret som ägare eller i andra fall berättigad att ta emot betalning för en skuldförbindelse skall anses ha rätt att ta emot betalningen.
Betalningen är dock inte giltig, om gäldenären insåg eller borde ha insett att betalningsmottagaren inte var berättigad att ta emot betalning för skuldförbindelsen.
Pantsättning
7 §
Bestämmelserna i 1-5 §§ tillämpas även vid pantsättning.
Särskilda bestämmelser om pantsättning av finansiella instrument finns i lagen (1991:980) om handel med finansiella instrument.
Lag (2014:482)
.
7 kap. Skadestånd
Överlåtelse som görs av någon annan än ägaren
1 §
Om en överlåtelse av ett finansiellt instrument,  beträffande vilket överlåtarens eller en tidigare överlåtares  äganderätt grundas på en handling som är förfalskad, gäller  mot den som ägde det finansiella instrumentet eller mot någon  till vars förmån en rådighetsinskränkning gäller till följd  av 6 kap. 4 §, har denne rätt till ersättning av  värdepapperscentralen för skada till följd av överlåtelsen.
Detsamma gäller om en pantsättning av ett finansiellt  instrument gäller mot den som äger det finansiella  instrumentet eller mot någon till vars förmån en  rådighetsinskränkning gäller till följd av 6 kap. 7 §.
Lag (2016:51)
.
Fel vid utförande av registreringsåtgärder
2 §
För skada som tillfogas en ägare av ett finansiellt  instrument till följd av en oriktig eller missvisande uppgift  i ett avstämningsregister eller i annat fall genom fel i  samband med uppläggning eller förande av ett sådant register  svarar värdepapperscentralen eller, om felet kan hänföras  till ett kontoförande institut, institutet. Ersättningsansvar  gäller dock inte om värdepapperscentralen respektive det  kontoförande institutet visar att felet beror på en  omständighet utanför dess kontroll vars följder inte skäligen  kunde ha undvikits eller övervunnits. Indirekt förlust  ersätts endast om den beror på försummelse av  värdepapperscentralen eller det kontoförande institutet.  Detsamma gäller skada som tillfogas panthavare och den till  vars förmån en rådighetsinskränkning gäller.
Ersättningsansvaret gäller på motsvarande sätt om felet beror  på någon som har anlitats av värdepapperscentralen eller av  ett kontoförande institut.
För skada som kan hänföras till ett kontoförande institut  svarar värdepapperscentralen solidariskt med institutet.  Värdepapperscentralens ansvar är dock i sådant fall begränsat  till fem miljoner kronor för varje skadefall.  Värdepapperscentralen har rätt till ersättning av det  kontoförande institutet för vad värdepapperscentralen har  betalat till följd av det solidariska ansvaret.
Lag (2018:324)
.
Skada till följd av beslut om rättelse
3 §
Den som tillfogas skada till följd av ett beslut om  rättelse enligt 5 kap. 4 § har rätt till ersättning av  värdepapperscentralen. Ersättningsansvaret gäller dock inte  om den skadelidande med hänsyn till felets beskaffenhet eller  andra omständigheter borde ha insett att fel förekommit.
Lag (2016:51)
.
Jämkning av ersättning
4 §
Ersättning enligt 1-3 §§ kan efter skälighet sättas ned eller helt falla bort, om vållande på den skadelidandes sida har medverkat till skadan.
Regressrätt
5 §
I fall som avses i 1-3 §§ har värdepapperscentralen eller  ett kontoförande institut rätt att kräva tillbaka utbetald  ersättning från den som genom vållande har medverkat till  skadan, i den mån det är skäligt med hänsyn till skadans  orsak och omständigheterna i övrigt.
Lag (2016:51)
.
6 §
Har upphävts genom
lag (2016:51)
.
8 kap. Insyn och tystnadsplikt
Insyn i avstämningskonto
1 §
Var och en som är registrerad på ett avstämningskonto som  ägare eller panthavare eller i annan egenskap, har rätt att  på begäran få besked från värdepapperscentralen om kontots  innehåll i den mån innehållet berör den registrerades rätt.
Värdepapperscentralen ska varje år före utgången av januari  lämna innehavaren av ett avstämningskonto besked om kontots  innehåll per den 31 december föregående år. Om innehavaren  begär det, ska beskedet ange de förändringar på kontot som  har ägt rum under det föregående året. Regeringen eller den  myndighet som regeringen bestämmer får meddela föreskrifter  om skyldighet för svenska värdepapperscentraler att lämna  besked till kontohavare i andra fall än som avses i första  meningen.
Besked enligt andra stycket ska lämnas utan avgift.
Lag (2016:51)
.
Tystnadsplikt
2 §
Den som är eller har varit anställd hos en svensk  värdepapperscentral eller hos ett kontoförande institut får  inte obehörigen röja uppgifter som har registrerats i ett  avstämningsregister eller som har lämnats till  värdepapperscentralen eller institutet av en förvaltare.
Detsamma gäller en uppgift i en anmälan eller en utsaga om en  misstänkt överträdelse av en bestämmelse som gäller för  verksamheten, om uppgiften kan avslöja anmälarens eller den  utpekade personens identitet.
I det allmännas verksamhet tillämpas i stället bestämmelserna  i offentlighets- och sekretesslagen (2009:400).
Lag (2016:51)
.
Uppgiftsskyldighet
2 a §
En svensk värdepapperscentral och ett kontoförande  institut ska på begäran av Polismyndigheten, Skatteverket,  Säkerhetspolisen eller Tullverket lämna uppgifter om enskildas  förhållanden till företaget, om uppgifterna behövs i ett  enskilt fall i myndighetens verksamhet för att förebygga,  förhindra eller upptäcka brottslig verksamhet som innefattar  brott för vilket det i straffskalan ingår fängelse i ett år  eller mer. Uppgifterna ska lämnas utan dröjsmål och i  elektronisk form.
En svensk värdepapperscentral eller ett kontoförande institut  eller den som är verksam i någon av de verksamheterna får inte  obehörigen röja för kunden eller för någon utomstående att en  myndighet har gjort en begäran eller att uppgifter har lämnats  enligt första stycket.
Bestämmelser om ansvar för den som bryter mot tystnadsplikten  enligt andra stycket finns i 20 kap. 3 § brottsbalken.
Regeringen eller den myndighet som regeringen bestämmer får  meddela föreskrifter om hur uppgifter enligt första stycket  ska lämnas.
Lag (2025:172)
.
2 b §
En svensk värdepapperscentral och ett kontoförande  institut är skyldiga att lämna ut uppgifter om enskildas  förhållanden till företaget om det
1. under en utredning enligt bestämmelserna om förundersökning  i brottmål begärs av undersökningsledaren,
2. under en utredning om självständigt förverkande begärs av  åklagaren,
3. i ett ärende om rättslig hjälp i brottmål begärs av  åklagaren på framställning av en annan stat eller en  mellanfolklig domstol, eller
4. i ett ärende om erkännande och verkställighet av en  europeisk utredningsorder begärs av åklagaren.
Uppgifterna ska lämnas ut utan dröjsmål och i elektronisk  form.
Bestämmelser om skyldighet för värdepapperscentraler och  kontoförande institut att lämna uppgifter till överförmyndaren  finns i 16 kap. 10 a § föräldrabalken.
Regeringen eller den myndighet som regeringen bestämmer får  meddela föreskrifter om hur uppgifter enligt första stycket  ska lämnas.
Lag (2024:834)
.
3 §
Om Finansinspektionen finner anledning att anta att en  bestämmelse i Europaparlamentets och rådets förordning (EU)  nr 596/2014 av den 16 april 2014 om marknadsmissbruk 
(marknadsmissbruksförordning) och om upphävande av  Europaparlamentets och rådets direktiv 2003/6/EG och  kommissionens direktiv 2003/124/EG, 2003/125/EG och 
2004/72/EG har överträtts eller åklagare finner anledning att  anta att brott enligt lagen (2016:1307) om straff för  marknadsmissbruk på värdepappersmarknaden har begåtts, ska en  svensk värdepapperscentral på begäran lämna inspektionen  eller åklagaren besked om ett avstämningsregisters innehåll i  den omfattning det har anknytning till överträdelsen.  Beskedet ska lämnas utan avgift. Regeringen eller den  myndighet som regeringen bestämmer får meddela föreskrifter  om hur skyldigheten att lämna sådana besked till inspektionen  ska fullgöras.
Regeringen får föreskriva att Finansinspektionen ska ha  terminalåtkomst till avstämningsregistren för inhämtande av  uppgifter som avses i första stycket och som har anknytning  till ett ärende hos inspektionen.
Uppgifter som ska anmälas enligt artikel 19 i  Europaparlamentets och rådets förordning (EU) nr 596/2014 får  genom automatisk databehandling lämnas ut till det  insynsregister som förs enligt 2 kap. 3 § lagen (2016:1306)  med kompletterande bestämmelser till EU:s  marknadsmissbruksförordning.
Lag (2016:1309)
.
Meddelandeförbud
4 §
Den undersökningsledare eller åklagare som begär uppgifter  enligt 2 b § får besluta att värdepapperscentralen eller det  kontoförande institutet samt värdepapperscentralens eller  institutets styrelseledamöter och anställda inte får röja för  kunden eller för någon utomstående att uppgifter har lämnats  enligt 2 b § eller att det pågår en förundersökning, en  utredning om självständigt förverkande, ett ärende om rättslig  hjälp i brottmål eller ett ärende om erkännande och  verkställighet av en europeisk utredningsorder.
Ett sådant förbud får meddelas om det krävs för att en  utredning om brott eller självständigt förverkande inte ska  äventyras eller för att uppfylla en internationell  överenskommelse som är bindande för Sverige.
Förbudet ska vara tidsbegränsat, med möjlighet till  förlängning, och får inte avse längre tid än vad som är  motiverat med hänsyn till syftet med förbudet. I ett ärende om  rättslig hjälp i brottmål eller om erkännande och  verkställighet av en europeisk utredningsorder får dock  förbudet tidsbegränsas endast om den stat eller mellanfolkliga  domstol som ansökt om rättslig hjälp eller den utländska  myndighet som har utfärdat utredningsordern samtycker till  detta.
Om ett förbud inte längre är motiverat med hänsyn till syftet  med förbudet, ska undersökningsledaren eller åklagaren besluta  att förbudet ska upphöra.
Lag (2025:172)
.
Ansvarsbestämmelse
5 §
Till böter döms den som uppsåtligen eller av grov oaktsamhet bryter mot ett meddelandeförbud enligt 4 §.
Lag (2005:490)
.
9 kap. Tillsyn och ingripanden
Tillsynens omfattning
1 §
Av 1 kap. 5 § denna lag och artikel 10 i förordningen om  värdepapperscentraler följer att Finansinspektionen utövar  tillsyn över svenska värdepapperscentraler och utsedda  kreditinstitut som har utsetts av en sådan  värdepapperscentral. Tillsynen över utsedda kreditinstitut  utövas med den begränsning som framgår av artikel 60.1 i  förordningen om värdepapperscentraler.
Särskilda bestämmelser om tillsyn över kontoförande institut  finns i 3 kap.
Lag (2016:51)
.
2 §
Av 1 kap. 5 § denna lag och förordningen om  värdepapperscentraler följer att Finansinspektionen utövar  tillsyn i viss utsträckning över värdepapperscentraler som är  etablerade i ett annat land inom EES än Sverige och  värdepapperscentraler från tredjeland som här i landet  tillhandahåller sådana tjänster som avses i förordningen. I  ett sådant fall tillämpas 3 §, 5 § första stycket 1, 7 §, 
11 §, 14 §, 15 § andra stycket, 17 §, 18 §, 24-26 och 29-32 §§  även på dem. Bestämmelserna i 7 §, 11 §, 14 §, 15 § andra  stycket, 17 §, 18 §, 24-26 och 29-32 §§ tillämpas dock endast  under de förutsättningar som anges i artikel 24.5 i  förordningen. Om en sådan värdepapperscentral eller en  värdepapperscentral från tredjeland inrättar en filial här i  landet, tilllämpas även 8 § på filialen. Det som anges om en  värdepapperscentral ska i stället avse filialen.
Av 27 § följer att Finansinspektionen får ta ut avgifter av  värdepapperscentraler som är etablerade i ett annat land inom  EES än Sverige och värdepappercentraler från tredjeland som  har inrättat filial här i landet.
Lag (2016:51)
.
Skyldighet att lämna uppgifter
3 §
En värdepapperscentral ska lämna Finansinspektionen  upplysningar om sin verksamhet och därmed sammanhängande  omständigheter enligt föreskrifter som meddelats med stöd av  denna lag.
Värdepapperscentralen ska därutöver lämna Finansinspektionen  de upplysningar som inspektionen begär.
Regeringen eller den myndighet som regeringen bestämmer får  meddela föreskrifter om uppgiftsskyldigheten enligt första  stycket.
Lag (2016:51)
.
4 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela  föreskrifter om att vissa uppgifter som enligt 3 § första  stycket ska lämnas till Finansinspektionen i stället ska  lämnas till Statistiska centralbyrån.
Lag (2016:51)
.
Tillsynsbefogenheter
Föreläggande om att lämna uppgifter
5 §
För tillsynen över att bestämmelserna i denna lag följs,  liksom bestämmelserna i förordningen om värdepapperscentraler  och andra författningar som reglerar verksamheten, får  Finansinspektionen förelägga
1. ett företag eller någon annan att tillhandahålla uppgifter,  handlingar eller annat, och
2. den som förväntas kunna lämna upplysningar i saken att  inställa sig till förhör på tid och plats som inspektionen  bestämmer.
Första stycket gäller inte i den utsträckning  uppgiftslämnandet skulle strida mot den i lag reglerade  tystnadsplikten för advokater.
Lag (2025:317)
.
Föreläggande att upphöra med viss verksamhet
6 §
Om någon i Sverige driver sådan verksamhet som kräver  auktorisation enligt förordningen om värdepapperscentraler  utan att vara berättigad till det, ska Finansinspektionen  förelägga denne att upphöra med verksamheten.  Finansinspektionen får även besluta om att denne ska betala  en sanktionsavgift enligt 17 §.
Om det är osäkert om förordningen är tillämplig på en viss  verksamhet, får inspektionen förelägga den som driver  verksamheten att lämna de upplysningar om verksamheten som  inspektionen behöver för att bedöma om så är fallet.
Ett föreläggande enligt denna paragraf som avser en utländsk  juridisk person får även riktas mot den som i Sverige är  verksam för företagets räkning.
Lag (2016:51)
.
Vite
7 §
Ett föreläggande enligt denna lag får förenas med vite.
Lag (2016:51)
.
Platsundersökning
8 §
Om det finns skäl för det, får Finansinspektionen  genomföra en platsundersökning hos en svensk  värdepapperscentral eller en juridisk person till vilken  värdepapperscentralen har utkontrakterat verksamhet.
Lag (2016:51)
.
Sammankallande av styrelse eller stämma
9 §
Finansinspektionen får sammankalla styrelsen i en svensk  värdepapperscentral. Inspektionen får även begära att  styrelsen kallar till extra stämma. Om styrelsen inte rättar  sig efter en sådan begäran, får inspektionen utfärda  kallelsen.
Finansinspektionen får närvara vid en stämma och vid ett  sådant styrelsesammanträde som inspektionen har sammankallat  samt delta i överläggningarna.
Lag (2016:51)
.
Förordnande av revisorer
10 §
Finansinspektionen har rätt att förordna en eller flera  revisorer att tillsammans med övriga revisorer delta i  revisionen av en svensk värdepapperscentral. Inspektionen får  när som helst återkalla ett sådant förordnande och utse en ny  revisor.
Revisorn har rätt till skäligt arvode av  värdepapperscentralen för sitt arbete. Storleken på arvodet  beslutas av Finansinspektionen.
Lag (2016:51)
.
Ingripanden
Överträdelser
11 §
Finansinspektionen ska ingripa om en värdepapperscentral  eller ett svenskt utsett kreditinstitut har åsidosatt sina  skyldigheter enligt denna lag, förordningen om  värdepapperscentraler eller andra författningar som reglerar  verksamheten.
I sådana fall ska 14-18, 24-26 och 29-32 §§ tillämpas.
Lag (2025:317)
.
12 §
Finansinspektionen ska ingripa mot någon som ingår i en  svensk värdepapperscentrals styrelse eller är dess  verkställande direktör, eller ersättare för någon av dem, om  värdepapperscentralen
1. tillhandahåller tjänster enligt avsnitten A, B och C i  bilagan till förordningen om värdepapperscentraler i strid med  artiklarna 16, 25 eller 54 i förordningen,
2. har fått auktorisationer som krävs enligt artikel 16 i  förordningen om värdepapperscentraler genom osanna uppgifter  eller andra olagliga metoder enligt artikel 20.1 b i  förordningen,
3. låtit bli att uppfylla kapitalkravet i strid med  artikel 47.1 i förordningen om värdepapperscentraler,
4. låtit bli att uppfylla de organisatoriska kraven i strid  med artiklarna 26-30 i förordningen om värdepapperscentraler,
5. låtit bli att följa uppförandereglerna i strid med  artiklarna 32-35 i förordningen om värdepapperscentraler,
6. låtit bli att uppfylla kraven för  värdepapperscentraltjänster i strid med artiklarna 37-41 i  förordningen om värdepapperscentraler,
7. låtit bli att uppfylla stabilitetskraven i strid med  artiklarna 43-47 i förordningen om värdepapperscentraler,
8. låtit bli att uppfylla kraven på länkar mellan  värdepapperscentraler i strid med artikel 48 i förordningen om  värdepapperscentraler,
9. utan giltig grund vägrat att bevilja olika typer av  tillträde i strid med artiklarna 49-53 i förordningen om  värdepapperscentraler, eller
10. har åsidosatt sina skyldigheter enligt någon av  artiklarna 5-10, 11.1-11.10, 12-14, 16.1, 16.2, 17, 18.1, 
18.2, 19.1, 19.3, 19.4, 23-25, 26.1-26.8, 27, 28.1-28.8, 29, 
30.1-30.4, 31.12 eller 45 i Europaparlamentets och rådets  förordning (EU) 2022/2554 av den 14 december 2022 om digital  operativ motståndskraft för finanssektorn och om ändring av  förordningarna (EG) nr 1060/2009, (EU) nr 648/2012, (EU)  nr 600/2014, (EU) nr 909/2014 och (EU) 2016/1011.
Ett ingripande enligt första stycket får bara ske om  värdepapperscentralens överträdelse är allvarlig och den  fysiska personen i fråga uppsåtligen eller av grov oaktsamhet  orsakat överträdelsen.
Ingripande får ske genom en eller båda av följande sanktioner:
1. beslut att personen i fråga under en viss tid, lägst tre  och högst tio år, eller, för upprepade allvarliga  överträdelser, permanent inte får vara styrelseledamot,  verkställande direktör eller ersättare för någon av dem i  värdepapperscentralen,
2. beslut om sanktionsavgift.
Lag (2025:317)
.
13 §
Finansinspektionen ska även ingripa mot någon som ingår i  ett svenskt utsett kreditinstituts styrelse eller är dess  verkställande direktör, eller ersättare för någon av dem, om  det utsedda kreditinstitutet
1. låtit bli att uppfylla de särskilda stabilitetskraven för  kreditrisker i strid med artikel 59.3 i förordningen om  värdepapperscentraler, eller
2. låtit bli att uppfylla särskilda stabilitetskrav för  likviditetsrisker i strid med artikel 59.4 i förordningen om  värdepapperscentraler.
Ett ingripande enligt första stycket får bara ske om  institutets överträdelse är allvarlig och den fysiska personen  i fråga uppsåtligen eller av grov oaktsamhet orsakat  överträdelsen.
Ingripande får ske genom en eller båda av följande sanktioner:
1. beslut att personen i fråga under en viss tid, lägst tre  och högst tio år, eller, för upprepade allvarliga  överträdelser, permanent inte får vara styrelseledamot,  verkställande direktör eller ersättare för någon av dem i  institutet,
2. beslut om sanktionsavgift.
Lag (2025:317)
.
Föreläggande om rättelse
14 §
Finansinspektionen får förelägga den som har åsidosatt  sina skyldigheter enligt denna lag, förordningen om  värdepapperscentraler eller andra författningar som reglerar  verksamheten att inom viss tid vidta en viss åtgärd för att  komma till rätta med situationen eller att upphöra med ett  visst agerande.
Lag (2025:317)
.
Återkallelse av auktorisation och varning
15 §
I artiklarna 20, 27 och 57 i förordningen om  värdepapperscentraler finns bestämmelser om återkallelse av  auktorisation för värdepapperscentraler vid bland annat  överträdelser av bestämmelser i förordningen.
Vid andra överträdelser av bestämmelser i förordningen om  värdepapperscentraler än de som avses i första stycket eller  överträdelser av bestämmelser i denna lag eller andra  författningar som reglerar värdepapperscentralens eller det  svenska utsedda kreditinstitutets verksamhet, får  Finansinspektionen meddela varning.
Lag (2025:317)
.
16 §
Vid återkallelse av auktorisation för en svensk  värdepapperscentral får Finansinspektionen besluta om hur  verksamheten ska avvecklas.
Lag (2016:51)
.
Sanktionsavgift
17 §
Om Finansinspektionen har meddelat beslut om varning  enligt 15 § andra stycket, får inspektionen besluta att  värdepapperscentralen eller det utsedda kreditinstitutet ska  betala en sanktionsavgift. Finansinspektionen får också  besluta om sanktionsavgift, om inspektionen har beslutat om  föreläggande enligt 6 § första stycket.
Avgiften tillfaller staten.
Lag (2016:51)
.
18 §
Sanktionsavgift för en värdepapperscentral eller ett  utsett kreditinstitut ska fastställas till högst
1. ett belopp som per den 24 juli 2014 i svenska kronor  motsvarade 20 miljoner euro,
2. två gånger den vinst som värdepapperscentralen eller det  utsedda kreditinstitutet erhållit till följd av  regelöverträdelsen, om beloppet går att fastställa, eller
3. tio procent av värdepapperscentralens eller det utsedda  kreditinstitutets eller, i förekommande fall, koncernens  omsättning närmast föregående räkenskapsår.
Om överträdelsen har skett under värdepapperscentralens eller  det utsedda kreditinstitutets första verksamhetsår eller om  uppgifter om omsättningen annars saknas eller är bristfälliga,  får omsättningen uppskattas.
Avgiften får inte vara så stor att värdepapperscentralen  därefter inte uppfyller kapitalkraven i artikel 47.1 i  förordningen om värdepapperscentraler eller att det utsedda  kreditinstitutet inte uppfyller kraven i 6 kap. 1 § lagen 
(2004:297) om bank- och finansieringsrörelse.
Lag (2025:317)
.
19 §
Sanktionsavgiften för en fysisk person ska fastställas  till högst
1. ett belopp som per den 24 juli 2014 i svenska kronor  motsvarade fem miljoner euro, eller
2. två gånger den vinst som den fysiska personen erhållit  till följd av regelöverträdelsen, om beloppet går att  fastställa.
Avgiften tillfaller staten.
Lag (2016:51)
.
Sanktionsföreläggande
20 §
Frågor om ingripanden mot fysiska personer för  överträdelser enligt 12 eller 13 § tas upp av  Finansinspektionen genom sanktionsföreläggande.
Ett sanktionsföreläggande innebär att den fysiska personen  föreläggs att inom en viss tid godkänna ett ingripande enligt 
12 § tredje stycket eller 13 § tredje stycket som är bestämt  till tid eller belopp.
När föreläggandet har godkänts, gäller det som ett  domstolsavgörande som fått laga kraft. Ett godkännande som  görs efter den tid som angetts i föreläggandet är utan  verkan.
Lag (2016:51)
.
21 §
Ett sanktionsföreläggande ska innehålla uppgift om
1. den fysiska person som föreläggandet avser,
2. överträdelsen och de omständigheter som behövs för att  känneteckna den,
3. de bestämmelser som är tillämpliga på överträdelsen, och
4. den sanktion som föreläggs personen.
Föreläggandet ska också innehålla en upplysning om att  ansökan om sanktion kan komma att ges in till domstol, om  föreläggandet inte godkänns inom den tid som  Finansinspektionen anger.
Lag (2016:51)
.
22 §
Om ett sanktionsföreläggande inte har godkänts inom  angiven tid, får Finansinspektionen ansöka hos domstol om att  sanktion ska beslutas. En sådan ansökan ska göras hos den  förvaltningsrätt som är behörig att pröva ett överklagande av  Finansinspektionens beslut om ingripande mot  värdepapperscentralen eller det utsedda kreditinstitutet för  samma överträdelse.
Prövningstillstånd krävs vid överklagande till kammarrätten.
Lag (2016:51)
.
23 §
Ett sanktionsföreläggande enligt 20 § är utan verkan, om  föreläggandet inte har delgetts den som det riktas mot inom  två år från den tidpunkt då överträdelsen ägde rum. I ett  sådant fall får inte heller någon sanktion enligt 22 § första  stycket beslutas.
Lag (2023:826)
.
Val av sanktion
24 §
Vid valet av sanktion ska Finansinspektionen ta hänsyn  till hur allvarlig överträdelsen är och hur länge den pågått.  Särskild hänsyn ska tas till graden av ansvar för den som har  begått överträdelsen och skador som uppkommit till följd av  överträdelsen.
Finansinspektionen får avstå från ingripande om en  överträdelse är ringa eller ursäktlig, om  värdepapperscentralen eller det utsedda kreditinstitutet gör  rättelse eller om den fysiska personen verkat för att  värdepapperscentralen eller det utsedda kreditinstitutet gör  rättelse eller om någon annan myndighet har vidtagit åtgärder  mot värdepapperscentralen, det utsedda kreditinstitutet eller  den fysiska personen och dessa åtgärder bedöms  tillräckliga.
Lag (2016:51)
.
25 §
Utöver det som anges i 24 § ska det i  förmildrande riktning beaktas om den som har begått  överträdelsen i väsentlig mån genom ett aktivt samarbete har  underlättat Finansinspektionens utredning.
I försvårande riktning ska det beaktas om den som har begått  överträdelsen tidigare har gjort sig skyldig till sådana  överträdelser som avses i 11 § första stycket, 12 § eller 
13 §. Vid denna bedömning ska särskild vikt fästas vid om  överträdelserna är likartade och den tid som har gått mellan  de olika överträdelserna.
Lag (2016:51)
.
26 §
När sanktionsavgiftens storlek fastställs, ska särskild  hänsyn tas till sådana omständigheter som anges i 24 och 
25 §§ samt till värdepapperscentralens, det utsedda  kreditinstitutets eller den fysiska personens finansiella  ställning och, om det går att fastställa, den vinst som  värdepapperscentralen, det utsedda kreditinstitutet eller den  fysiska personen erhållit till följd av regelöverträdelsen  eller de kostnader som undvikits.
Lag (2016:51)
.
Avgifter
27 §
Finansinspektionen får ta ut avgifter för prövning av  ansökningar och anmälningar enligt förordningen om  värdepapperscentraler och enligt Europaparlamentets och rådets  förordning (EU) 2022/858 av den 30 maj 2022 om en pilotordning  för marknadsinfrastrukturer som baseras på teknik för  distribuerade liggare och om ändring av förordningarna (EU) nr 
600/2014 och (EU) nr 909/2014 samt direktiv 2014/65/EU.
Svenska värdepapperscentraler samt värdepapperscentraler som  är etablerade i ett annat land inom EES än Sverige och  värdepapperscentraler från tredjeland som har inrättat filial  här i landet ska med årliga avgifter bekosta  Finansinspektionens verksamhet samt Statistiska centralbyråns  verksamhet enligt lagen (2014:484) om en databas för  övervakning av och tillsyn över finansmarknaderna.
Lag (2023:93)
.
28 §
Regeringen får meddela föreskrifter om de avgifter som  avses i 27 §.
Lag (2016:51)
.
Verkställighet av beslut om sanktionsavgift
29 §
En sanktionsavgift ska betalas till Finansinspektionen  inom 30 dagar efter det att beslutet om den har fått laga  kraft eller sanktionsföreläggandet godkänts eller den längre  tid som anges i beslutet eller föreläggandet.
Lag (2016:51)
.
30 §
Finansinspektionens beslut om sanktionsavgift får  verkställas enligt utsökningsbalken, om avgiften inte har  betalats inom den tid som anges i 29 §.
Lag (2016:51)
.
31 §
Om sanktionsavgiften inte har betalats inom den tid som  anges i 29 §, ska Finansinspektionen lämna den obetalda  avgiften för indrivning. Bestämmelser om indrivning finns i  lagen (1993:891) om indrivning av statliga fordringar m.m.
Lag (2016:51)
.
32 §
En sanktionsavgift som har påförts faller bort i den  utsträckning verkställighet inte har skett inom fem år från  det att beslutet fick laga kraft eller sanktionsföreläggandet  godkändes.
Lag (2016:51)
.
10 kap. Överklagande
1 §
Finansinspektionens beslut enligt denna lag får  överklagas till allmän förvaltningsdomstol. Beslut i ärenden  som avses i 9 kap. 6 § andra stycket, 9 och 20 §§ får dock  inte överklagas.
Prövningstillstånd krävs vid överklagande till kammarrätten.
Finansinspektionen får bestämma att ett beslut  om förbud eller föreläggande enligt 9 kap. 6 och 14 §§ eller  om återkallelse enligt 9 kap. 15 § första stycket ska gälla  omedelbart.
Lag (2018:807)
.
2 §
Om Finansinspektionen i ett ärende om auktorisation  enligt förordningen om värdepapperscentraler inte har  meddelat beslut inom sex månader från det att ansökan gavs  in, ska inspektionen underrätta sökanden om skälen för detta.  Sökanden får därefter begära en förklaring av domstol att  ärendet onödigt uppehålls.
En begäran om en förklaring ska göras hos allmän  förvaltningsdomstol. Prövningstillstånd krävs vid  överklagande till kammarrätten.
Om Finansinspektionen inte har meddelat ett beslut som avses  i första stycket inom sex månader från det att en förklaring  har lämnats, ska ansökan anses ha avslagits.
Lag (2016:51)
.
Övergångsbestämmelser
1998:1479
1. Denna lag träder i kraft den 1 januari 1999.
2. Genom lagen upphävs aktiekontolagen (1989:827), lagen
(1989:828) om införande av aktiekontolagen (1989:827) och lagen
(1989:829) om Värdepapperscentralen VPC Aktiebolag.
Bestämmelserna i aktiekontolagen och lagen om Värdepapperscentralen VPC Aktiebolag gäller dock fortfarande i fråga om överklagande av beslut som har meddelats enligt någon av de lagarna före den 1 januari 1999.
3. Frågor om auktorisation av centrala värdepappersförvarare får prövas före ikraftträdandet. Ett beslut i en sådan fråga skall gälla tidigast från ikraftträdandet.
Om Värdepapperscentralen VPC Aktiebolag har ansökt om auktorisation när denna lag träder i kraft, får värdepapperscentralen utan auktorisation fullgöra den verksamhet som enligt denna lag ankommer på centrala värdepappersförvarare till dess ansökan har prövats slutligt.
4. Ett tillstånd att vara förvaltare som gäller vid ikraftträdandet medför rätt att vara förvaltare även efter ikraftträdandet till dess Värdepapperscentralen VPC Aktiebolag har prövat om medgivande skall ges enligt 3 kap. 7 §, dock längst till utgången av september 1999. Under denna tid gäller fortfarande äldre bestämmelser i 8 kap. 1, 2 och 7 §§ samt 10 §
första stycket och 9 kap. 5 § första stycket aktiekontolagen
(1989:827).
5. Punkt 2 av ikraftträdande- och övergångsbestämmelserna till personuppgiftslagen (1998:204) skall inte tillämpas i fråga om avstämningsregister.
2009:356
1. Denna lag träder i kraft den 1 juli 2009.
2. I fråga om ansökan om auktorisation enligt 2 kap. 2 §
eller om tillstånd till förvärv enligt 9 kap. 1 § denna lag jämförd med 24 kap. 1 § lagen (2007:528) om värdepappersmarknaden ska äldre bestämmelser gälla om ansökan har kommit in till Finansinspektionen före lagens ikraftträdande. Hänvisningen i 9 kap. 1 § till bestämmelser i 24 kap. lagen om värdepappersmarknaden ska då avse de bestämmelsernas lydelse före den 1 juli 2009.
3. Den som vid lagens ikraftträdande innehar aktier eller andelar i en central värdepappersförvarare i sådan omfattning att han eller hon skulle ha varit skyldig att ansöka om tillstånd enligt 9 kap. 1 § denna lag jämförd med 24 kap. 1 §
första stycket lagen (2007:528) om värdepappersmarknaden om aktierna eller andelarna hade förvärvats efter lagens ikraftträdande ska, om tillstånd inte tidigare har meddelats, anmäla sitt innehav till Finansinspektionen senast den 2 november 2009.
2016:51
1. Denna lag träder i kraft den 1 mars 2016.
2. Centrala värdepappersförvarare som vid ikraftträdandet av  denna lag har auktorisation enligt 2 kap. får, om en ansökan  om auktorisation som värdepapperscentral enligt förordningen  om värdepapperscentraler har getts in till Finansinspektionen  senast den 29 februari 2016 eller vid den senare tidpunkt som  i förekommande fall framgår av artikel 69.2 i förordningen om  värdepapperscentraler, fortsätta att driva denna verksamhet  enligt äldre bestämmelser till dess att ansökan har prövats  slutligt. I ett sådant fall tillämpas äldre bestämmelser även  för kontoförande institut och förvaltare som har antagits av  den centrala värdepappersförvararen. Om en ansökan inte har  getts in till Finansinspektionen senast vid denna tidpunkt  eller om tillstånd vägras, ska den centrala  värdepappersförvararen upphöra med verksamheten.  Finansinspektionen får då besluta hur verksamheten ska  avvecklas.
3. Äldre bestämmelser gäller för överträdelser som har ägt  rum före ikraftträdandet.
4. Finansinspektionen får ta ut avgifter även före lagens  ikraftträdande för ansökningar om auktorisation enligt  förordningen om värdepapperscentraler, när en sådan ansökan  har kommit in till inspektionen före lagens ikraftträdande.
2016:1309
1. Denna lag träder i kraft den 1 februari 2017.
2. I fråga om åklagares begäran när det finns anledning att  anta att brott enligt lagen (2005:377) om straff för  marknadsmissbruk vid handel med finansiella instrument har  begåtts gäller 8 kap. 3 § i den äldre lydelsen.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.