Title: Förordning (2008:1280) om val till Sametinget
SFS Number: Svensk författningssamling 2008:1280
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20081280-om-val-till-sametinget_sfs-2008-1280/
Source Link: http://rkrattsbaser.gov.se/sfst?bet=2008:1280
Amendment Register Link: http://rkrattsbaser.gov.se/sfsr?bet=2008:1280
Ministry/Authority: Kulturdepartementet
Issued: 2008-12-04
Metadata: {"Utfärdad": "2008-12-04", "Ändrad": "t.o.m. SFS 2024:527"}

==================================================

Förordning (2008:1280) om val till Sametinget
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2008:1280
Departement/myndighet
:   
Kulturdepartementet
Utfärdad
:   
2008-12-04
Ändrad
:   
t.o.m. SFS 2024:527
Ändringsregister
:
SFSR (Regeringskansliet)
Källa
:
Fulltext (Regeringskansliet)
Förordningens innehåll
1 §
Denna förordning innehåller föreskrifter i anslutning till sametingslagen (1992:1443) om val till Sametinget.
Föreskrifterna avser
1. valsedlar (2 och 3 §§),
2. kuvert (4 §),
3. anteckningar och protokoll (5 §), och
4. bemyndigande (6 §).
Valsedlar
Färg, format och utformning
2 §
Valsedlar ska vara vita och ha det format och den  utformning som framgår av bilagan till denna förordning.
Beteckningen för en grupp, ett parti eller en liknande  sammanslutning får tryckas i annan färg än svart, om gruppen,  partiet eller den liknande sammanslutningen begär det.
Förordning (2024:527).
Beställning av valsedlar
3 §
Beställning av valsedlar görs hos Valmyndigheten.
Kuvert
4 §
Valkuvert samt röstkort och ytterkuvert för brevröst ska vara utformade på det sätt som framgår av bilagan till denna förordning.
Anteckningar och protokoll
5 §
Vid granskningen och räkningen av avgivna röster ska  länsstyrelsen, utöver vad som framgår av 3 kap. 23-30 a §§  sametingslagen (1992:1443), i protokollet anteckna
1. antalet godkända valsedlar för varje grupp, parti eller  liknande sammanslutning och lista som har fått mandat samt  antalet godkända personröster och fördelningen av dessa,
2. antalet godkända valsedlar för övriga grupper, partier  eller liknande sammanslutningar, och
3. antalet ogiltiga valsedlar. Förordning (2024:527).
5 a §
Vid fördelningen av mandaten ska länsstyrelsen i  protokollet anteckna
1. mandatfördelningen,
2. vilka listor som förekommit med kandidater för de grupper,  partier och liknande sammanslutningar som fått mandat,
3. vilka kandidater som klarat spärren för inval på personliga  röstetal, och
4. vilka ledamöter och ersättare som har utsetts.
Förordning (2024:527).
Bemyndigande
6 §
Valmyndigheten får meddela närmare föreskrifter om
1. avgifter vid beställning av valsedlar utöver det antal som  grupper, partier eller liknande sammanslutningar ska få utan  kostnad,
2. papperskvalitet för valsedlar samt vilken administrativ  information som ska finnas på valsedlarna,
3. utformningen av kuvert och omslag,
4. blanketter för röstlängd, kuvert och väljarförteckningar,  och
5. vilken administrativ information som ska finnas i protokoll  som förs av länsstyrelsen. Förordning (2024:527).
Bilaga
Utformning av valsedlar
En valsedel ska ha storleken 105×148 millimeter och utformas  enligt vad som framgår nedan. Den får, på därför avsedda  utrymmen, förses endast med sådana uppgifter som anges där.
Valsedlar som avses i 3 kap. 10 § sametingslagen (1992:1433)
Framsida
/Bilden är inte med här/
Baksida
/Bilden är inte med här/
På valsedlarna får det utöver varje kandidats namn finnas  följande uppgifter om kandidaten:
1. ålder,
2. yrke eller titel,
3. adress,
4. partitillhörighet eller liknande uppgift.
Uppgifterna får omfatta högst två rader per kandidat.
För de angivna fälten på en valsedel ska följande marginaler  användas:
1. valsedelns framsida:
a) vänster samt höger sidmarginal till 1, 2, 3, 4 och 5: 10  millimeter,
b) valsedelns överkant till 1: 4 millimeter,
c) avstånd mellan 1 och 2: 2,45 millimeter,
d) avstånd mellan 2 och 3: 2,45 millimeter,
e) avstånd mellan 3 och 4: 2,45 millimeter,
f) avstånd mellan 4 och 5: 7,6 millimeter,
2. valsedelns baksida:
a) vänster samt höger sidmarginal till 6 och 7: 10 millimeter,
b) valsedelns överkant till 6: 11 millimeter,
c) avstånd mellan 6 och 7: 7,6 millimeter.
Utformning av valkuvert
Valkuvert ska ha storleken 123×155 millimeter och vara  utformade enligt följande:
/Bilden är inte med här/
Utformning av röstkort och ytterkuvert för brevröster
Ytterkuvert för brevröster ska ha storleken 155×220 millimeter  och vara utformade enligt följande:
Framsida
/Bilden är inte med här/
Baksida
/Bilden är inte med här/
Förordning (2019:568).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.