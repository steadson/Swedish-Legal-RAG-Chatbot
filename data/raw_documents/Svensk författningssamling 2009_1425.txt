Title: Förordning (2009:1425) om kontroll av skyddade beteckningar på jordbruksprodukter och livsmedel
SFS Number: Svensk författningssamling 2009:1425
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20091425-om-kontroll-av-skyddade_sfs-2009-1425/
Source Link: http://rkrattsbaser.gov.se/sfst?bet=2009:1425
Amendment Register Link: http://rkrattsbaser.gov.se/sfsr?bet=2009:1425
Ministry/Authority: Landsbygds- och infrastrukturdepartementet RSL
Issued: 2009-12-03
Metadata: {"Utfärdad": "2009-12-03", "Ändrad": "t.o.m. SFS 2021:303"}

==================================================

Förordning (2009:1425) om kontroll av skyddade beteckningar på jordbruksprodukter och livsmedel
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2009:1425
Departement/myndighet
:   
Landsbygds- och infrastrukturdepartementet RSL
Utfärdad
:   
2009-12-03
Ändrad
:   
t.o.m. SFS 2021:303
Ändringsregister
:
SFSR (Regeringskansliet)
Källa
:
Fulltext (Regeringskansliet)
Inledande bestämmelse
1 §
Denna förordning innehåller kompletterande bestämmelser  till lagen (2009:1424) om kontroll av skyddade beteckningar på  jordbruksprodukter och livsmedel.
Förordningen kompletterar även Europaparlamentets och rådets  förordning (EU) 2017/625 av den 15 mars 2017 om offentlig  kontroll och annan offentlig verksamhet för att säkerställa  tillämpningen av livsmedels- och foderlagstiftningen och av  bestämmelser om djurs hälsa och djurskydd, växtskydd och  växtskyddsmedel samt om ändring av Europaparlamentets och  rådets förordningar (EG) nr 999/2001, (EG) nr 396/2005, (EG)  nr 1069/2009, (EG) nr 1107/2009, (EU) nr 1151/2012, (EU) nr 
652/2014, (EU) 2016/429 och (EU) 2016/2031, rådets  förordningar (EG) nr 1/2005 och (EG) nr 1099/2009 och rådets  direktiv 98/58/EG, 1999/74/EG, 2007/43/EG, 2008/119/EG och 
2008/120/EG och om upphävande av Europaparlamentets och rådets  förordningar (EG) nr 854/2004 och (EG) nr 882/2004, rådets  direktiv 89/608/EEG, 89/662/EEG, 90/425/EEG, 91/496/EEG, 
96/23/EG, 96/93/EG och 97/78/EG samt rådets beslut 92/438/EEG 
(förordningen om offentlig kontroll), i de delar EU-
förordningen innehåller bestämmelser som rör skydd för  beteckningar på jordbruksprodukter och livsmedel.
Förordning (2019:710).
Behörig myndighet
2 §
Livsmedelsverket ska ta emot och handlägga ansökningar om  registrering av skyddade beteckningar på jordbruksprodukter  och livsmedel samt ansökningar om ändring av  produktspecifikation för och avregistrering av sådana  produkter.
Livsmedelsverket ska samråda med Statens jordbruksverk i  ärenden som rör sådana jordbruksprodukter som avses i bilaga I  till Europaparlamentets och rådets förordning (EU)  nr 1151/2012 av den 21 november 2012 om kvalitetsordningar för  jordbruksprodukter och livsmedel, vad gäller produkter som  inte är avsedda att användas som livsmedel.  Förordning (2019:710).
2 a §
Livsmedelsverket ska utföra de uppgifter som en  medlemsstat har enligt artiklarna 2.2, 3.1 b, 7.5 och 9.1 i  Europaparlamentets och rådets förordning (EU) 2019/1753 av den 
23 oktober 2019 om unionens åtgärder efter anslutningen till  Genèveakten inom Lissabonöverenskommelsen om  ursprungsbeteckningar och geografiska beteckningar samt betala  den avgift som medlemsstaten är skyldig att betala enligt  artikel 13 i samma förordning. Förordning (2021:303).
2 b §
Livsmedelsverket får meddela föreskrifter om sådana  kravspecifikationer som avses i artikel 20.1 i  Europaparlamentets och rådets förordning (EG) nr 110/2008.
Förordning (2017:489).
2 c §
Livsmedelsverket ska utföra de uppgifter som en  medlemsstat har enligt artikel 38.1 i Europaparlamentets och  rådets förordning (EU) 2019/787 av den 17 april 2019 om  definition, beskrivning, presentation och märkning av  spritdrycker, användning av namn på spritdrycker i  presentationen och märkningen av andra livsmedel, skydd av  geografiska beteckningar för spritdrycker, användning av  jordbruksalkohol och destillat av jordbruksprodukter i  alkoholhaltiga drycker samt om upphävande av förordning (EG)  nr 110/2008. Förordning (2021:303).
3 §
Livsmedelsverket ska övervaka att kontrollmyndigheterna fullgör sina förpliktelser enligt lagen (2009:1424) om kontroll av skyddade beteckningar på jordbruksprodukter och livsmedel.
4 §
Livsmedelsverket får meddela de ytterligare föreskrifter och fatta de beslut i övrigt som behövs som komplettering till de EU-bestämmelser som kompletteras av lagen (2009:1424)
om kontroll av skyddade beteckningar på jordbruksprodukter och livsmedel.
Kontrollmyndigheter
5 §
Behörig myndighet att utöva offentlig kontroll och annan  offentlig verksamhet som hänger samman med kontrollen är den  myndighet som är behörig att utöva offentlig kontroll och  annan offentlig verksamhet enligt 25 och 25 a §§  livsmedelsförordningen (2006:813), om något annat inte följer  av 6 §. Förordning (2021:187).
6 §
Livsmedelsverket är behörig myndighet att utöva offentlig  kontroll och annan offentlig verksamhet i fråga om sådana  jordbruksprodukter som avses i bilaga I till  Europaparlamentets och rådets förordning (EU) nr 1151/2012 vad  gäller produkter som inte är avsedda att användas som  livsmedel. Förordning (2021:187).
7 §
Länsstyrelserna samordnar kommunernas kontrollverksamhet och ger dem stöd, råd och vägledning.
8 §
Livsmedelsverket samordnar övriga kontrollmyndigheters  verksamhet och ger dem stöd, råd och vägledning.
Livsmedelsverket ska även utföra uppgiften enligt artikel 
4.2 b i förordning (EU) 2017/625 att samordna samarbetet och  kontakterna med kommissionen och övriga medlemsstater när det  gäller offentlig kontroll och annan offentlig verksamhet inom  det område som framgår av artikel 1.2 j i samma förordning.
Förordning (2021:187).
Föreskrifter om offentlig kontroll och annan offentlig  verksamhet
9 §
Livsmedelsverket får meddela föreskrifter om hur offentlig  kontroll och annan offentlig verksamhet ska bedrivas.
Förordning (2021:187).
10 §
Livsmedelsverket får meddela föreskrifter om
1. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till verket eller en  länsstyrelse om den kontrollverksamhet som de bedriver,
2. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften, och
3. skyldighet för den som använder sig av skyddade  beteckningar på jordbruksprodukter och livsmedel att lämna  uppgifter om sin verksamhet till en kontrollmyndighet, ett  organ med delegerade uppgifter eller en fysisk person som har  delegerats vissa uppgifter. Förordning (2021:187).
Övriga bestämmelser om kontroll
11 §
De kostnader som en kontrollmyndighet får till följd av åtgärder enligt 15 § lagen (2009:1424) om kontroll av skyddade beteckningar på jordbruksprodukter och livsmedel, ska ersättas av den som var ägare till jordbruksprodukterna eller livsmedlen när de togs om hand.
12 §
Har upphävts genom förordning (2019:710).
Avgifter
13 §
Bestämmelser om avgifter finns i förordningen (2021:176)  om avgifter för offentlig kontroll av livsmedel och vissa  jordbruksprodukter. Förordning (2021:187).
Övriga bestämmelser
14 §
Livsmedelsverket får meddela närmare föreskrifter för verkställigheten av lagen (2009:1424) om kontroll av skyddade beteckningar på jordbruksprodukter och livsmedel och denna förordning.
15 §
Bestämmelser om överklagande finns i 19-20 a §§ lagen 
(2009:1424) om kontroll av skyddade beteckningar på  jordbruksprodukter och livsmedel. Förordning (2021:187).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.