Title: Förordning (2007:1175) med instruktion för Nationalmuseum
SFS Number: Svensk författningssamling 2007:1175
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071175-med-instruktion-for_sfs-2007-1175/
Source Link: http://rkrattsbaser.gov.se/sfst?bet=2007:1175
Amendment Register Link: http://rkrattsbaser.gov.se/sfsr?bet=2007:1175
Ministry/Authority: Kulturdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2022:1812"}

==================================================

Förordning (2007:1175) med instruktion för Nationalmuseum
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1175
Departement/myndighet
:   
Kulturdepartementet
Utfärdad
:   
2007-11-22
Ändrad
:   
t.o.m. SFS 2022:1812
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Myndigheten Nationalmuseum har till uppgift att främja  konsten, konstintresset och konstvetenskapen. Myndigheten ska  särskilt levandegöra de äldre konstformerna och deras samband  med den nutida konsten och samhällets utveckling samt verka  för konstnärlig och kulturell förnyelse. Myndigheten ska  verka för att dess verksamhet ska vara en angelägenhet för  alla människor i samhället. Förordning (2017:383).
2 §
Myndighetens ansvars- och samlingsområde omfattar  äldre måleri, skulptur, teckning och grafik, företrädesvis  från tiden före år 1900, samt porträtt, konsthantverk, form  och design från äldre tid till nutid.  Förordning (2018:1550).
3 §
Myndigheten ska särskilt
1. vårda, förteckna, vetenskapligt bearbeta och genom nyförvärv berika de samlingar som har anförtrotts myndigheten,
2. hålla ett urval av de samlingar som är avsedda för utställning tillgängligt för allmänheten, bedriva utställningsverksamhet och annan pedagogisk verksamhet samt bedriva utlånings- och depositionsverksamhet,
3. inom sitt område vetenskapligt bearbeta övriga samlingar av konst och konsthantverk som tillhör eller understöds av staten, och
4. verka för ökad kunskap grundad på forskning och samverkan med andra, exempelvis universitet och högskolor, och förmedla kunskap inom sitt verksamhetsområde. Förordning (2009:737).
4 §
Myndigheten ska bedriva internationellt och  interkulturellt utbyte och samarbete.
Förordning (2017:1087).
4 a §
Myndigheten ska rapportera uppgifter om sin besöksutveckling till Myndigheten för kulturanalys.
Myndigheterna ska samråda om vilken rapportering som behövs. Förordning (2014:166).
4 b §
Myndigheten ska följa upp det regionala utfallet av sin verksamhet och rapportera det till Statens kulturråd.
Myndigheterna ska samråda om vilken rapportering som behövs. Förordning (2014:166).
5 §
Har upphävts genom förordning (2017:383).
6 §
Utöver de uppgifter som myndigheten har enligt 1-3 §§ får den tillhandahålla varor och åta sig att utföra undersökningar, utredningar och andra tjänster inom sitt verksamhetsområde.
Förordning (2009:1568).
Samverkan
7 §
Myndigheten ska samarbeta med Moderna museet om gemensamma funktioner.
7 a §
Myndighetens samverkan med myndigheter och andra aktörer ska omfatta det civila samhällets organisationer.
Förordning (2014:166).
Ledning
8 §
Myndigheten leds av en myndighetschef.
8 a §
Vid myndigheten ska det finnas ett insynsråd som består av högst fem ledamöter. Förordning (2011:1564).
9 §
Har upphävts genom förordning (2017:383).
10 §
Har upphävts genom förordning (2017:383).
Anställningar och uppdrag
11 §
Överintendenten är myndighetschef.
Personalansvarsnämnd
12 §
Vid myndigheten ska det finnas en personalansvarsnämnd.
Tillämpligheten av vissa förordningar
13 §
Myndigheten ska tillämpa personalföreträdarförordningen
(1987:1101).
Avgifter
14 §
När myndigheten utför de uppgifter som anges i 3 § 2, får  den ta ut avgifter för verksamheten inom ramen för full  kostnadstäckning. Avgiften bestäms av myndigheten, utom i de  fall som avses i 15 § avgiftsförordningen (1992:191).  Myndigheten får disponera avgiftsinkomsterna.
För barn och unga under 19 år ska myndigheten ha fri entré  till alla utställningar. Förordning (2022:1812).
15 §
För verksamhet som anges i 6 § ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i 15 §
avgiftsförordningen.
Myndigheten får disponera avgiftsinkomsterna.
Undantag från myndighetsförordningen
16 §
Följande bestämmelse i myndighetsförordningen (2007:515)
ska inte tillämpas på myndigheten:
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.