Title: Förordning (2017:808) om skjutvapen och ammunition som har lämnats in till Polismyndigheten
SFS Number: Svensk författningssamling 2017:808
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017808-om-skjutvapen-och-ammunition_sfs-2017-808/
Source Link: http://rkrattsbaser.gov.se/sfst?bet=2017:808
Amendment Register Link: http://rkrattsbaser.gov.se/sfsr?bet=2017:808
Ministry/Authority: Justitiedepartementet L4
Issued: 2017-06-29
Metadata: {"Utfärdad": "2017-06-29"}

==================================================

Förordning (2017:808) om skjutvapen och ammunition som har lämnats in till Polismyndigheten
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:808
Departement/myndighet
:   
Justitiedepartementet L4
Utfärdad
:   
2017-06-29
Tidsbestämd
: 
2019-09-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna förordning innehåller bestämmelser som kompletterar  lagen (2017:807) om ansvarsfrihet vid vissa vapenbrott.
2 §
Polismyndigheten ska kontrollera om det finns en ägare  till de skjutvapen och den ammunition som har lämnats in.  Ägaren ska underrättas om inlämnandet om det inte står klart  att ägaren har samtyckt till inlämnandet.
Underrättelsen ska delges ägaren och innehålla information om  att egendomen tillfaller staten om ägaren inte skriftligen  gör anspråk på egendomen inom en månad från det att ägaren  har fått del av underrättelsen.
Ett anspråk ska göras skriftligen hos Polismyndigheten.
3 §
Polismyndigheten ska förvara inlämnade skjutvapen och  inlämnad ammunition till dess att egendomen
1. har lämnats ut med stöd av 3 § andra stycket lagen 
(2017:807) om ansvarsfrihet vid vissa vapenbrott, eller
2. har tillfallit staten enligt 3 § första stycket samma  lag.
4 §
Polismyndigheten ska ansvara för att de skjutvapen och  den ammunition som har tillfallit staten förstörs. Om  egendomen behövs för ett musealt eller ett militärt ändamål  ska den dock överlämnas till den myndighet eller inrättning  som behöver egendomen.
5 §
Polismyndigheten får meddela föreskrifter om  verkställigheten av denna förordning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.