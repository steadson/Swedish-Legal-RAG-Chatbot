Title: Lag (2020:914) om tystnadsplikt vid utkontraktering av teknisk bearbetning eller lagring av uppgifter
SFS Number: Svensk författningssamling 2020:914
URL: https://www.riksdagen.se/sv/dokument-och-lagar/dokument/svensk-forfattningssamling/lag-2020914-om-tystnadsplikt-vid_sfs-2020-914/
Source Link: http://rkrattsbaser.gov.se/sfst?bet=2020:914
Amendment Register Link: http://rkrattsbaser.gov.se/sfsr?bet=2020:914
Ministry/Authority: Finansdepartementet DIS
Issued: 2020-11-12
Metadata: {"Utfärdad": "2020-11-12", "Ändrad": "t.o.m. SFS 2025:458"}

==================================================

Lag (2020:914) om tystnadsplikt vid utkontraktering av teknisk bearbetning eller lagring av uppgifter
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2020:914
Departement/myndighet
:   
Finansdepartementet DIS
Utfärdad
:   
2020-11-12
Ändrad
:   
t.o.m. SFS 2025:458
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Denna lag tillämpas när en myndighet uppdrar åt ett  företag eller en annan enskild (tjänsteleverantör) att endast  tekniskt bearbeta eller tekniskt lagra uppgifter.
2 §
Vid tillämpningen av denna lag ska med myndigheter  jämställas
1. sådana aktiebolag, handelsbolag, ekonomiska föreningar och  stiftelser där kommuner, regioner eller kommunalförbund utövar  ett rättsligt bestämmande inflytande enligt 2 kap. 3 §  offentlighets- och sekretesslagen (2009:400), och
2. de organ som anges i bilagan till offentlighets- och  sekretesslagen i fråga om de verksamheter som anges där.
Med en myndighet ska också jämställas yrkesmässigt bedriven  enskild verksamhet som till någon del är offentligt  finansierad och som
1. tillhör skolväsendet, de särskilda utbildningsformerna  eller annan pedagogisk verksamhet enligt 1 kap., 24 kap. eller 
25 kap. skollagen (2010:800),
2. utgör hälso- och sjukvård eller tandvård enligt hälso- och  sjukvårdslagen (2017:30) eller tandvårdslagen (1985:125),  eller
3. bedrivs enligt socialtjänstlagen (2025:400), lagen 
(1988:870) om vård av missbrukare i vissa fall, lagen 
(1990:52) med särskilda bestämmelser om vård av unga, lagen 
(1993:387) om stöd och service till vissa funktionshindrade  eller utgör personlig assistans som utförs med  assistansersättning enligt 51 kap. socialförsäkringsbalken.
Lag (2025:458)
.
3 §
Vid tillämpningen av denna lag ska med en  tjänsteleverantör jämställas en underleverantör som medverkar  till att fullgöra tjänsteleverantörens uppdrag.
4 §
Den som på grund av anställning eller på något annat sätt  deltar i eller har deltagit i en tjänsteleverantörs verksamhet  att på uppdrag av en myndighet endast tekniskt bearbeta eller  tekniskt lagra uppgifter får inte obehörigen röja eller  utnyttja dessa uppgifter.
I det allmännas verksamhet tillämpas offentlighets- och  sekretesslagen (2009:400).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.