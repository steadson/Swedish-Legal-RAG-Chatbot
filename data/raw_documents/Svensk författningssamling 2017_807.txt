Title: Lag (2017:807) om ansvarsfrihet vid vissa vapenbrott
SFS Number: Svensk författningssamling 2017:807
URL: https://www.riksdagen.se/sv/dokument-och-lagar/dokument/svensk-forfattningssamling/lag-2017807-om-ansvarsfrihet-vid-vissa_sfs-2017-807/
Source Link: http://rkrattsbaser.gov.se/sfst?bet=2017:807
Amendment Register Link: http://rkrattsbaser.gov.se/sfsr?bet=2017:807
Ministry/Authority: Justitiedepartementet L4
Issued: 2017-06-29
Metadata: {"Utfärdad": "2017-06-29"}

==================================================

Lag (2017:807) om ansvarsfrihet vid vissa vapenbrott
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:807
Departement/myndighet
:   
Justitiedepartementet L4
Utfärdad
:   
2017-06-29
Tidsbestämd
: 
2019-09-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Den som innehar ett skjutvapen eller ammunition utan att  ha rätt till det ska inte dömas till ansvar för detta enligt 
9 kap. 1 §, 1a § eller 2 § första stycket d vapenlagen 
(1996:67), om han eller hon frivilligt lämnar in eller låter  någon annan lämna in vapnet eller ammunitionen till  Polismyndigheten under perioden februari-april 2018.
Det som sägs om skjutvapen i denna lag gäller även sådana  föremål som anges i 1 kap. 3 § vapenlagen.
2 §
Den som lämnar in eller den som låter någon annan lämna  in skjutvapen eller ammunition enligt 1 § har rätt att vara  anonym.
3 §
Skjutvapen och ammunition som har lämnats in enligt 1 §  tillfaller staten.
Detta gäller dock inte om egendomen har lämnats in utan  ägarens samtycke och ägaren gör anspråk på egendomen. Om  egendomens ägare är känd, ska ett sådant anspråk göras inom  en månad från det att ägaren fick del av en underrättelse  från Polismyndigheten om att egendomen lämnats in till  myndigheten. I annat fall ska anspråket göras inom tre  månader från det att egendomen lämnades in.
4 §
Skjutvapen och ammunition som har tillfallit staten  enligt 3 § ska förstöras, om egendomen inte behövs för  musealt eller militärt ändamål eller för Polismyndighetens  verksamhet.
5 §
Regeringen eller den myndighet som regeringen bestämmer  kan med stöd av 8 kap. 7 § regeringsformen meddela närmare  föreskrifter om hanteringen av skjutvapen och ammunition som  har lämnats in enligt denna lag.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.