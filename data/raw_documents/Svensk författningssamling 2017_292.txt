Title: Förordning (2017:292) med instruktion för Myndigheten för familjerätt och föräldraskapsstöd
SFS Number: Svensk författningssamling 2017:292
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2017292-med-instruktion-for_sfs-2017-292/
Source Link: http://rkrattsbaser.gov.se/sfst?bet=2017:292
Amendment Register Link: http://rkrattsbaser.gov.se/sfsr?bet=2017:292
Ministry/Authority: Socialdepartementet
Issued: 2017-04-20
Metadata: {"Utfärdad": "2017-04-20", "Ändrad": "t.o.m. SFS 2025:500"}

==================================================

Förordning (2017:292) med instruktion för Myndigheten för familjerätt och föräldraskapsstöd
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:292
Departement/myndighet
:   
Socialdepartementet
Utfärdad
:   
2017-04-20
Ändrad
:   
t.o.m. SFS 2025:500
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Myndigheten för familjerätt och föräldraskapsstöd ska  bedriva och främja ett kunskapsbaserat arbete och ansvara för  kunskapsförmedling i frågor som rör socialnämndernas  familjerättsliga ärenden om
1. barns vårdnad, boende och umgänge,
2. fastställande av faderskap och föräldraskap,
3. informationssamtal,
4. samarbetssamtal som sker på uppdrag av domstol, och
5. föräldraförberedelse, medgivandeutredning och stöd till  barn och föräldrar vid internationell adoption.
Förordning (2021:535).
1 a §
Myndigheten ska främja samordning av sådana insatser  efter adoption som avses i 18 kap. 10 § socialtjänstlagen 
(2025:400) och samordna den föräldrautbildning som  socialnämnden ska anvisa inför adoption enligt 24 kap. 2 §  samma lag. Förordning (2025:500).
2 §
Myndigheten ska även bedriva och främja ett  kunskapsbaserat arbete och ansvara för kunskapsförmedling av  förebyggande insatser inom områdena
1. samarbetssamtal som inte sker på uppdrag av domstol,
2. familjerådgivning, och
3. stöd till föräldrar i föräldraskapet för att främja  barnets utveckling och hälsa (föräldraskapsstöd).
3 §
Myndigheten ska i frågor om internationella adoptioner  särskilt
1. övervaka att de svenska auktoriserade sammanslutningarnas  arbete med internationell adoptionsförmedling sker i enlighet  med lag och Haagkonventionen om skydd av barn och samarbete  vid internationella adoptioner samt på ett i övrigt etiskt  godtagbart sätt,
2. följa den internationella utvecklingen och samla  information i frågor som rör adoption av utländska barn, och
3. följa utvecklingen av kostnaderna för adoption av  utländska barn.
4 §
Myndigheten ansvarar i fråga om internationella  adoptioner även för de uppgifter som åligger myndigheten  enligt
1. lagen (1997:191) med anledning av Sveriges tillträde till  Haagkonventionen om skydd av barn och samarbete vid  internationella adoptioner,
2. lagen (1997:192) om internationell adoptionsförmedling,
3. förordningen (2008:1239) om statsbidrag till auktoriserade  adoptionssammanslutningar och till riksorganisationer för  adopterade, och
4. förordningen (2018:1296) om adoption i internationella  situationer. Förordning (2018:1298).
5 §
Myndigheten ska ansvara för de uppgifter som åligger  myndigheten i fråga om officiell statistik enligt  förordningen (2001:100) om den officiella statistiken.
6 §
Myndigheten ska i all sin verksamhet främja barnets  rättigheter med utgångspunkt i Förenta nationernas konvention  om barnets rättigheter. Myndigheten ska även främja  jämställdhet och ett jämställt föräldraskap.
Rapportering
7 §
Myndigheten ska i sin årsredovisning rapportera om  utvecklingen inom sitt verksamhetsområde, belysa aktuella  problem och redovisa vilka åtgärder som myndigheten har  vidtagit.
Samverkan
8 §
Myndigheten ska samråda med andra myndigheter och  organisationer som är verksamma i sådan verksamhet som avses  i 1, 2 och 4 §§.
Ledning
9 §
Myndigheten leds av en myndighetschef.
10 §
Vid myndigheten ska det finnas ett insynsråd som består  av högst nio ledamöter.
Anställningar och uppdrag
11 §
Generaldirektören är myndighetschef.
Rätt att meddela föreskrifter
12 §
Myndigheten ansvarar för föreskrifter i enlighet med vad  som anges i lag och förordning samt för allmänna råd inom  sitt ansvarsområde.
Myndigheten kungör sina föreskrifter i Gemensamma  författningssamlingen avseende hälso- och sjukvård,  socialtjänst, läkemedel, folkhälsa m.m. i enlighet med bilaga 
1 till författningssamlingsförordningen (1976:725).
Undantag från myndighetsförordningen
13 §
Följande bestämmelse i myndighetsförordningen (2007:515)  ska inte tillämpas på myndigheten:
29 § om ärendeförteckning.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.