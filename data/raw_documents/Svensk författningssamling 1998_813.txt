Title: Lag (1998:813) om införande av lagen med särskilda bestämmelser om vattenverksamhet
SFS Number: Svensk författningssamling 1998:813
URL: https://www.riksdagen.se/sv/dokument-och-lagar/dokument/svensk-forfattningssamling/lag-1998813-om-inforande-av-lagen-med-sarskilda_sfs-1998-813/
Source Link: http://rkrattsbaser.gov.se/sfst?bet=1998:813
Amendment Register Link: http://rkrattsbaser.gov.se/sfsr?bet=1998:813
Ministry/Authority: Klimat- och näringslivsdepartementet
Issued: 1998-06-11
Metadata: {"Utfärdad": "1998-06-11", "Ändrad": "t.o.m. SFS 2010:1275"}

==================================================

Lag (1998:813) om införande av lagen med särskilda bestämmelser om vattenverksamhet
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1998:813
Departement/myndighet
:   
Klimat- och näringslivsdepartementet
Utfärdad
:   
1998-06-11
Ändrad
:   
t.o.m. SFS 2010:1275
Ändringsregister
:
SFSR (Regeringskansliet)
Källa
:
Fulltext (Regeringskansliet)
Allmänna bestämmelser
1 §
Lagen (1998:812) med särskilda bestämmelser om vattenverksamhet och denna lag träder i kraft den 1 januari 1999.
2 §
Om det i en lag eller någon annan författning hänvisas till bestämmelser som har ersatts av vad som föreskrivs i lagen
(1998:812) med särskilda bestämmelser om vattenverksamhet eller i denna lag, skall i stället de nya bestämmelserna tillämpas.
3 §
Föreskrifter som gäller vid ikraftträdandet av lagen
(1998:812) med särskilda bestämmelser om vattenverksamhet skall anses meddelade med stöd av motsvarande bestämmelser i den lagen, om de har meddelats med stöd av bestämmelser i vattenlagen (1983:291) eller motsvarande äldre lag och föreskrifterna gäller frågor som regleras i den nya lagen.
Detta gäller dock inte om regeringen föreskriver något annat.
Det gäller inte heller för föreskrifter som har meddelats av en annan myndighet än regeringen, om den myndighet som regeringen bestämmer föreskriver något annat.
4 §
Vad som enligt lagen (1998:812) med särskilda bestämmelser om vattenverksamhet gäller om ägare av en fastighet skall tillämpas även på den som innehar en fastighet med ständig besittningsrätt eller med fideikommissrätt.
Särskilda övergångsbestämmelser till 2 kap. nya lagen
5 §
Genom 2 kap. 2 och 3 §§ lagen (1998:812) med särskilda bestämmelser om vattenverksamhet inskränks inte den rätt som någon hade före lagens ikraftträdande på grund av dom, urminnes hävd eller någon annan särskild rättsgrund eller enligt 1 kap.
2 § andra stycket andra meningen vattenlagen (1918:523).
6 §
Av 16 § lagen (1998:811) om införande av miljöbalken följer att bestämmelserna om rådighet i 2 kap. 4 § 4 och 5 § första stycket 2 vattenlagen (1983:291) fortfarande skall tillämpas i fråga om allmänna flottleder.
Särskilda övergångsbestämmelser till 3, 4 och 5 kap. nya lagen
7 §
Samfälligheter som har bildats enligt vattenlagen
(1983:291) skall anses vara bildade enligt lagen (1998:812) med särskilda bestämmelser om vattenverksamhet.
8 §
Bestämmelserna i 3 kap. 12-25 och 27 §§, 7 kap. 61-65 §§
samt 8 kap. 38-45 §§ vattenlagen (1918:523) om flera deltagares förvaltning av företag som har kommit till enligt den lagen skall tillämpas så länge företagets förvaltning inte har ordnats på något annat sätt.
Särskilda övergångsbestämmelser till 6 kap. nya lagen
9 §
Om någon är skyldig att betala årlig avgift enligt 2 kap.
8 § eller 10 § eller 4 kap. 14 § vattenlagen (1918:523) eller motsvarande äldre lag ska avgiften utan särskilt beslut räknas om årligen i förhållande till den ändring av prisbasbeloppet enligt 2 kap. 6 och 7 §§ socialförsäkringsbalken som har skett mellan avgiftsåret och året innan dess.
Lag (2010:1275)
.
Särskilda övergångsbestämmelser till 7 kap. nya lagen
10 §
Bestämmelsen om ändring av bygdeavgift och fiskeavgift i 7 kap. 15 § lagen (1998:812) med särskilda bestämmelser om vattenverksamhet gäller också avgifter enligt 2 kap. 8 och 10
§§ samt 4 kap. 14 § vattenlagen (1918:523).
11 §
Bestämmelserna i 7 kap. 17 och 18 §§ lagen (1998:812) med särskilda bestämmelser om vattenverksamhet skall tillämpas även på
1. samfälligheter enligt 3 kap. vattenlagen (1918:523) som avser vattenreglering enbart för kraftändamål,
2. samfälligheter enligt 7 kap. vattenlagen (1918:523),
3. samfälligheter för de ändamål som avses i 8 kap. 20 §
vattenlagen (1918:523), och
4. samfälligheter enligt motsvarande äldre bestämmelser.
Om kretsen av deltagare i en sådan samfällighet eller kostnadsfördelningen mellan dem ändras genom omprövning enligt 7 kap. 17 § lagen (1998:812) med särskilda bestämmelser om vattenverksamhet eller godkännande av en överenskommelse enligt 7 kap. 18 § samma lag, skall en samfällighet enligt den nya lagen anses bildad.
12 §
Av 16 § lagen (1998:811) om införande av miljöbalken följer att bestämmelserna om omprövning i 15 kap. 9 §
vattenlagen (1983:291) fortfarande skall tillämpas i fråga om allmänna flottleder.
Särskilda övergångsbestämmelser till 8 kap. nya lagen
13 §
Bestämmelsen i 8 kap. 4 § lagen (1998:812) med särskilda bestämmelser om vattenverksamhet skall tillämpas också i fråga om andelskraft enligt vattenlagen (1918:523) och ersättning genom överföring av kraft enligt samma lag i dess lydelse före den 1 juli 1974.
14 §
I fråga om ersättning som enligt vattenlagen (1918:523) i dess lydelse före den 1 juli 1974 skall lämnas genom överföring av kraft gäller fortfarande bestämmelserna i den lagen.
På talan av part får mark- och miljödomstolen bestämma att sådan rättighet till överföring av kraft skall avlösas mot ersättning i pengar, om detta inte medför betydande olägenhet för en motpart. För en sådan talan gäller bestämmelserna om talan som avses i 7 kap. 2 § 7 lagen (1998:812) med särskilda bestämmelser om vattenverksamhet. Mark- och miljödomstolen bestämmer dag då skyldigheten att fullgöra kraftöverföringen upphör. Ersättningsgivaren skall innan dess ha betalat föreskriven penningersättning. I fråga om sådan ersättning gäller i övrigt bestämmelserna i 31 kap. miljöbalken.
Lag (2010:938)
.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.