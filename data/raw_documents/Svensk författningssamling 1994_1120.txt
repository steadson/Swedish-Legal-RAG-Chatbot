Title: Förordning (1994:1120) om ersättning för fysioterapi
SFS Number: Svensk författningssamling 1994:1120
URL: https://www.riksdagen.se/sv/dokument-och-lagar/dokument/svensk-forfattningssamling/forordning-19941120-om-ersattning-for_sfs-1994-1120/
Source Link: http://rkrattsbaser.gov.se/sfst?bet=1994:1120
Amendment Register Link: http://rkrattsbaser.gov.se/sfsr?bet=1994:1120
Ministry/Authority: Socialdepartementet
Issued: 1994-06-09
Metadata: {"Utfärdad": "1994-06-09", "Ändrad": "t.o.m. SFS 2024:1007"}

==================================================

Förordning (1994:1120) om ersättning för fysioterapi
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:1120
Departement/myndighet
:   
Socialdepartementet
Utfärdad
:   
1994-06-09
Ändrad
:   
t.o.m. SFS 2024:1007
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Tillämpningsområde m.m.
1 §
Denna förordning gäller vid fysioterapi enligt lagen
(1993:1652) om ersättning för fysioterapi. Termer och uttryck som används i lagen har samma betydelse i förordningen.
Förordning (2013:1151).
2 §
Av lagen (1993:1652) om ersättning för fysioterapi följer att vissa fysioterapeuter har rätt till förhöjda arvoden. I lagen finns också bestämmelser om patientavgift.
Förordning (2013:1151).
Normalarvode
3 §
Normalarvode och reducerat normalarvode lämnas enligt  arvodeskategori A eller arvodeskategori B. Arvodeskategori B  avser ensampraktiserande eller samverkande fysioterapeuter med  assisterande personal, flera behandlingsrum och kvalificerad  utrustning. Arvodeskategori A avser övriga fysioterapeuter.
Fysioterapeuten ska till regionen anmäla vilken  arvodeskategori som gäller för verksamheten. Ändring ska  anmälas minst sex månader innan den börjar gälla.
Förordning (2019:1018).
4 §
För annan fysioterapeutisk behandling än sådan som anges i 
6 och 7 §§ lämnas normalarvode med högst de belopp som anges i  tabellen. Normalarvode lämnas under förutsättning att
1. fysioterapiersättning till en fysioterapeut och vikarie i  dennes verksamhet sammanlagt under ett kalenderår inte  överstiger det belopp för sammanlagt mottaget arvode som anges  i tabellen, och
2. fysioterapeutens behandling i direkt kontakt med  patienterna i genomsnitt per kalendermånad uppgår till minst 
25 minuter per besök för arvodeskategori A och till minst 
20 minuter per besök för arvodeskategori B.
Normalarvode    Sammanlagt mottaget
kronor	        arvode kronor
Arvodeskategori A	435	        1 114 510
Arvodeskategori B	435	        1 552 430
Förordning (2024:1007).
4 a §
Har upphävts genom förordning (2021:1177).
5 §
Om fysioterapiersättning till en fysioterapeut och vikarie  i dennes verksamhet sammanlagt under ett kalenderår överstiger  sammanlagt mottaget arvode enligt 4 §, lämnas reducerat  normalarvode för samma åtgärder med högst de belopp som anges  i tabellen. Reducerat normalarvode lämnas under förutsättning  att summan av lämnat arvode till en fysioterapeut och vikarie  i dennes verksamhet under kalenderåret inte överstiger det  ersättningstak som anges i tabellen.
Reducerat       Ersättningstak
normalarvode    kronor
kronor
Arvodeskategori A	218	        1 385 320
Arvodeskategori B	218	        1 953 770
Förordning (2024:1007).
5 a §
Om en fysioterapeut och vikarie i dennes verksamhet inte bedriver verksamheten på heltid reduceras gränserna för sammanlagt uppburet arvode enligt 4 § och ersättningstaket enligt 5 § med 70 procent av den kvotdel som arbetstiden minskat i förhållande till heltidskravet i 8 § lagen
(1993:1652) om ersättning för fysioterapi.
Förordning (2013:1151).
Enkelt arvode
6 §
För enklare undersökningar och behandlingar, såsom enbart  konditionstest, efterkontroll, apparatbehandling eller mindre  omfattande tejpning som utförs av fysioterapeuten eller under  dennes överinseende, lämnas enkelt arvode med högst 137 kronor  per patientbesök. Under de förutsättningar som anges i 5 §  lämnas reducerat enkelt arvode med högst 56 kronor.
Förordning (2024:1007).
6 a §
För enklare telefonkonsultation lämnas enkelt arvode med 
81 kronor per samtal. Under de förutsättningar som anges i 5 §  lämnas reducerat arvode med högst 43 kronor.
Förordning (2024:1007).
Särskilt arvode
7 §
För de särskilt tids- eller kostnadskrävande åtgärder som  anges i andra stycket lämnas särskilt arvode med högst 
1 138 kronor för arvodeskategori A och högst 1 001 kronor för  arvodeskategori B. Särskilt arvode lämnas under förutsättning  att den tid som går åt för denna åtgärd i direkt kontakt med  patienterna i genomsnitt per kalendermånad uppgår till minst 
50 minuter per besök för arvodeskategori A och 40 minuter per  besök för arvodeskategori B.
Särskilt arvode lämnas för specifika insatser till
1. patienter med psykisk ohälsa eller psykosomatiska problem,
2. patienter med sjukdomar eller skador i andningsorganen  eller i cirkulationssystemet,
3. patienter med sjukdomar eller skador i nervsystemet,
4. patienter med smärttillstånd eller funktionshinder på grund  av reumatisk sjukdom,
5. patienter med skador eller sjukdomar i rörelsesystemet,
6. barn och ungdomar med funktionshinder eller sjukdom, och
7. äldre med åldersrelaterade fysiska eller psykiska  funktionshinder. Förordning (2024:1007).
7 a §
Om fysioterapiersättning till en fysioterapeut eller  vikarie i dennes verksamhet sammanlagt under ett kalenderår  överstiger sammanlagt mottaget arvode enligt 4 §, lämnas  reducerat särskilt arvode för de åtgärder som anges i 7 § med  högst 801 kronor för arvodeskategori A och högst 702 kronor  för arvodeskategori B. Reducerat särskilt arvode lämnas under  förutsättning att summan av lämnat arvode till fysioterapeuten  och vikarien under kalenderåret inte överstiger det  ersättningstak som anges i 5 §. Förordning (2024:1007).
8 §
Särskilt arvode enligt 7 § andra stycket lämnas endast till en fysioterapeut med högskoleutbildning om minst 45 högskolepoäng inom för åtgärden adekvat område. Av dessa kan upp till 30 högskolepoäng bytas ut mot längre sammanhållen utbildning av motsvarande omfattning.
Utöver utbildning enligt första stycket krävs yrkeserfarenhet motsvarande minst två års heltidsarbete som fysioterapeut inom för åtgärden adekvat område under de senaste fem åren.
Förordning (2013:1151).
Gruppbehandling m.m.
9 §
Vid behandling i grupp, där fysioterapeutens  behandlingsprogram riktar sig till samtliga patienter i  gruppen, vilka är i behov av samma typ av behandling, lämnas  enkelt arvode med 205 kronor för varje patient oberoende av  antalet patienter i gruppen. Under de förutsättningar som  anges i 5 § lämnas reducerat enkelt arvode med högst 81 kronor  för varje patient. Förordning (2024:1007).
10 §
Vid behandling av flera patienter parallellt med helt eller delvis individuellt utformade program
(parallellbehandling) lämnas normalarvode enligt 4 eller 5 §
för sådana åtgärder om högst tre patienter behandlas samtidigt.
I annat fall lämnas ersättning som för gruppbehandling enligt 9 §. Förordning (2000:1034).
Särskilda stödområden
10 a §
Med särskilda stödområden enligt 20 § lagen
(1993:1652) om ersättning för  fysioterapi avses de kommuner och delar av kommuner som ingår i stödområde enligt 10 b §.
Förordning (2014:368).
10 b §
Med stödområde avses i denna förordning följande indelning.
1. Norrbottens län: Arvidsjaurs, Arjeplogs, Gällivare, Haparanda, Jokkmokks, Kalix, Kiruna, Pajala, Älvsbyns, Överkalix och Övertorneå kommuner samt Edefors och Gunnarsbyns församlingar i Bodens kommun och f.d. Markbygdens kyrkobokföringsdistrikt i Piteå kommun.
2. Västerbottens län: Bjurholms, Dorotea, Lycksele, Malå, Norsjö, Sorsele, Storumans, Vilhelmina, Vindelns och Åsele kommuner samt Fällfors, Jörns och Kalvträsks församlingar i Skellefteå kommun.
3. Jämtlands län: Bergs, Bräcke, Härjedalens, Krokoms, Ragunda, Strömsunds, Åre och Östersunds kommuner.
4. Västernorrlands län: Sollefteå och Ånge kommuner, Holms och Lidens församlingar i Sundsvalls kommun samt Anundsjö, Björna, Skorpeds och Trehörningsjö församlingar i Örnsköldsviks kommun.
5. Gävleborgs län: Ljusdals kommun.
6. Dalarnas län: Malung-Sälens, Orsa, Vansbro och Älvdalens kommuner samt Venjans och Våmhus församlingar i Mora kommun.
7. Värmlands län: Torsby kommun.
Med församlingar avses de territoriella församlingar som fanns den 31 december 1999. Förordning (2014:368).
11 §
Till en fysioterapeut som har sin verksamhet inom ett  särskilt stödområde lämnas tilläggsarvode med 81 kronor för  behandlingsmässigt motiverade hembesök. Om flera personer ges  fysioterapi vid ett besök lämnas högst två tilläggsarvoden.  För telefonkonsultationer lämnas till en sådan fysioterapeut  ersättning med 39 kronor. Förordning (2024:1007).
Resekostnader
12 §
Ersättning för en fysioterapeuts kostnader för resa med egen bil vid behandlingsmässigt motiverade hembesök lämnas med det belopp som anges i 16 kap. 27 § inkomstskattelagen
(1999:1229). För varje resa lämnas dock en minsta ersättning om 10 kronor. Ersättning för resa med annat färdmedel lämnas om det finns särskilda skäl.
Ersättning för resa med egen bil lämnas även om kostnaden skulle ha blivit lägre om annat färdmedel hade använts.
Endast om det finns särskilda skäl får avståndet till patienten från fysioterapeutens mottagning beräknas överstiga avståndet från patienten till en allmän mottagning för fysioterapi som är inrättad för den ort där patienten vistas med mer än en mil. Förordning (2013:1151).
Gemensamma bestämmelser om arvode
13 §
Arvode för fysioterapeutisk behandling avser ersättning för samtliga åtgärder vid ett behandlingstillfälle. Vid första besöket i en behandlingsserie lämnas normalarvode, reducerat normalarvode eller särskilt arvode även om besöket endast omfattat anamnesupptagning, bedömning och rådgivning. Förordning (2013:1151).
14 §
Regionen ska till fysioterapeuten betala ut skillnaden  mellan det arvode som ska lämnas och den patientavgift som  fysioterapeuten fått ta ut.
Arvodet betalas dock helt genom fysioterapiersättning
1. om patienten enligt 23 § lagen (1993:1652) om ersättning  för fysioterapi är befriad från att betala patientavgift,
2. för sjukvård som avses i 2 § andra stycket 5 förordningen 
(1984:908) om vissa statsbidrag för sjukvård m.m.,
3. för fysioterapeutens resekostnader enligt 12 §.
Förordning (2019:1018).
15 §
Vid utbetalning av ersättning till en mottagare som inte  åberopar godkännande för F-skatt och inte är juridisk person  minskas ersättningen med 12,9 procent eller, om mottagaren vid  årets ingång är 65 år eller äldre, med 8,2 procent. Om  mottagaren visar att minst hälften av ersättningen motsvarar  kostnader i arbetet som ska täckas med ersättningen, ska er-
sättningen minskas med det lägre belopp som beräknas motsvara  de arbetsgivaravgifter eller den särskilda löneskatt som  regionen ska betala. Förordning (2019:1018).
16 §
En fysioterapeut som har fysioterapiersättning är skyldig  att i fråga om all sådan behandling visa räkning för regionen  och redovisa arbetstid, antalet vidtagna åtgärder samt uppgift  om patientens bosättningsort. Fysioterapeuten är även skyldig  att rapportera till respektive region om han eller hon är  verksam i två eller flera regioners områden och ska därvid  även ange beräknad omfattning i respektive regions område.  Därutöver är fysioterapeuten själv skyldig att bevaka när han  eller hon når ersättningstak 1 eller ersättningstak 2 och  underrätta regionen om detta.
Fysioterapiersättning i motsvarande mån kan innehållas i  avvaktan på att sådana uppgifter lämnas som avses i första  stycket. Förordning (2019:1018).
17 §
Den som ger vård mot fysioterapiersättning ska lämna kvitto på betalda patientavgifter och anteckna dessa på formulär för tillämpning av bestämmelserna om avgiftsbefrielse för patientavgifter. Förordning (2013:1151).
Övergångsbestämmelser
1994:1120
1. Denna förordning träder i kraft den 1 juli 1994 då förordningen
(1993:1664) om ersättning för sjukgymnastik skall upphöra att gälla.
2. För sjukgymnastik som givits före ikraftträdandet gäller äldre bestämmelser fortfarande.
3. För en sjukgymnast som under år 1993 från patienterna och en försäkringskassa eller enligt vårdavtal med ett landsting fått en sammanlagd arvodessumma som överstiger ersättningstaket i 5 §
gäller för tiden fram till den 1 juli 1995 i stället ett ersättningstak som motsvarar 90 procent av 1993 års arvode. För en sådan sjukgymnast skall även sammanlagt uppburet arvode enligt 4 §
höjas med samma belopp som ersättningstaket får överskridas.
1995:1221
1. Denna förordning träder i kraft, i fråga om 4 och 5 §§ den 1 januari 1997, och i övrigt den 1 januari 1996.
2. Äldre bestämmelser gäller fortfarande i fråga om ersättning för sjukgymnastik som avser tid före ikraftträdandet.
1996:1362
1. Denna förordning träder i kraft den 1 januari 1997.
2. Äldre bestämmelser gäller fortfarande för sjukgymnastikersättning som avser tid före ikraftträdandet.
1997:95
1. Denna förordning träder i kraft den 1 april 1997.
2. Äldre bestämmelser gäller fortfarande för sjukgymnastikersättning som avser tid före ikraftträdandet.
1997:892
1. Denna förordning träder i kraft den 1 januari 1998.
2. Äldre bestämmelser gäller fortfarande i fråga om sjukgymnastisk behandling som avser tid före ikraftträdandet.
1998:1521
1. Denna förordning träder i kraft den 1 januari 1999.
2. Äldre föreskrifter gäller fortfarande för sjukgymnastisk behandling som avser tid före ikraftträdandet.
1999:1371
1. Denna förordning träder i kraft den 1 januari 2000.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2000:1034
1. Denna förordning träder ikraft den 1 januari 2001.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
3. En sjukgymnast som vid ikraftträdandet uppbär särskilt arvode är berättigad att göra detta utan att uppfylla kraven i 8 §.
4. En sjukgymnast med steg 3-utbildning i ortopedisk manuell terapi skall till utgången av år 2005 anses uppfylla utbildningskravet för åtgärd 6 enligt 7 §.
2001:850
1. Denna förordning träder i kraft den 1 januari 2002.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2002:792
1. Denna förordning träder ikraft den 1 januari 2003.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2003:819
1. Denna förordning träder ikraft den 1 januari 2004.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2004:757
1. Denna förordning träder ikraft den 1 januari 2005.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2005:786
1. Denna förordning träder ikraft den 1 januari 2006.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2006:1262
1. Denna förordning träder ikraft den 1 januari 2007.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2007:435
1. Denna förordning träder i kraft den 1 juli 2007.
2. För den som har högskoleutbildning vars omfattning anges i poäng skall en poäng motsvaras av en och en halv högskolepoäng.
2007:1208
1. Denna förordning träder i kraft den 1 januari 2008.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2008:959
1. Denna förordning träder ikraft den 1 januari 2009.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2009:82
1. Denna förordning träder i kraft den 1 april 2009.
2. Äldre lydelse av 11 § gäller fortfarande för sjukgymnast som vid ikraftträdandet bedriver verksamhet i ett sådant område som anges i den äldre lydelsen.
2009:1380
1. Denna förordning träder i kraft den 1 januari 2010.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2010:1645
1. Denna förordning träder ikraft den 1 januari 2011.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2011:1187
1. Denna förordning träder i kraft den 1 januari 2012.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2012:654
1. Denna förordning träder i kraft den 1 januari 2013.
2. Äldre föreskrifter gäller fortfarande för sjukgymnastisk behandling som har lämnats före ikraftträdandet.
2013:1151
1. Denna förordning träder i kraft den 1 januari 2014.
2. Äldre föreskrifter gäller fortfarande för behandling som har lämnats före ikraftträdandet.
2014:1375
1. Denna förordning träder i kraft den 1 januari 2015.
2. Äldre föreskrifter gäller fortfarande för behandling som har lämnats före ikraftträdandet.
2015:753
1. Denna förordning träder i kraft den 1 januari 2016.
2. Äldre föreskrifter gäller fortfarande för behandling som  har lämnats före ikraftträdandet.
2016:984
1. Denna förordning träder i kraft den 1 januari 2017.
2. Äldre föreskrifter gäller fortfarande för behandling som  har lämnats före ikraftträdandet.
2017:996
1. Denna förordning träder i kraft den 1 januari 2018.
2. Äldre föreskrifter gäller fortfarande för behandling som  har lämnats före ikraftträdandet.
2018:2066
1. Denna förordning träder i kraft den 1 januari 2019.
2. Äldre föreskrifter gäller fortfarande för behandling som  har lämnats före ikraftträdandet.
2019:792
1. Denna förordning träder i kraft den 1 januari 2020.
2. Äldre föreskrifter gäller fortfarande för behandling som  har lämnats före ikraftträdandet.
2021:19
1. Denna förordning träder i kraft den 23 februari 2021.
2. Förordningen ska dock tillämpas för tid från och med den 
1 januari 2021.
3. Äldre föreskrifter gäller fortfarande för vård som avser  tid före den 1 januari 2021.
2021:1177
1. Denna förordning träder i kraft den 1 januari 2023.
2. Den upphävda paragrafen gäller dock fortfarande för  behandling som har lämnats före ikraftträdandet.
2021:1178
1. Denna förordning träder i kraft den 1 januari 2022.
2. Äldre föreskrifter gäller fortfarande för behandling som  har lämnats före ikraftträdandet.
2023:123
1. Denna förordning träder i kraft den 1 maj 2023.
2. Förordningen ska dock tillämpas för tid från och med den 
1 januari 2023.
3. Äldre föreskrifter gäller fortfarande för behandling som  har lämnats före den 1 januari 2023.
2023:927
1. Denna förordning träder i kraft den 1 februari 2024.
2. Förordningen ska dock tillämpas för tid från och med den 
1 januari 2024.
3. Äldre föreskrifter gäller fortfarande för behandling som  har lämnats före den 1 januari 2024.
2024:1007
1. Denna förordning träder i kraft den 1 januari 2025.
2. Äldre föreskrifter gäller fortfarande för behandling som  har lämnats före den 1 januari 2025.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.