Title: /r1/ Förordning (1987:1325)
om tillämpning av en överenskommelse om sjukvårdsförmåner den 24 mars 
1987 mellan Sverige och Algeriet;
SFS Number: Svensk författningssamling 1987:1325
URL: https://www.riksdagen.se/sv/dokument-och-lagar/dokument/svensk-forfattningssamling/r1-forordning-19871325om-tillampning-av-en_sfs-1987-1325/
Source Link: http://rkrattsbaser.gov.se/sfst?bet=1987:1325
Amendment Register Link: http://rkrattsbaser.gov.se/sfsr?bet=1987:1325
Ministry/Authority: Socialdepartementet
Issued: 1987-12-17
Metadata: {"Utfärdad": "1987-12-17"}

==================================================

/r1/ Förordning (1987:1325)
om tillämpning av en överenskommelse om sjukvårdsförmåner den 24 mars 
1987 mellan Sverige och Algeriet;
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1987:1325
Departement/myndighet
:   
Socialdepartementet
Utfärdad
:   
1987-12-17
Övrig text
:   
Endast bilagans svenska text med här.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Den överenskommelse om sjukvårdsförmåner mellan Sverige och Algeriet som  har undertecknats den 24 mars 1987 skall gälla här i riket från och med  den 1 februari 1988. Överenskommelsen bifogas i svensk och fransk text  denna förordning som bilaga.
Bilaga
Överenskommelse om sjukvårdsförmåner mellan Konungariket Sverige och  Demokratiska Folkrepubliken Algeriet
Konungariket Sveriges regering och Demokratiska Folkrepubliken Algeriets  regering som önskar reglera förbindelserna mellan de bägge staterna på  sjukvårdsområdet har överenskommit att sluta följande överenskommelse.
Artikel 1
En medborgare i en av de fördragsslutande staterna som är bosatt inom  endera av dessa staters territorium har vid tillfällig vistelse inom den  andra fördragsslutande statens territorium rätt till sjukvårdsförmåner  enligt denna stats lagstiftning och på samma villkor som medborgarna i  nämnda stat i den utsträckning som hans hälsotillstånd kräver omedelbar  sjukvård.
Artikel 2
Den personal vid de båda fördragsslutande staternas diplomatiska och  konsulära representationer som omfattas av Wienkonventionen om  diplomatiska och konsulära förbindelser har, liksom deras medföljande  familjemedlemmar, rätt till vårdförmåner enligt lagstiftningen om sjuk-  och moderskapsförsäkring i den mottagande staten på samma villkor som  denna stats medborgare under hela den tid som dessa personer vistas inom  nämnda stats territorium.
Artikel 3
Denna överenskommelse skall inte tillämpas när personen i fråga beger  sig till den andra fördragsslutande statens territorium i syfte att få  sjukvård.
Artikel 4
Kostnaderna för de sjukvårdsförmåner som utgetts enligt denna  överenskommelse betalas av den fördragsslutande stat som utgett  förmånerna och skall inte återbetalas av den andra fördragsslutande  staten.
Artikel 5
1. Behöriga organ för tillämpningen av denna överenskommelse är i  Sverige, riksförsäkringsverket i Algeriet, den nationella  socialförsäkringskassan.
2. Svårigheter som kan uppkomma vid tillämpningen av denna  överenskommelse skall gemensamt lösas av de i första stycket nämnda  behöriga organen.
Artikel 6
Var och en av fördragsslutande staterna skall underrätta den andra när  de konstitutionella åtgärder som för deras del krävs för  överenskommelsens ikraftträdande genomförts. Överenskommelsen träder i  kraft första dagen i tredje månaden som följer efter dagen för den sista  av dessa underrättelser.
Artikel 7
Denna överenskommelse kan uppsägas av var och en av de fördragsslutande  staterna. Uppsägning skall meddelas minst tre månader före löpande  kalenderårs slut och har verkan från och med nämnda års slut.
Upprättad i Alger den 24 mars 1987 i två exemplar på svenska, arabiska  och franska språken, vilka texter äger lika vitsord.
För Konungariket Sveriges regering Jean-Christophe Öberg
För Demokratiska Folkrepubliken Algeriets regering Mohamed Nabi
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.