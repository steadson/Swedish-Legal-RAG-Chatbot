Title: Försäkringsinspektionens Kungörelse
(1975:1233) om ändring av 
skadeståndslivräntor
SFS Number: Svensk författningssamling 1975:1233
URL: https://www.riksdagen.se/sv/dokument-och-lagar/dokument/svensk-forfattningssamling/forsakringsinspektionens-kungorelse19751233-om_sfs-1975-1233/
Source Link: http://rkrattsbaser.gov.se/sfst?bet=1975:1233
Amendment Register Link: http://rkrattsbaser.gov.se/sfsr?bet=1975:1233
Ministry/Authority: Försäkringsinspektionen
Issued: 1975-11-27
Metadata: {"Utfärdad": "1975-11-27"}

==================================================

Försäkringsinspektionens Kungörelse
(1975:1233) om ändring av 
skadeståndslivräntor
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1975:1233
Departement/myndighet
:   
Försäkringsinspektionen
Utfärdad
:   
1975-11-27
Ändringsregister
:
SFSR (Regeringskansliet)
Källa
:
Fulltext (Regeringskansliet)
Enligt 1 § lagen den 13 april 1973 (nr 213) om ändring av  skadeståndslivräntor skall livränta, som genom dom eller avtal  fastställts att utgå till fullgörande av skadeståndsskyldighet på grund  av händelse som inträffat efter utgången av år 1973, ändras i anslutning  till basbeloppet enligt lagen (1962:381) om allmän försäkring.
Enligt 2 § lagen om ändring av skadeståndslivräntor skall ändring (ånyo)  ske varje år den 1 januari, om basbeloppet för december månad närmast  föregående år över- eller underskridit det basbelopp som legat till  grund för senaste ändring med minst fem procent eller det lägre eller  högre procenttal som efter ökning eller minskning enligt 4 § uppgår till  minst fem. Ändring avser alla livräntor som fastställts före den dag då  ändringen skall ske samt livräntor som genom dom fastställts senare, om  första domstols dom i målet meddelats före nämnda dag.
Enligt 3 § lagen sker ändring med det procenttal med vilket basbeloppet  ändrats eller det högre eller lägre procenttal som följer av 4 §.  Ändringen får dock ej överstiga fem procent för år, räknat från den dag  då ändring senast skedde. Uppkommer vid beräkning av det procenttal med  vilket ändring skall ske brutet tal, avrundas det till närmast lägre  hela tal.
Enligt kungörelsen (1973:219) om fastställande av procenttal för ändring  av skadeståndslivräntor, fastställer försäkringsinspektionen det  procenttal med vilket skadeståndslivränta skall ändras.
Basbeloppet för december månad 1975 har fastställts til 9 700 kronor,  vilket överskrider basbeloppet för december 1974 (= 9 000 kr) med 7,78 
%. Med anledning härav har försäkringsinspektionen fastställt att de  enligt ovan berörda skadeståndslivräntorna skall ökas med 5 % fr.o.m.  den 1 januari 1976.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.