Title: Lag (1994:1547) om tullfrihet m.m.
SFS Number: Svensk författningssamling 1994:1547
URL: https://www.riksdagen.se/sv/dokument-och-lagar/dokument/svensk-forfattningssamling/lag-19941547-om-tullfrihet-m-m_sfs-1994-1547/
Source Link: http://rkrattsbaser.gov.se/sfst?bet=1994:1547
Amendment Register Link: http://rkrattsbaser.gov.se/sfsr?bet=1994:1547
Ministry/Authority: Utrikesdepartementet
Issued: 1994-12-15
Metadata: {"Utfärdad": "1994-12-15", "Ändrad": "t.o.m. SFS 2024:579"}

==================================================

Lag (1994:1547) om tullfrihet m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1994:1547
Departement/myndighet
:   
Utrikesdepartementet
Utfärdad
:   
1994-12-15
Ändrad
:   
t.o.m. SFS 2024:579
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
Bestämmelser om frihet från tull i vissa fall finns i  rådets förordning (EG) nr 1186/2009 av den 16 november 2009 om  upprättandet av ett gemenskapssystem för tullbefrielse och i  Protokoll (nr 7) om Europeiska unionens immunitet och  privilegier. Bestämmelser om upphävande av importtullar på  vissa vapen och militär utrustning finns i rådets förordning 
(EG) nr 150/2003 av den 21 januari 2003 om upphävande av  importtullar på vissa vapen och militär utrustning.  Bestämmelser om tullförmåner finns även i  handelsöverenskommelser som Europeiska unionen (EU) har  ingått. Bestämmelser om ursprung som medför förmånsbehandling  för varor finns i Europaparlamentets och rådets förordning 
(EU) nr 952/2013 av den 9 oktober 2013 om fastställande av en  tullkodex för unionen och de förordningar som meddelas med  stöd av den förordningen.
Bestämmelser om skydd mot dumpad eller subventionerad import  finns i
- Europaparlamentets och rådets förordning (EU) nr 2016/1036  av den 8 juni 2016 om skydd mot dumpad import från länder som  inte är medlemmar i Europeiska unionen,
- Europaparlamentets och rådets förordning (EU) nr 2016/1037  av den 8 juni 2016 om skydd mot subventionerad import från  länder som inte är medlemmar i Europeiska unionen,
- Europaparlamentets och rådets förordning (EU) nr 2017/2321  av den 12 december 2017 om ändring av förordning (EU) nr 
2016/1036 om skydd mot dumpad import från länder som inte är  medlemmar i Europeiska unionen och förordning (EU) nr 
2016/1037 om skydd mot subventionerad import från länder som  inte är medlemmar i Europeiska unionen, och
- Europaparlamentets och rådets förordning (EU) nr 2018/825 av  den 30 maj 2018 om ändring av förordning (EU) nr 2016/1036 om  skydd mot dumpad import från länder som inte är medlemmar i  Europeiska unionen och förordning (EU) nr 2016/1037 om skydd  mot subventionerad import från länder som inte är medlemmar i  Europeiska unionen.
Bestämmelser om annan marknadsstörande import än dumpad eller  subventionerad import finns i
- Europaparlamentets och rådets förordning (EU) nr 2015/478 av  den 11 mars 2015 om gemensamma importregler,
- Europaparlamentets och rådets förordning (EU) nr 2015/755 av  den 29 april 2015 om gemensamma regler för import från vissa  tredjeländer, och
- Europaparlamentets och rådets förordning (EU) nr 2015/936 av  den 9 juni 2015 om gemensamma bestämmelser för import av  textilprodukter från vissa tredjeländer som inte omfattas av  bilaterala avtal, protokoll eller andra överenskommelser eller  av andra särskilda unionsbestämmelser för import.
I denna lag finns kompletterande bestämmelser till de i  första, andra och tredje styckena angivna bestämmelserna.
Lag (2022:1002)
.
2 §
Bestämmelser om frihet från skatt vid införsel i vissa fall finns i lagen (1994:1551) om frihet från skatt vid import, m. m. och i föreskrifter som har meddelats med stöd av denna.
3 §
Uttryck som används i denna lag har samma innebörd som i  tullagen (2016:253).
Lag (2016:262)
.
Tullfrihet i vissa fall
4 §
Tullfrihet gäller för varor som deklareras för övergång  till fri omsättning för främmande stats beskickning eller  konsulat eller en beskicknings- eller konsulatsmedlem eller  dennes familj enligt vad som följer av 2 och 3 §§ lagen 
(1976:661) om immunitet och privilegier i vissa fall eller  enligt föreskrifter som har meddelats med stöd av den lagen.
Tullfrihet gäller också för varor som deklareras för övergång  till fri omsättning för en internationell organisation eller  en person som är knuten till en sådan organisation, om  organisationen eller personen är upptagen i lagen om immunitet  och privilegier i vissa fall eller i föreskrifter som  meddelats med stöd av lagen och är berättigad till tullfrihet  enligt stadga eller avtal som gäller i förhållande till  Sverige.
Vidare gäller tullfrihet enligt villkor i avtal som är i kraft  i förhållande till Sverige för
1. varor som deklareras för övergång till fri omsättning för  en främmande stats militära styrka eller dess personal, och
2. varor som deklareras för övergång till fri omsättning för  ett Natohögkvarter eller en styrka eller personal vid ett  sådant högkvarter.
Tredje stycket gäller för styrkor, personal och Natohögkvarter  som befinner sig i landet inom ramen för internationellt  militärt samarbete eller internationell krishantering.
Regeringen får meddela ytterligare föreskrifter om sådan  tullfrihet som avses i denna paragraf.
Lag (2024:541)
.
5 §
Tullfrihet gäller för markutrustning och  undervisningsmateriel som ska användas vid eller i samband  med civil luftfart och som är specialkonstruerade för att  användas som luftfartsutrustning samt delar och tillbehör  till sådan materiel, när varorna deklareras för övergång till  fri omsättning för en flygskola, ett lufttrafikföretag, en  luftfartsmyndighet eller en annan förvaltning för en  flygplats.
Lag (2016:262)
.
6 §
Tullfrihet i fall som avses i 4 och 5 §§ gäller inte om  varorna efter införseln används i strid med de regler som  gäller för tullfriheten. I sådana fall ska detta genast  anmälas till Tullverket och tullen för varan ska betalas.
Detta gäller dock inte om det har gått mer än fem år från den  dag då tulldeklarationen godtogs av Tullverket till den dag  varan fick en annan användning.
Regeringen får meddela föreskrifter om att kortare tid än den  som anges i andra stycket ska gälla för vissa varor.
Lag (2022:1002)
.
7 §
Regeringen får meddela föreskrifter om tullfrihet för
1. förnödenheter och proviant som medförs eller tas ombord på  transportmedel som går i utrikes trafik, om varorna är avsedda  för transportmedlet eller för besättningen eller passagerarna,  och
2. personlig egendom som deklareras för övergång till fri  omsättning av en person som återvänder till Sverige efter att  på grund av sitt arbete ha vistats i tredjeland under en  längre tid.
Lag (2022:1002)
.
Bestämmelser till utfyllnad av unionsrätten
8 §
Vid kontroll av uppgift som lämnas i ursprungsintyg  ägnat att leda till förmånsbehandling eller i ansökan om  sådant intyg är bestämmelserna i 1 kap. 13 §, 4 kap. 5, 16, 
17 och 24-43 §§ samt 7 kap. 5 och 6 §§ tullagen (2016:253)  tillämpliga.
Lag (2016:262)
.
9 §
Den som tillverkar, importerar, exporterar eller i  övrigt handlar med varor är liksom ett ombud, en  handelssammanslutning och en handelsorganisation skyldig att,  enligt föreskrifter som meddelas av regeringen, lämna  uppgifter som behövs för att uppfylla uppgiftsskyldigheten  enligt EU:s bestämmelser om skydd mot dumpad eller  subventionerad import. Detta gäller även i fråga om  uppgiftsskyldighet enligt EU:s bestämmelser om annan  marknadsstörande import än dumpad eller subventionerad  import.
För kontroll av uppgiftsskyldighet enligt första stycket får,  enligt föreskrifter som meddelas av regeringen, den som är  uppgiftsskyldig föreläggas att för granskning tillhandahålla  räkenskaper, anteckningar och andra handlingar som rör  verksamheten.
Avser ett föreläggande enligt andra stycket räkenskaper som  förs med hjälp av automatisk databehandling, ska dessa på  begäran tillhandahållas i utskrift eller på medium för  automatisk databehandling. Vid tillämpning av bestämmelserna  i denna paragraf är även bestämmelserna i 4 kap. 26-43 §§  tullagen (2016:253) tillämpliga.
Lag (2016:262)
.
10 §
Regeringen får meddela föreskrifter
1. till utfyllnad av regler om frihet från tull beslutade av  EU:s institutioner, och
2. till utfyllnad av regler om tullförmåner i  handelsöverenskommelser som EU har ingått.
Regeringen får även meddela föreskrifter
1. om sådana villkor för frihet från tull som avses i  artiklarna 4 och 11 i Protokoll (nr 7) om Europeiska unionens  immunitet och privilegier, och
2. om tullfrihet inom området för sådana överenskommelser och  internationella konventioner som avses i artikel 128.1 b, c,  d, e och f i rådets förordning (EG) nr 1186/2009 av den 16  november 2009 om upprättandet av ett gemenskapssystem för  tullbefrielse, i den ursprungliga lydelsen.
Lag (2022:1002)
.
11 §
Regeringen får överlåta åt annan myndighet att meddela föreskrifter i de ämnen som avses i 10 §.
Övergångsbestämmelser
1994:1547
1. Denna lag träder i kraft samtidigt med lagen (1994:1500) med anledning av Sveriges anslutning till Europeiska unionen. Vid lagens ikraftträdande upphör lagen (1987:1069) om tullfrihet m. m.
att gälla.
2. Den upphävda lagen skall dock fortfarande tillämpas i fråga om dels varor som anmälts eller borde ha anmälts till förtullning före ikraftträdandet, dels varor för vilka ansökan om temporär tullfrihet lämnats in eller för vilka medgetts temporär tullfrihet utan ansökan före ikraftträdandet. Den temporära tullfriheten gäller dock under längst ett år efter ikraftträdandet.
3. Tillstånd till återbetalning av tull (restitution) eller till motsvarande tullbefrielse som meddelats före ikraftträdandet gäller fortfarande, dock längst under ett år därefter.
4. Regeringen får meddela föreskrifter om tullfrihet, tullnedsättning och återbetalning av tull för varor från utvecklingsländerna och för varor som omfattas av de internationella handelsöverenskommelser som skall tillämpas av Sverige.
Lag (1995:468)
.
1995:468
Denna lag träder i kraft den 1 juni 1995 men skall tillämpas från och med den 1 januari 1995.
2016:262
1. Denna lag träder i kraft den 1 maj 2016.
2. Bestämmelserna i 8 och 9 §§ i den nya lydelsen tillämpas  på kontroller som inleds efter ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.