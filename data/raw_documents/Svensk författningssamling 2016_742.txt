Title: Förordning (2016:742) med instruktion för Energimarknadsinspektionen
SFS Number: Svensk författningssamling 2016:742
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2016742-med-instruktion-for_sfs-2016-742/
Source Link: http://rkrattsbaser.gov.se/sfst?bet=2016:742
Amendment Register Link: http://rkrattsbaser.gov.se/sfsr?bet=2016:742
Ministry/Authority: Klimat- och näringslivsdepartementet RSE
Issued: 2016-06-16
Metadata: {"Utfärdad": "2016-06-16", "Ändrad": "t.o.m. SFS 2025:812"}

==================================================

Förordning (2016:742) med instruktion för Energimarknadsinspektionen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2016:742
Departement/myndighet
:   
Klimat- och näringslivsdepartementet RSE
Utfärdad
:   
2016-06-16
Ändrad
:   
t.o.m. SFS 2025:812
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter
1 §
Energimarknadsinspektionen ansvarar för
1. tillsynen, regelgivningen och tillståndsprövningen enligt  ellagen (1997:857), naturgaslagen (2005:403) och lagen 
(1978:160) om vissa rörledningar,
2. tillsynen och regelgivningen enligt fjärrvärmelagen 
(2008:263) och fjärrkylelagen (2022:332), och
3. tillsynen enligt lagen (2013:385) om ingripande mot  marknadsmissbruk vid handel med grossistenergiprodukter.
Energimarknadsinspektionen ska upprätta och offentliggöra en  tillsynspolicy. Förordning (2022:1001).
2 §
Energimarknadsinspektionen är nationell tillsynsmyndighet  och ska, om annat inte är särskilt föreskrivet i lag eller i  en annan förordning, fullgöra tillsynsmyndighetens uppgifter  enligt
1. Europaparlamentets och rådets direktiv (EU) 2019/944 av den 
5 juni 2019 om gemensamma regler för den inre marknaden för el  och om ändring av direktiv 2012/27/EU, och
2. Europaparlamentets och rådets direktiv (EU) 2024/1788 av  den 13 juni 2024 om gemensamma regler för de inre marknaderna  för förnybar gas, naturgas och vätgas, om ändring av direktiv 
(EU) 2023/1791 och om upphävande av direktiv 2009/73/EG, i den  ursprungliga lydelsen. Förordning (2025:812).
2 a §
Energimarknadsinspektionen är beredskapsmyndighet enligt  förordningen (2022:524) om statliga myndigheters beredskap.
Förordning (2022:564).
2 b §
Energimarknadsinspektionen ska fullgöra den regionala  tillsynsmyndighetens uppgifter enligt artikel 62.1 i  direktiv 2019/944.
Energimarknadsinspektionen ska samverka med  tillsynsmyndigheten i den medlemsstat där det regionala  samordningscentret har sitt säte i fråga om att utföra  tillsynsåtgärder enligt artikel 62.2 i direktiv 2019/944.
Förordning (2022:1001).
3 §
Energimarknadsinspektionen fullgör uppgifter som följer av
1. Europaparlamentets och rådets förordning (EU) 2019/942 av  den 5 juni 2019 om inrättande av Europeiska unionens byrå för  samarbete mellan energitillsynsmyndigheter,
2. Europaparlamentets och rådets förordning (EU) 2019/943 av  den 5 juni 2019 om den inre marknaden för el,
3. Europaparlamentets och rådets förordning (EU) 2024/1789 av  den 13 juni 2024 om de inre marknaderna för förnybar gas,  naturgas och vätgas, om ändring av förordningarna (EU) nr 
1227/2011, (EU) 2017/1938, (EU) 2019/942 och (EU) 2022/869  samt beslut (EU) 2017/684, och om upphävande av förordning 
(EG) nr 715/2009, och
4. Europaparlamentets och rådets förordning (EU) nr 1227/2011  av den 25 oktober 2011 om integritet och öppenhet på  grossistmarknaderna för energi. Förordning (2025:812).
3 a §
Energimarknadsinspektionen ska vara behörig  myndighet enligt
1. kommissionens förordning (EU) 2016/631 av den 14 april 
2016 om fastställande av nätföreskrifter med krav för  nätanslutning av generatorer,
2. kommissionens förordning (EU) 2016/1388 av den 17 augusti 
2016 om fastställande av nätföreskrifter för anslutning av  förbrukare, och
3. kommissionens förordning (EU) 2016/1447 av den 26 augusti 
2016 om fastställande av nätföreskrifter med krav för  nätanslutning av system för högspänd likström och  likströmsanslutna kraftparksmoduler. Förordning (2018:1430).
4 §
Energimarknadsinspektionen ska
1. för Sveriges räkning bidra till utvecklingen av regelverk  inom Norden och EU för att skapa likvärdiga förutsättningar  på el- och naturgasmarknaderna och undanröja hinder för en  gränsöverskridande handel med el och naturgas,
2. samarbeta med europeiska energitillsynsmyndigheter och med  byrån för samarbete mellan energitillsynsmyndigheter för att  åstadkomma en effektiv övervakning av grossistmarknaderna för  el och naturgas inom Norden och EU, och
3. vid behov utbyta erfarenhet och kunskap inom myndighetens  ansvarsområde med energitillsynsmyndigheter inom och utanför  EU.
5 §
Energimarknadsinspektionen ska
1. följa och analysera utvecklingen på el-, naturgas-,  fjärrvärme- och fjärrkylemarknaderna och föreslå ändringar i  regelverk och andra åtgärder som främjar marknadernas  funktion,
2. se till att de regelverk och rutiner som myndigheten  disponerar över är kostnadseffektiva och enkla för medborgare  och företag, och
3. offentliggöra uppgifter om Sveriges residualmix i enlighet  med artikel 19.4 i Europaparlamentets och rådets direktiv (EU) 
2018/2001 av den 11 december 2018 om främjande av användningen  av energi från förnybara energikällor. Förordning (2025:812).
5 a §
Energimarknadsinspektionen ska inom sitt  verksamhetsområde, och särskilt utifrån sin uppgift att utöva  tillsyn, bidra till
1. att de leveranssäkerhetsmål och planeringsmål för det  nationella elsystemet och övriga energipolitiska mål som  riksdagen har godkänt uppnås,
2. en samhällsekonomiskt effektiv omställning till och  utveckling av ett fossilfritt, robust och kostnadseffektivt  energisystem, och
3. en trygg energiförsörjning som på kort och lång sikt svarar  mot de nationella behoven och de krav som ställs inom EU:s  inre marknad för energi. Förordning (2025:812).
6 §
Energimarknadsinspektionen ska
1. verka för energieffektivitet och effektiv konkurrens på  elmarknaden och naturgasmarknaden,
2. främja efterfrågeflexibilitet på elmarknaden, och
3. verka för funktion, effektivitet och konkurrenskraftiga  priser på fjärrvärme- och fjärrkylemarknaderna.
Förordning (2025:812).
7 §
Energimarknadsinspektionen ska
1. inom sitt verksamhetsområde verka för att stärka el-,  naturgas-, fjärrvärme- och fjärrkylekundernas ställning och  möjliggöra aktiva val genom lättillgänglig och tillförlitlig  information,
2. främja energikonsumenters rättigheter genom att samarbeta  med Konsumentverket för att samordna svar som avser Europeiska  kommissionens checklista, offentliggöra checklistan och hålla  den aktuell,
3. se till att det finns en gemensam kontaktpunkt där  konsumenter av el, naturgas, fjärrvärme och fjärrkyla kan få  tillgång till all nödvändig information om sina rättigheter,  gällande lagstiftning och möjligheter till tvistlösning, och
4. ta fram och tillhandahålla jämförelseverktyg som uppfyller  kraven i artikel 14.1 i direktiv 2019/944.
Förordning (2025:812).
Utsatta kunder
8 §
När Energimarknadsinspektionen fullgör sina uppgifter  enligt 1-7 §§ ska den ta särskild hänsyn till utsatta kunders  ställning på el-, naturgas-, fjärrvärme- och  fjärrkylemarknaderna. De kunder som anses vara utsatta är de  som varaktigt saknar förmåga att betala för den el, naturgas,  fjärrvärme eller fjärrkyla som överförs eller levereras till  dem för ändamål som faller utanför näringsverksamhet.
Förordning (2025:812).
Internationella överenskommelser
9 §
Energimarknadsinspektionen får ingå överenskommelser med  byrån för samarbete mellan energitillsynsmyndigheter och  nationella tillsynsmyndigheter i andra stater inom Europeiska  ekonomiska samarbetsområdet i frågor om samarbete och utbyte  av information enligt artikel 7.2 i förordning (EU) nr 1227/ 
2011. Detta gäller dock inte om överenskommelsen kräver  riksdagens eller Utrikesnämndens medverkan.
Generaldirektören ingår överenskommelser enligt första  stycket. Innan en överenskommelse ingås ska Regeringskansliet 
(Infrastrukturdepartementet) underrättas.  Förordning (2019:823).
Informationsutbyte med utländska myndigheter
10 §
Energimarknadsinspektionen får på eget initiativ eller  efter förfrågan lämna ut uppgifter till byrån för samarbete  mellan energitillsynsmyndigheter och nationella  tillsynsmyndigheter i andra stater inom Europeiska ekonomiska  samarbetsområdet utan hinder av sekretess enligt  offentlighets- och sekretesslagen (2009:400), om det är  nödvändigt för att Energimarknadsinspektionen eller den  mottagande myndigheten ska kunna fullgöra uppgifter enligt  förordning (EU) nr 1227/2011.
Ett utlämnande får förenas med villkor för användning av  uppgifterna, om det krävs med hänsyn till den enskildes rätt  eller från allmän synpunkt.
Särskild samverkan
11 §
Energimarknadsinspektionen ska särskilt samverka med
1. Konsumentverket och Konkurrensverket i frågor som rör  kundfrågor och marknadsövervakning av de konkurrensutsatta  energimarknaderna,
2. Elsäkerhetsverket i frågor som rör leveranssäkerhet och  överföringskvalitet i elnätet, och
3. Affärsverket svenska kraftnät i frågor som rör  utvecklingen av den gemensamma marknaden för el inom Norden  och EU.
Ledning
12 §
Myndigheten leds av en myndighetschef.
13 §
Vid myndigheten ska det finnas ett insynsråd som består  av högst åtta ledamöter.
Anställningar
14 §
Generaldirektören är myndighetschef.
Personalansvarsnämnd
15 §
Vid myndigheten ska det finnas en  personalansvarsnämnd.
Tillämpligheten av viss förordning
16 §
Myndigheten ska tillämpa personalföreträdarförordningen 
(1987:1101).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.