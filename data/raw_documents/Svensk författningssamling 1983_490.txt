Title: Förordning (1983:490) om skyldighet för domstol att lämna uppgifter beträffande äktenskapsskillnader m.m.
SFS Number: Svensk författningssamling 1983:490
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1983490-om-skyldighet-for-domstol_sfs-1983-490/
Source Link: http://rkrattsbaser.gov.se/sfst?bet=1983:490
Amendment Register Link: http://rkrattsbaser.gov.se/sfsr?bet=1983:490
Ministry/Authority: Justitiedepartementet L2
Issued: 1983-06-02
Metadata: {"Utfärdad": "1983-06-02", "Ändrad": "t.o.m. SFS 2022:960"}

==================================================

Förordning (1983:490) om skyldighet för domstol att lämna uppgifter beträffande äktenskapsskillnader m.m.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1983:490
Departement/myndighet
:   
Justitiedepartementet L2
Utfärdad
:   
1983-06-02
Ändrad
:   
t.o.m. SFS 2022:960
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
1 §
Sådan underrättelse som avses i 14 kap. 6 § andra meningen äktenskapsbalken skall innehålla uppgift om
1. när betänketiden har börjat,
2. när yrkande om dom på äktenskapsskillnad tidigast kan framställas och
3. när frågan om äktenskapsskillnad faller om något yrkande om dom inte har framställts. Förordning (1987:1020).
2 §
Har betänketid börjat löpa i mål om äktenskapsskillnad mellan makar som gemensamt har vårdnaden om eget barn, skall domstolen även lämna makarna upplysning om innehållet i 6 kap. 3 § andra stycket första meningen föräldrabalken.
3 §
Innan domstolen avgör ett mål om äktenskapsskillnad mellan makar som gemensamt har vårdnaden om eget barn skall domstolen, om inte någon av makarna har begärt upplösning av den gemensamma vårdnaden, underrätta socialnämnden i den kommun där barnet är folkbokfört om att upplösning av den gemensamma vårdnaden inte har begärts i målet. Förordning
(1991:786).
3 a §
När en domstol har avgjort ett mål genom vilket ett  äktenskap har upplösts eller en vigsel förklarats ogiltig och  avgörandet har fått laga kraft, ska domstolen genast sända en  underrättelse till Skatteverket om avgörandet och om när det  fick laga kraft.
En motsvarande underrättelse ska sändas i fråga om ett beslut  som har fått laga kraft och som avser ett utländskt avgörande  om upplösning av ett äktenskap när beslutet har meddelats i  ett förfarande enligt
1. 3 kap. 8 § första stycket lagen (1904:26 s. 1) om vissa  internationella rättsförhållanden rörande äktenskap och  förmynderskap, eller
2. artikel 30.3 eller artikel 40 i rådets förordning (EU) 
2019/1111 av den 25 juni 2019 om behörighet, erkännande och  verkställighet av avgöranden i äktenskapsmål och mål om  föräldraansvar, och om internationella bortföranden av barn 
(Bryssel II-förordningen). Förordning (2022:960).
4 §
Bestämmelser om skyldighet för domstol att lämna uppgifter till äktenskapsregistret finns i förordningen (1987:1022) om äktenskapsregistret. Förordning (1987:1020).
Övergångsbestämmelser
1987:1020
Denna förordning träder i kraft den 1 januari 1988. Om talan om äktenskapsskillnad har väckts före ikraftträdandet, gäller dock 1 § i sin äldre lydelse.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.