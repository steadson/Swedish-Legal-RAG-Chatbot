Title: Förordning (1992:854) om stöd för att främja 
användningen av biobränsle
SFS Number: Svensk författningssamling 1992:854
URL: https://www.riksdagen.se/sv/dokument-och-lagar/dokument/svensk-forfattningssamling/forordning-1992854-om-stod-for-att-framja_sfs-1992-854/
Source Link: http://rkrattsbaser.gov.se/sfst?bet=1992:854
Amendment Register Link: http://rkrattsbaser.gov.se/sfsr?bet=1992:854
Ministry/Authority: Närings- och handelsdepartementet
Issued: 1992-06-18
Metadata: {"Utfärdad": "1992-06-18", "Ändrad": "t.o.m. SFS 1994:1664"}

==================================================

Förordning (1992:854) om stöd för att främja 
användningen av biobränsle
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1992:854
Departement/myndighet
:   
Närings- och handelsdepartementet
Utfärdad
:   
1992-06-18
Ändrad
:   
t.o.m. SFS 1994:1664
Tidsbestämd
: 
1997-07-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Inledande bestämmelser
1 §
För att utveckla teknik som främjar användningen av biobränsle får stöd, i mån av tillgång på medel, lämnas intill utgången av juni 1997 enligt denna förordning.
2 §
Stöd får lämnas till enskilda projekt, sammanhållna utvecklingsprogram samt till svensk och internationell kollektivforskning.
3 §
Stöd till enskilda projekt skall lämnas till användaren av biobränsleanläggningen. Om det finns särskilda skäl, får dock stödet lämnas till tillverkaren av anläggningen.
Vid internationella samarbetsprojekt skall stödet lämnas till den svenske deltag aren.
Stödberättigade åtgärder
4 §
Stöd får lämnas till projekt som syftar till att utveckla
1. ny teknik för elproduktion från biobränsle i försöks- och fullskaleanläggningar,
2. teknik inom andra led i biobränslekedjan.
Stöd får också lämnas till demonstrationsanläggningar för framställning av etanol ur cellulosarika råvaror.
Förordning (1993:1643).
Stödformer
5 §
Stöd lämnas som bidrag eller lån.
Förfarandet i stödärenden m. m.
6 §
Stödärenden prövas av en särskild programstyrelse.
7 §
Programstyrelsen består av en ordförande och sex andra ledamöter. Ordföranden och övriga ledamöter utses av regeringen för en bestämd tid. Styrelsen utser en ledamot att vara vice ordförande. Förordning (1994:1664).
8 §
Styrelsen är beslutför när ordföranden och minst hälften av ledamöterna är n ärvarande.
När ärenden av större vikt handläggs skall om möjligt samtliga ledamöter vara närvarande.
9 §
Programstyrelsens kansligöromål utförs av Närings- och teknikutvecklingsverk et.
Stödets storlek
10 §
Stödets storlek bestäms med hänsyn till projektets betydelse i förhållande till syftet med stödverksamheten och med beaktande av andra allmänna intressen.
11 §
Summan av bidrag och lån får inte överstiga 50 procent av mottagarens kostn ader för åtgärden.
Särskilda bestämmelser om lån
12 §
Återbetalningsvillkoren för lån skall bestämmas med hänsyn till syftet med lånet, projektets ekonomiska förutsättningar och övriga omständigheter. Räntesatsen skall bestämmas med hänsyn till möjligheterna till annan finansiering. Räntesatsen skall minst vara det av riksbanken vid varje tidpunkt fastställda diskontot.
Övriga bestämmelser
13 §
I fråga om stöd enligt denna förordning gäller i övrigt föreskrifterna i förordningen (1988:764) om statligt stöd till näringslivet.
14 §
Programstyrelsens beslut om stöd enligt denna förordning får inte överklagas.
15 §
Närings- och teknikutvecklingsverket skall bevaka statens rätt i förhållande till mottagaren av stödet.
Övergångsbestämmelser
1992:854
Denna förordning träder i kraft den 1 juli 1992 och gäller intill utgången av juni 1997.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.