Title: Lag (1982:268) om Sveriges riksvapen
SFS Number: Svensk författningssamling 1982:268
URL: https://www.riksdagen.se/sv/dokument-och-lagar/dokument/svensk-forfattningssamling/lag-1982268-om-sveriges-riksvapen_sfs-1982-268/
Source Link: http://rkrattsbaser.gov.se/sfst?bet=1982:268
Amendment Register Link: http://rkrattsbaser.gov.se/sfsr?bet=1982:268
Ministry/Authority: Justitiedepartementet L6
Issued: 1982-04-29
Metadata: {"Utfärdad": "1982-04-29"}

==================================================

Lag (1982:268) om Sveriges riksvapen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1982:268
Departement/myndighet
:   
Justitiedepartementet L6
Utfärdad
:   
1982-04-29
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
Sverige har två riksvapen, stora riksvapnet, som också är  statschefens personliga vapen, och lilla riksvapnet. Riksvapnen  används som symboler för den svenska staten.
Stora riksvapnet bör endast när det finns särskilda skäl användas av  andra än statschefen, riksdagen, regeringen, departementen,  utrikesrepresentationen och försvarsmakten.
Statschefen kan ge andra medlemmar av det kungliga huset tillåtelse  att som personligt vapen bruka stora riksvapnet med de ändringar och  tillägg som statschefen bestämmer.
2 §
Stora riksvapnet utgörs av en blå huvudsköld, kvadrerad genom ett  kors av guld med utböjda armar, samt en hjärtsköld som innehåller det  kungliga husets dynastivapen.
Huvudsköldens första och fjärde fält innehåller tre öppna kronor av  guld, ordnade två över en. Huvudsköldens andra och tredje fält  innehåller tre ginbalksvis gående strömmar av silver, överlagda med  ett upprest, med öppen krona krönt lejon av guld med röd tunga samt  röda tänder och klor.
Hjärtskölden är kluven. Första fältet innehåller Vasaättens vapen: ett  i blått, silver och rött styckat fält, belagt med en vase av guld.  Andra fältet innehåller ätten Bernadottes vapen: i blått fält en ur  vatten uppskjutande bro med tre valv och två krenelerade torn, allt av  silver, däröver en örn av guld med vänstervänt huvud och sänkta vingar  gripande om en åskvigg av guld samt överst Karlavagnens stjärnbild av  guld.
Huvudskölden är krönt med en kunglig krona och omges av Serafimer   ordens insignier.
Sköldhållare är två tillbakaseende, med kunglig krona krönta lejon med  kluvna svansar samt röda tungor, tänder och klor. Lejonen står på ett  postament av guld.
Det hela omges av en med kunglig krona krönt hermelinsfodrad  vapenmantel av purpur med frans av guld och uppknuten med tofsprydda  snören av guld.
Stora riksvapnet får brukas även utan ordensinsignier, sköldhållare,  postament eller vapenmantel.
3 §
Lilla riksvapnet består av en med kunglig krona krönt blå sköld  med tre öppna kronor av guld, ordnade två över en.
Skölden får omges av Serafimerordens insignier.
Såsom lilla riksvapnet skall också anses tre öppna kronor av guld,  ordnade två över en, utan sköld och kunglig krona.
Myndigheter som använder lilla riksvapnet får till vapnet foga emblem  som symboliserar deras verksamhet. Innan ett vapen med sådant tillägg  tas i bruk, bör yttrande inhämtas från statens heraldiska nämnd.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.