Title: Lag (2017:1272) om Sveriges sjöterritorium och maritima zoner
SFS Number: Svensk författningssamling 2017:1272
URL: https://www.riksdagen.se/sv/dokument-och-lagar/dokument/svensk-forfattningssamling/lag-20171272-om-sveriges-sjoterritorium-och_sfs-2017-1272/
Source Link: http://rkrattsbaser.gov.se/sfst?bet=2017:1272
Amendment Register Link: http://rkrattsbaser.gov.se/sfsr?bet=2017:1272
Ministry/Authority: Utrikesdepartementet
Issued: 2017-12-07
Metadata: {"Utfärdad": "2017-12-07"}

==================================================

Lag (2017:1272) om Sveriges sjöterritorium och maritima zoner
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2017:1272
Departement/myndighet
:   
Utrikesdepartementet
Utfärdad
:   
2017-12-07
Övrig text
:   
Bilagorna är inte med här.
Ändringsregister
:
SFSR (Regeringskansliet)
Källa
:
Fulltext (Regeringskansliet)
Sveriges sjöterritorium
1 §
Sveriges sjöterritorium omfattar inre vatten och  territorialhavet. Det avgränsas mot andra staters  sjöterritorier i enlighet med överenskommelser om  riksgränsen. Sjöterritoriets gräns i havet framgår av bilaga 
1.
2 §
Inre vatten omfattar vattenområden på land och i havet  innanför riksgränsen och de baslinjer som följer av 4 §.
3 §
Territorialhavet sträcker sig tolv nautiska mil räknat  från de baslinjer som anges i 4 § med de begränsningar som  följer av överenskommelser om riksgränsen och andra  överenskommelser med Danmark, Finland och Norge.
4 §
Baslinjerna utgörs av normala eller räta baslinjer i  enlighet med Förenta nationernas havsrättskonvention 1982 och  vad som i övrigt följer av folkrätten och dras vid en  lågvattenlinje utmed kusten på nivån -0,5 meter uttryckt i  höjdsystemet RH 2000. Baslinjernas sträckning framgår av  bilaga 2.
Sveriges maritima zoner
5 §
Sveriges maritima zoner utgörs av kontinentalsockel,  ekonomisk zon och angränsande zon. De avgränsas enligt vad  som överenskommits med andra stater.
6 §
Bestämmelser om kontinentalsockeln finns i lagen 
(1966:314) om kontinentalsockeln. Den yttre  avgränsningslinjen för kontinentalsockeln framgår av bilaga 
3.
7 §
Bestämmelser om den ekonomiska zonen finns i lagen 
(1992:1140) om Sveriges ekonomiska zon. De yttre  avgränsningslinjerna för zonen framgår av bilaga 4.
8 §
Bestämmelser om den angränsande zonen finns i lagen 
(2017:1273) om Sveriges angränsande zon. De yttre  avgränsningslinjerna för zonen framgår av bilaga 5.
Särskilda avgränsningslinjer
9 §
Särskilda avgränsningslinjer en nautisk mil räknat från  baslinjerna framgår av bilaga 6.
Informationsskyldighet
10 §
Sjöterritoriets gräns, de räta baslinjerna och den  ekonomiska zonens yttre avgränsningslinjer ska utmärkas i  sjökort som är tillgängliga för allmänheten. I lagen 
(2010:1767) om geografisk miljöinformation finns bestämmelser  om tillgängliggörande av geografisk miljöinformation och  informationshanteringstjänster.
Bilaga 1 /Bilagan är inte med här./
Bilaga 2 /Bilagan är inte med här./
Bilaga 3 /Bilagan är inte med här./
Bilaga 4 /Bilagan är inte med här./
Bilaga 5 /Bilagan är inte med här./
Bilaga 6 /Bilagan är inte med här./
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.