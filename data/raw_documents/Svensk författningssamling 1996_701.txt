Title: Inregränslag (1996:701)
SFS Number: Svensk författningssamling 1996:701
URL: https://www.riksdagen.se/sv/dokument-och-lagar/dokument/svensk-forfattningssamling/inregranslag-1996701_sfs-1996-701/
Source Link: http://rkrattsbaser.gov.se/sfst?bet=1996:701
Amendment Register Link: http://rkrattsbaser.gov.se/sfsr?bet=1996:701
Ministry/Authority: Finansdepartementet S3
Issued: 1996-06-13
Metadata: {"Utfärdad": "1996-06-13", "Ändrad": "t.o.m. SFS 2025:622"}

==================================================

Inregränslag (1996:701)
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
1996:701
Departement/myndighet
:   
Finansdepartementet S3
Utfärdad
:   
1996-06-13
Ändrad
:   
t.o.m. SFS 2025:622
Ändringsregister
:
SFSR (Regeringskansliet)
Källa
:
Fulltext (Regeringskansliet)
Innehåll:
Övergångsbestämmelser
Lagens tillämpningsområde
1 §
Denna lag innehåller bestämmelser om anmälningsskyldighet  vid införsel eller utförsel över Sveriges gräns mot ett annat  land inom Europeiska unionen (EU-land).
Bestämmelser om Tullverkets och tulltjänstemäns befogenheter  vid införsel och utförsel av varor finns i  tullbefogenhetslagen (2024:710).
Lag (2024:733)
.
2 §
Lagen är tillämplig endast på följande varor:
1. krigsmateriel som avses i lagen (1992:1300) om  krigsmateriel, och produkter som avses i lagen (2000:1064) om  kontroll av produkter med dubbla användningsområden och av  tekniskt bistånd,
2. narkotika som avses i narkotikastrafflagen (1968:64),
3. skjutvapen, ammunition och ljuddämpare som avses i  vapenlagen (1996:67) samt sådana vapen och andra föremål som  anges i 1 kap. 3 § samma lag,
4. injektionssprutor och kanyler,
5. dopningsmedel som avses i lagen (1991:1969) om förbud mot  vissa dopningsmedel,
6. springstiletter, springknivar, knogjärn, kaststjärnor, riv-  eller nithandskar, batonger, karatepinnar, blydaggar,  spikklubbor och liknande,
7. kulturföremål som avses i 5 kap. kulturmiljölagen 
(1988:950),
8. hundar och katter för annat ändamål än handel,
9. spritdrycker, vin, starköl och andra jästa alkoholdrycker,  teknisk sprit och alkoholhaltiga preparat enligt alkohollagen 
(2010:1622), tobaksvaror och elektroniska cigaretter och  påfyllningsbehållare vid kontroll av åldersgränsen i 5 kap. 
19 § lagen (2018:2088) om tobak och liknande produkter,  tobaksfria nikotinprodukter vid kontroll av åldersgränsen i 
21 § lagen (2022:1257) om tobaksfria nikotinprodukter samt  lustgas vid kontroll av mängdbegränsningen och åldersgränsen i 
7 § lagen (2025:621) om lustgas,
10. nötkreatur, svin, får, getter, fjäderfän, fisk och  reptiler,
11. andra djur än sådana som anges ovan och produkter av djur,  om det finns särskild anledning att misstänka att smittsam  sjukdom förekommer, att djuret eller djurprodukten på annat  sätt utgör en allvarlig hälsorisk för människor eller djur,  att medföljande dokument är ofullständiga eller felaktiga, att  erforderliga dokument saknas eller att de villkor som i övrigt  gäller för införseln inte är uppfyllda,
12. barnpornografi enligt lagen (1998:1443) om förbud mot  införsel och utförsel av barnpornografi,
13. varor som avses i lagen (1999:42) om förbud mot vissa  hälsofarliga varor,
14. sprängämnesprekursorer enligt artikel 5.1 i  Europaparlamentets och rådets förordning (EU) 2019/1148 av den 
20 juni 2019 om saluföring och användning av  sprängämnesprekursorer, om ändring av förordning (EG)  nr 1907/2006 och om upphävande av förordning (EU) nr 98/2013,  i den ursprungliga lydelsen, och 3 § lagen (2014:799) om  sprängämnesprekursorer, och
15. explosiva varor som avses i lagen (2010:1011) om  brandfarliga och explosiva varor.
Lag (2025:622)
.
Skyldighet att anmäla en vara
3 §
Den som för in en vara från ett annat EU-land till Sverige  ska anmäla varan till Tullverket om varan omfattas av ett  förbud mot införsel eller ett villkor för införsel som inte är  uppfyllt. Detsamma gäller om varan förs in med stöd av ett  tillstånd som meddelats på grund av en oriktig uppgift eller  en utelämnad föreskriven uppgift. En anmälan ska också göras  av den som för ut en vara från Sverige till ett annat EU-land,  om varan omfattas av ett förbud mot utförsel eller ett villkor  för utförsel som inte är uppfyllt. Detsamma gäller om varan  förs ut med stöd av ett tillstånd som meddelats på grund av en  oriktig uppgift eller en utelämnad föreskriven uppgift.
Den som från ett annat EU-land till Sverige för in eller från  Sverige till ett sådant land för ut en vara som avses i 2 § 1, 
3, 8, 10 eller 11, eller 14 när det gäller tillståndspliktiga  sprängämnesprekursorer enligt 3 § lagen (2014:799) om  sprängämnesprekursorer, ska dock alltid anmäla varan till  Tullverket. Detta gäller inte en vara som medförs för  tjänsteändamål av en svensk eller utländsk tjänsteman vid  samarbete enligt de internationella överenskommelser som avses  i 2-4 kap., och 4 b kap. lagen (2017:496) om internationellt  polisiärt samarbete.
En anmälan ska genast göras till närmaste bemannade  tullkontor. Regeringen eller, efter regeringens bemyndigande,  Tullverket får meddela närmare föreskrifter om  anmälningsskyldigheten.
Lag (2024:1258)
.
Skyldigheter för befordringsföretag
4 §
Ett befordringsföretag ska till Tullverket anmäla om det i  företagets verksamhet uppkommer misstanke om att en  försändelse innehåller något av följande som kan tas i beslag  enligt tullbefogenhetslagen (2024:710):
1. narkotika,
2. skjutvapen, ammunition eller ljuddämpare som avses i  vapenlagen (1996:67),
3. sådana vapen eller andra föremål som anges i 1 kap. 3 §  vapenlagen, eller
4. sådana explosiva varor som avses i 4 § lagen (2010:1011) om  brandfarliga och explosiva varor.
Försändelsen ska överlämnas till Tullverket om myndigheten  begär det.
Lag (2024:733)
.
Straff
5 §
Till böter döms den som uppsåtligen eller av oaktsamhet  låter bli att göra en anmälan enligt 3 § när en vara som avses  i 2 § 3 eller 14 när det gäller tillståndspliktiga  sprängämnesprekursorer enligt 3 § lagen (2014:799) om  sprängämnesprekursorer förs in till Sverige.
I ringa fall ska det inte dömas till ansvar.
Lag (2024:733)
.
6 §
Ansvar enligt 5 § ska inte dömas ut om gärningen är belagd  med straff i brottsbalken eller i lagen (2000:1225) om straff  för smuggling.
Lag (2024:733)
.
7 §
Särskilda bestämmelser om utredning och lagföring av brott  mot denna lag finns i tullbefogenhetslagen (2024:710).
Lag (2024:733)
.
8 §
Har upphävts genom
lag (2024:733)
.
9 §
Har upphävts genom
lag (2024:733)
.
10 §
Har upphävts genom
lag (2024:733)
.
11 §
Har upphävts genom
lag (2024:733)
.
11 a §
Har upphävts genom
lag (2022:1494)
.
11 b §
Har upphävts genom
lag (2022:1494)
.
12 §
Har betecknats 4 § genom
lag (2024:733)
.
13 §
Har upphävts genom
lag (2024:733)
.
14 §
Har upphävts genom
lag (2024:733)
.
15 §
Har upphävts genom
lag (2024:733)
.
16 §
Har upphävts genom
lag (2024:733)
.
17 §
Har upphävts genom
lag (2024:733)
.
17 a §
Har upphävts genom
lag (2024:733)
.
17 b §
Har upphävts genom
lag (2024:733)
.
17 c §
Har upphävts genom
lag (2024:733)
.
17 d §
Har upphävts genom
lag (2024:733)
.
18 §
Har upphävts genom
lag (2024:733)
.
19 §
Har betecknats 5 § genom
lag (2024:733)
.
20 §
Har betecknats 6 § genom
lag (2024:733)
.
20 a §
Har betecknats 7 § genom
lag (2024:733)
.
21 §
Har upphävts genom
lag (2024:733)
.
22 §
Har upphävts genom
lag (2024:733)
.
Övergångsbestämmelser
1999:434
1. Denna lag träder i kraft den 1 juli 1999.
2. Bestämmelserna i 17 a-17 d §§ skall inte tillämpas i fråga om varor som omhändertagits före ikraftträdandet.
2003:811
Denna lag träder i kraft den 1 januari 2004. Äldre föreskrifter gäller fortfarande för förhållanden som hänför sig till tiden före ikraftträdandet.
2012:640
Denna lag träder i kraft den 1 januari 2013 och tillämpas på vitesförelägganden som meddelas efter utgången av 2012.
2014:1497
1. Denna lag träder i kraft den 1 januari 2015.
2. Äldre bestämmelser gäller fortfarande för förhållanden som hänför sig till tiden före ikraftträdandet.
2016:269
1. Denna lag träder i kraft den 1 maj 2016.
2. Bestämmelserna i 8 och 9 §§ i den nya lydelsen tillämpas  på kontroller som inleds efter ikraftträdandet.
2024:733
1. Denna lag träder i kraft den 7 november 2024.
2. Äldre bestämmelser gäller fortfarande för beslut som har  fattats före ikraftträdandet.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.