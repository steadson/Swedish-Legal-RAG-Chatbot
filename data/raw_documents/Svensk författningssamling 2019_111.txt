Title: Förordning (2019:111) om ett tillfälligt undantag från kraven på uppehålls- och arbetstillstånd för vissa brittiska medborgare och deras familjemedlemmar
SFS Number: Svensk författningssamling 2019:111
URL: https://www.riksdagen.se/sv/dokument-och-lagar/dokument/svensk-forfattningssamling/forordning-2019111-om-ett-tillfalligt-undantag_sfs-2019-111/
Source Link: http://rkrattsbaser.gov.se/sfst?bet=2019:111
Amendment Register Link: http://rkrattsbaser.gov.se/sfsr?bet=2019:111
Ministry/Authority: Justitiedepartementet L7
Issued: 2019-03-07
Metadata: {"Utfärdad": "2019-03-07", "Ändrad": "t.o.m. SFS 2019:1295"}

==================================================

Förordning (2019:111) om ett tillfälligt undantag från kraven på uppehålls- och arbetstillstånd för vissa brittiska medborgare och deras familjemedlemmar
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2019:111
Departement/myndighet
:   
Justitiedepartementet L7
Utfärdad
:   
2019-03-07
Ändrad
:   
t.o.m. SFS 2019:1295
Tidsbestämd
: 
2021-01-01
Ändringsregister
:
SFSR (Regeringskansliet)
Källa
:
Fulltext (Regeringskansliet)
1 §
I denna förordning finns föreskrifter om ett tillfälligt  undantag från kraven på uppehålls- och arbetstillstånd för  vissa brittiska medborgare och deras familjemedlemmar till  följd av Förenade kungarikets utträde ur Europeiska unionen 
(EU).
2 §
Denna förordning är meddelad med stöd av
- 2 kap. 9 § utlänningslagen (2005:716) i fråga om 4-6 §§, och
- 8 kap. 7 § regeringsformen i fråga om övriga bestämmelser.
3 §
De uttryck som används i denna förordning har samma  betydelse som i utlänningslagen (2005:716).
Med brittisk medborgare avses i denna förordning medborgare i  Förenade kungariket.
Med Förenade kungarikets utträde ur EU avses i denna  förordning att landet lämnar EU utan ett utträdesavtal.
Med familjemedlem avses i denna förordning en utlänning som  har eller har haft sådan familjeanknytning som anges i 
3 a kap. 2 § första stycket utlänningslagen till en brittisk  medborgare, om utlänningen har följt med eller i Sverige  anslutit sig till den brittiska medborgaren före Förenade  kungarikets utträde ur EU. Förordning (2019:1295).
4 §
En utlänning som är brittisk medborgare och som dagen före  Förenade kungarikets utträde ur EU hade uppehållsrätt i  Sverige behöver inte ha uppehålls- eller arbetstillstånd för  att vistas och arbeta i Sverige. Undantaget gäller så länge  utlänningen uppfyller de villkor för uppehållsrätt som gäller  för en EES-medborgare enligt 3 a kap. 3 eller 5 a §  utlänningslagen (2005:716).
5 §
En familjemedlem som dagen före Förenade kungarikets  utträde ur EU hade uppehållsrätt i Sverige behöver inte ha  uppehålls- eller arbetstillstånd för att vistas och arbeta i  Sverige. Undantaget gäller så länge familjemedlemmen uppfyller  de villkor för uppehållsrätt som gäller för en familjemedlem  till en EES-medborgare enligt 3 a kap. 4 eller 5 b-5 d §§  utlänningslagen (2005:716).
Ett barn till en utlänning som omfattas av undantaget i 4  eller 6 § första stycket, eller ett barn till en sådan  utlännings make eller sambo, omfattas av undantaget i första  stycket även om barnet inte hade uppehållsrätt eller permanent  uppehållsrätt i Sverige dagen före Förenade kungarikets  utträde ur EU.
6 §
En utlänning som är brittisk medborgare och som dagen före  Förenade kungarikets utträde ur EU hade permanent  uppehållsrätt i Sverige behöver inte ha uppehålls- eller  arbetstillstånd för att vistas och arbeta i Sverige.  Undantaget upphör att gälla om utlänningen vistats utanför  Sverige i mer än två på varandra följande år.
Första stycket gäller på motsvarande sätt för en familjemedlem  som dagen före Förenade kungarikets utträde ur EU hade  permanent uppehållsrätt i Sverige.
7 §
På begäran av en utlänning som är brittisk medborgare och  som är undantagen från kravet på uppehållstillstånd enligt  denna förordning utfärdar Migrationsverket bevis om undantag  från kravet på uppehållstillstånd. Beviset ska utfärdas snarast  möjligt och föras in i utlänningens pass.
Beslut enligt första stycket får inte överklagas.
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.