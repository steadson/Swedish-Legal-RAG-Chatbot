Title: Förordning (2007:1021) med instruktion för Barnombudsmannen
SFS Number: Svensk författningssamling 2007:1021
URL: https://www.riksdagen.se/sv/dokument-och-lagar/dokument/svensk-forfattningssamling/forordning-20071021-med-instruktion-for_sfs-2007-1021/
Source Link: http://rkrattsbaser.gov.se/sfst?bet=2007:1021
Amendment Register Link: http://rkrattsbaser.gov.se/sfsr?bet=2007:1021
Ministry/Authority: Socialdepartementet
Issued: 2007-11-22
Metadata: {"Utfärdad": "2007-11-22", "Ändrad": "t.o.m. SFS 2019:1062"}

==================================================

Förordning (2007:1021) med instruktion för Barnombudsmannen
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.
SFS nr
:     
2007:1021
Departement/myndighet
:   
Socialdepartementet
Utfärdad
:   
2007-11-22
Ändrad
:   
t.o.m. SFS 2019:1062
Ändringsregister
:
SFSR (Regeringskansliet)
Källa
:
Fulltext (Regeringskansliet)
Uppgifter m.m.
1 §
I lagen (1993:335) om Barnombudsman finns bestämmelser om  Barnombudsmannens uppgifter, förordnande, organisation m.m.
Vid fullgörande av sina uppgifter enligt 2 § lagen om  Barnombudsman ska Barnombudsmannen systematiskt och  återkommande följa upp och utvärdera tillämpningen av  barnkonventionen i berörda verksamheter hos  förvaltningsmyndigheter, kommuner och regioner.  Barnombudsmannen ska, utifrån sin ombudsmannaroll, belysa  levnadsvillkor för flickor respektive pojkar och för barn  som definierar sig på andra sätt. Barnombudsmannen ska  förmedla och föra en dialog om slutsatser och iakttagelser med  de myndigheter och huvudmän som är berörda. Utifrån sådana  uppföljningar och utvärderingar ska Barnombudsmannen också  genomföra insatser som bidrar till att utveckla och sprida  kunskap om tillämpningen av barnkonventionen.  Förordning (2019:1062).
Ledning
2 §
Myndigheten leds av en myndighetschef.
Anställningar och uppdrag
3 §
Barnombudsmannen är myndighetschef.
Ärendenas handläggning
4 §
Ärendena avgörs av ombudsmannen.
Undantag från myndighetsförordningen
5 §
Följande bestämmelse i myndighetsförordningen (2007:515)  ska inte tillämpas på myndigheten:
23 § första stycket om anställningar och uppdrag.
Förordning (2017:998).
Svensk författningssamling
Svensk författningssamling (SFS) innehåller gällande lagar och förordningar. Om en författning ändras ersätts den gamla texten med den nya.